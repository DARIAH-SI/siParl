<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZO-Nujna-013-2010-02-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C477BDBF3EDE0326C12576BF003FCA5E</idno>
               <idno type="custom" subtype="day">C68CB43E8D080A95C12576C600420EA6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=C68CB43E8D080A95C12576C600420EA6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZO-Nujna-013-2010-02-09.OZO" n="013">
               <name>Nujna</name>
               <date when="2010-02-09"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZO-Nujna-013-2010-02-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZO-Nujna-013-2010-02-09.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OBRAMBO</stage>
            <stage type="session">13. nujna seja</stage>
            <stage type="date">(9. februar 2010)</stage>
            <stage type="chairman">Sejo je vodil Jožef Jerovšek, predsednik odbora.</stage>
            <stage type="time">Seja se je pričela ob 13.05. </stage>


            <sp xml:id="SDT5-OZO-Nujna-013-2010-02-09.sp1">

               <speaker>PREDSEDNIK JOŽEF JEROVŠEK:</speaker>

               <p>Lep pozdrav ob pričetku 13. nujne seje Odbora za obrambo. Sejo sem sklical na podlagi
               drugega odstavka 48. člena Poslovnika Državnega zbora.</p>
               <p>Obveščam vas, da za na današnjo sejo nisem dobil nobenega opravičila poslancev imam
               pa obsvetilo o nadomeščanju. Tako poslanca Janeza Janša nadomešča poslanec Aleksander
               Zorn.</p>
               <p>Obveščam vas, da so na sejo povabljeni dr. Ljubica Jelušič, ministrica za obrambo,
               general major mag. Štajner, državni sekretar dr. Uroš Krek. Urad predsednika
               Republike, kabinet predsednika Vlade, Zveza slovenskih častnikov. Dne 5. 2. pa sem
               dodatno k 1. in 2. točki vabil še gospoda Boruta Pahorja, predsednika Vlade in
               Samuela Žbogarja, ministra za zunanje zadeve. Vidim, da je gospa državna sekretarka
               prisotna, od predsednika Vlade nisem dobil obvestila, verjetno je zadržan. Vse
               prisotne lepo pozdravljam, predvsem pa gospo ministrico in predstavnike medijev.</p>
               <p>Sedaj prehajamo na dnevni red. S sklicem 3. 2. ste prejeli predlog dnevnega reda s
               točko Poročanje ministrice za obrambo, dr. Ljubice Jelušič o odstopih in razhajanjih
               na Ministrstvu za obrambo in Slovenski vojski. Istega dne, dve uri za tem, ko sem dal
               sklep o sklicu sem prejel zahtevo Poslanske skupine Zares in Poslanskega kluba LDS za
               sklic nujne seje odbora na temo sodelovanje slovenske vojske v operacijah Hajsaf<stage>(?)</stage> v
               Afganistanu. Dne 4. 2. pa sem s strani navedenih poslanskih skupin prejel še
               dopolnitev zahteve s pismom poslanca Antona Anderliča datiranega z dne 19. 1. 2010
               naslovljenega na predsednika Vlade glede sodelovanja letalstva v bojnih akcijah v
               Afganistanu. To zahtevo sem uvrstil na 14. nujno sejo odbora, ki je bila sklicana za
               petek 12. 2. 2010 vendar sem se dne 5. 2. zaradi sklica plenarne seje v soglasju s
               poslanskima skupinama odločil, da zaradi prepletenosti problematike združimo dnevni
               red 13. in 14. nujne seje odbora. Na podlagi navedenega sem dne 5. 2. 2010 dnevni red
               13. seje razširil s točko, ki ste jo predlagali Poslanski skupini Zares in Poslanski
               klub LDS.</p>
               <p>Torej, s tem je današnji dnevni red, ki obsega dve točki in do zdaj nisem dobil
               nobenega predloga za širitev ali umike določen.</p>
               <p>Torej, prehajamo na <title>1. TOČKO DNEVNEGA REDA - TO JE NA POROČANJE MINISTRICE ZA
                  OBRAMBO O ODSTOPIH IN RAZHAJANJIH NA MINISTRSTVU ZA OBRAMBO IN V SLOVENSKI VOJSKI.</title>
               </p>
               <p>Zdaj, k tej točki zaenkrat nisem dobil nobenega pisnega gradiva. Gospo ministrico sem
               s sklicem zaprosil, da naj se pisno odstopilo izjavo državnega sekretarja oziroma s
               korespondenco znotraj ministrstva. Zdaj tega nismo dobili, upam, da bomo dobili
               pojasnila. In seveda, ker je pretekli teden eskalirala debata o težavah na
               Ministrstvu za obrambo, govorilo se je tudi o preseganju pooblastil vojske in
               zahajanje v pristojnosti civilne politike kjer se je zgodil odstop. In ker je
               predsednik Vlade govoril o problemih Ministrstva za obrambo je bilo seveda potrebno
               odreagirati s tem, da skličem sejo kajti Odbor za obrambo je prvi, ki je  potrebno, da je obveščen o
               problemih na Ministrstvu za obrambo. In sedaj se bomo skušali s prve roke seznaniti s
               kakšnimi problemi, o katerih govori tudi predsednik Vlade gospod Borut Pahor, se
               soočajo in kako te probleme rešujejo. Gospa ministrica, dajem besedo vam.</p>
            </sp>
            <sp xml:id="SDT5-OZO-Nujna-013-2010-02-09.sp2">

               <speaker>DR. LJUBICA JELUŠIČ:</speaker>

               <p>Najlepša hvala.</p>
               <p>Hvala, ker nam postavljate vprašanja, ki zadevajo pravzaprav vrsto vprašanj s
               katerimi se srečuje Ministrstvo za obrambo in, ki so posledica delovanja obrambnega
               resorja že dolgo let. Imamo namreč vrsto nerešenih projektov s katerimi se srečujemo
               vsak dan, jih poskušamo reševati in na racionalnih rešitev, zlasti, če o njih poteka
               iracionalna diskusija ni mogoče oziroma jih je zelo težko sprejemati.</p>
               <p>Moram pa povedati, da kar zadeva vaše osnovno vprašanje in sicer sprašujete po
               razhajanjih na ministrstvu, ko gre za vprašanje odnosa med Ministrstvom za obrambo in
               Slovensko vojsko moram povedati, da vodenje vojske na Ministrstvu za obrambo poteka
               natančno tako kot je predpisano z 42. členom Zakona o obrambi in tam je položaj in
               vloga ministra in posledično tudi državnega sekretarja v zvezi z vodenjem vojske zelo
               natančno opredeljeno in tega se tudi držimo. Slovenska vojska, general štab Slovenske
               vojske se dobro zaveda tega kar določa Zakon o obrambi in to tudi spoštuje.</p>
               <p>Kar se tiče odstopov o katerih se je govorilo v javnosti in, ki vas skrbijo v tem, ko
               govorite, da želite o njih poročilo naj vam povem, da velja naslednje; tri imena se
               pojavljajo, govori se o dr. Igorju Kotniku. Dr. Igor Kotnik ni povezan z vprašanji
               odstopov o katerih smo govorili v zadnjem času kajti na Ministrstvo za obrambo sem ga
               kot svojega svetovalca pripeljala jaz, s posebno nalogo. Njegova naloga je bila, da
               vodi strateški pregled obrambnega resorja in ko ga zaključi dobi eno od pomembnih
               vodstvenih nalog v okviru katerih bo izvajal ugotovitve strateškega pregleda
               obrambnega resorja. Septembra lansko leto smo zaključili s sporom in dr. Kotnik je
               dobil novo, še bolj odgovorno delovno mesto kot namestnik direktorata za obrambno
               politiko v okviru katerega sedaj vodi pripravo vseh strateških dokumentov, ki so bili
               ugotovljeni oziroma, za katere smo se odločili v okviru strateškega pregleda
               obrambnega resorja.</p>
               <p>Tudi njegova gmotna plat ni slabša od prejšnje, napredoval je tako v vodstveni
               poziciji, torej v odgovornostih in napredoval je tudi v plačnih razredih. Torej, kar
               se tega imena tiče absolutno zanikam kakršno koli možno razumevanje njegovega prehoda
               na drugo delovno mesto, na drugačno delovno mesto kot odstop. Kajti to je pravzaprav
               nadaljevanje politike do katere smo se opredelili v zaključkih strateškega pregleda
               obrambnega resorja.</p>
               <p>Kar se tiče generalnega sekretarja na Ministrstvu za obrambo, gospoda Boštjana Kožiča
               je želel, da se ga razreši in to razrešitev, to njegovo željo bom tudi upoštevala.
               Postopek za izbiro novega generalnega sekretarja bo tekel preko Ministrstva za javno
               upravo tako kot to velja za vse ostale tovrstne funkcije na ministrstvih. Kar se tiče
               napovedanega odstopa državnega sekretarja  na Ministrstvu za obrambo, razlogov jaz ne bom razlagala niti
               komentirala pač pa bi povedala, da je po pogovoru s predsednikom Vlade državni
               sekretar ugotovil, da lahko pri projektih za katere govorim, da so težki, kompleksni,
               zelo zapleteni in nobena rešitev pri teh projektih ne more biti dobra kajti izbiramo
               samo med slabimi rešitvami, da bo pri teh projektih in vseh ostalih projektih
               Ministrstvo za obrambo še sodeloval. Jaz moram povedati, da gre za izjemnega
               strokovnjaka, za velikega kolega, tovariša v vseh bitkah in bojih, ki jih imamo na
               Ministrstvu za obrambo s katerim govoriva z enim glasom. Kajti vse to, kar jaz
               govorim javno prediskutiramo in se dogovorimo v okviru Ministrstva za obrambo. In ob
               tem imam soglasje in imam podporo tudi svojega državnega sekretarja.</p>
               <p>Želela bi še enkrat poudariti, da v okviru zakonskih določil se znotraj Ministrstva
               za obrambo zelo jasno upošteva veriga vodenja, ki zadeva tudi jasen nadzor nad
               slovensko vojsko.</p>
            </sp>
            <sp xml:id="SDT5-OZO-Nujna-013-2010-02-09.sp3">

               <speaker>PREDSEDNIK JOŽEF JEROVŠEK:</speaker>

               <p>Hvala lepa gospa ministrica. Želi še državni sekretar, gospod Krek besedo, namreč
               dejstvo je, da niste zanikal, da ste podal odstopno izjavo potem vas je predsednik
               Vlade prepričal, tako je bilo sporočeno preko medijev. Zdaj, jaz vas ne silim vam pa
               dajem možnost, da nam pojasnite vaše ravnanje.</p>
            </sp>
            <sp xml:id="SDT5-OZO-Nujna-013-2010-02-09.sp4">

               <speaker>DR. UROŠ KREK:</speaker>

               <p>Hvala lepa gospod predsednik, spoštovani člani odbora. Seveda bom izkoristil to
               priložnost, da komentiram zadeve, ki jih do sedaj nisem komentiral so pa bile precej
               porabljene v javnosti in očitno tudi v političnih razpravah. </p>
               <p>Najprej, bi rad povedal, da sem odstopno izjavo dal ministrici v torek pred sejo
               Državnega zbora. V odstopni izjavi piše, da odstopam z mesta državnega sekretarja, da
               želim, da čim prej zagotovi razrešitev preko Vlade in da želim na ministrstvu ostati
               v skladu s pogodbo, ki jo imam kot strokovnjak. Toliko o vsebini same izjave, ker je
               bilo govora, da je to neko obsežno pismo v katerem pišejo vse zadeve.</p>
               <p>Najprej bi rad povedal zakaj nisem odstopil, ker tudi to je bil predmet razprav.
               Prvič, nisem odstopil zaradi nekih kaotičnih razmer na ministrstvu. Tukaj moram jasno
               reči, da ministrstvo deluje v skladu z načrti dela, deluje v skladu z organizacijo, v
               skladu s predpisi, v skladu s pristojnostmi notranjih informacijskih enot in v skladu
               z razpoložljivimi finančnimi sredstvi. Nisem odstopil zaradi neskladna z ministrico;
               z ministrico se usklajujeva o delovanju ministrstva tako navznoter kot tudi delovanje
               ministrstva o mednarodnem okolju. Ni sicer nujno, da se na vsaki točki o vsem
               strinjava ampak, ko je sprejeta odločitev nastopava enotno. Ni res, da sem odstopil
               zaradi neskladja z načelnikom ali sploh kar je hujše, pomanjkanje civilnega nadzora
               ali preseganja pooblastil vojske. Načelnik je podrejen ministrici in načelnik je
               posledično podrejen tudi meni. In čudno bi bilo, da nadrejeni odstopa zaradi
               podrejenega. Ni tudi nujno, da se načelnik na vsaki točki z vsem strinja vendar
               njegova naloga je, da zagotovi vojaški nasvet in da izvaja odločitve in dela po
               usmeritvah in to načelnih general štaba v vsaki točki tudi dela.</p>
               <p>Ni res, da sem odstopil zaradi Afganistana. Tisti, s katerimi sem se pogovarjal, ko
               smo imeli razne seje oziroma, ko smo obiskali enote veste, da sem zagovornik
               slovenskega sodelovanja v tej državi in osebno sem celo zagovornik večjega
               nadziranja, če lahko povem še osebno mnenje. In menim, da mora mednarodna skupnost
               ravno v temu trenutku maksimizirati svoje napore in Slovenija je odgovorna članica
               mednarodne skupnosti. Ni tudi res, da sem odstopil zaradi helikopterjev. Slovenska
               vojska ima cilj dogovorjen z Natom glede zagotavljanja transportnih helikopterjem. Ta
               cilj smo si zastavili sami in ga uskladili in potrdili skozi zavezništvo. Pristopili
               smo k izgradnji helikopterjev cougar in Slovenska vojska je dobila usmeritev, da
               helikopterska enota začne
               pripravljati za morebitna angažiranja v operacijah. Katera operacija bo, kdaj bo
               oziroma kam bodo enote napotene seveda je politična odločitev. In ni res, da sem
               odstopil zaradi Falcona, tukaj moram še enkrat jasno povedati, da nisem bil deležen
               nobenih pritiskov kaj je z letalom in zadeva se seveda rešuje kot ste bili seznanjeni
               tud po seji Vlade.</p>
               <p>Zakaj sem torej odstopil? Po petnajstih letih dela v sistemu in tri leta dela izven
               sistema vendar še vedno za sistem sem na ta položaj prišel z dokaj velikimi
               pričakovanji in tudi z dokaj velikimi zahtevami do samega sebe in tudi moji kolegi so
               pričakovali veliko. In po enem letu sem moral biti tudi pošten do samega sebe;
               naredil sem bilanco stanja, ugotovil, da ali sem imel prevelika pričakovanja do
               določenih zahtev s katerimi sem prišel na ministrstvo ali pa da nisem izpolnil zahtev
               do sebe in pa pričakovanj do svojih sodelavcev. In to pravico seveda, da teh stvari
               ne razglašam javno mi boste morali tudi pustiti, tako kot jo do sedaj tudi nisem
               razglašal. V ozadju odstopa ni nobene velike zgodbe, ni nobenih afer, ni nobenih
               razhajanj gre predvsem za mojo zadevo, za mojo zgodbo, za moje vrednote in nisem
               želel, da to postane neka politična zgodba. Ministrstvo deluje dalje in obrambni
               sistem ni bil nikakor ogrožen in ne bi mogel delovati tudi brez neke zamenjave
               oziroma odstopa državnega sekretarja.</p>
               <p>Zakaj sem pa odstop umaknil? Imel sem pogovore z ministrico, ki me je prepričevala,
               da ta odstop umaknem, imel sem pogovor s predsednikom Vlade, ki me je na seji vladi
               dokončno prepričal. Želel je, da še naprej sodelujem pri najbolj akutnih in tudi
               aktualnih projektih, tako vezanih na opremljanje kot tudi vezanih na operacijo
               predvsem pa Afganistan ter seveda tudi pri pripravi in izvedbi obrambnih reform, ki
               bodo letos sledile. Toliko gospod predsednik, več kaj drugega pa ne bi
               komentiral.</p>
            </sp>
            <sp xml:id="SDT5-OZO-Nujna-013-2010-02-09.sp5">

               <speaker>PREDSEDNIK JOŽEF JEROVŠEK:</speaker>

               <p>Hvala lepa gospod državni sekretar. Želi še kdo od vabljenih na sejo? Ne želi, potem
               odpiram razpravo. Zdaj, kolega Anderlič... Gospod Čepič, obstaja razlog za
               proceduralno? Izvolite.</p>
            </sp>
            <sp xml:id="SDT5-OZO-Nujna-013-2010-02-09.sp6">

               <speaker>BOGDAN ČEPIČ:</speaker>

               <p>Obstaja verjetno in bo potrebno pojasniti... Mi smo danes imeli tukaj pravzaprav dve
               vabili, prvič je bilo vabilo in izredni sklic izredne 14 nujne seje potem smo pa
               naknadno dobili še in to nekateri danes pravzaprav, ker včeraj ni bilo, še
               dopolnitev, da se razširi z naslednjo točko dnevnega reda in o tej razširitvi seveda
               to delovno telo ni glasovalo. Sprašujem, ali je to poslovniško zato, da seveda za
               razširitev, ki je bila in to iz ene seje, ki je bila že sklicana za petek namreč ta
               seja, 15. nujna seja je bila sklicana za petek 12. 2. zdaj pa se je seveda vse skupaj
               premaknilo naprej in je seveda vprašanje ali je to v skladu s Poslovnikom ali bi
               moralo to delovno telo tudi to razširitev potrditi? To je proceduralno vprašanje.</p>
            </sp>
            <sp xml:id="SDT5-OZO-Nujna-013-2010-02-09.sp7">

               <speaker>PREDSEDNIK JOŽEF JEROVŠEK:</speaker>

               <p>Gospod podpredsednik, gospod Čepič, verjetno je tukaj nekaj dilem ampak, jaz sem
               sklical sejo potem z dvema točkama dnevnega reda tako da, jaz mislim, da ni naknadno
               nad mojim sklicem prišlo do širitev pa umikov širitve. Zdaj ali to priča na kakšne
               znotraj koalicije kakšna čudna razmerja, to si boste odgovorili sami. V glavnem, dve
               poslanski skupini sta zahtevali tudi tisto sejo in tudi z njihovim soglasjem sem
               premaknil na skupno sejo. Tako da, mislim da smo razčistili to zadevo.</p>
               <p>Zdaj, moram reči, da je zdaj tako, če želite, da lahko komentiram tako kot izgleda,
               se ne zgodilo nič. Zdaj, jaz ne želim  prvenstveno problematizirati odstopa, ki ga ima vsak človek sploh pa
               funkcionar pravico vendar očitno so tudi mediji bili pozorni na neka dogajanja. Nekaj
               se je dogajalo tudi na podlagi javnih odzivov, tako predsednik Vlade in drugih in
               mislim, da je odbor tisti prvi, ki mora o dogajanjih na temu resorju, ki je
               državotvoren resor, biti obveščen. Namreč, že tako so kritike verjetno upravičene s
               strani koalicijskih poslanskih skupin, da je premalo obrambnega nadzora nad slovensko
               vojsko. Pomanjkanje parlamentarnega nadzora. Zaradi tega je še kako pravilno, da
               poslušamo informacije, da se seznanimo z vsemi relevantnimi okoliščinami nekega
               dogodka ali je bil samo slab. Jaz ne problematiziram tega, zgleda da je bil samo slab
               dan in se je državni sekretar odločil za odstop, ki ga je potem umaknil, tudi to je
               vse legitimno.</p>
               <p>Pa vendar jaz mislim, da nas tukaj v našem odboru predvsem zanimajo nekatere
               okoliščine, ki pa nedvomno so obstajale, da je prišlo do nekih razmislekov oziroma
               težav v opravljanju neke funkcije in sledila so določena druga ravnanja. Torej, prvi
               se je k besedi priglasil kolega Hrovat potem Čepič.</p>
            </sp>
            <sp xml:id="SDT5-OZO-Nujna-013-2010-02-09.sp8">

               <speaker>ROBERT HROVAT:</speaker>

               <p>Hvala lepa za besedo, lepo pozdravljeni.</p>
               <p>Jaz se zahvaljujem za pojasnila, tako ministrice kot državnega sekretarja. Tudi
               pravzaprav nimamo pravice, da bi kakor koli razpravljali o tem zakaj ste se odločil
               za odstop pa potem tudi za preklic. Ampak dejstvo, kaj mene moti ta trenutek je to,
               da je predsednik Vlade na tiskovni konferenci jasno in glasno povedal oziroma rekel,
               da je v vojski oziroma na Ministrstvu za obrambo veliko problemov, ogromno problemov
               in da bo vse naredil, da zadrži ta kader, ki ga ta trenutek ima na razpolago.</p>
               <p>Torej zdaj, ko sem poslušal oba uvodna nagovora, tako ministrice kot državnega
               sekretarja, če črto potegnem pod to lahko ugotovimo, da problemov na Ministrstvu za
               obrambo ta trenutek pravzaprav ni. Torej, jaz menim, to je moje mnenje, da bi se
               enostavno morali znotraj Vlade dogovoriti o tem ali problemi s katerimi se srečujete,
               jaz verjamem, da se ker tako lepo kot je bilo zdaj prikazano najbrž ni, da se preden
               greste s kakršnimikoli izjavami v javnost, da se predhodno uskladite in da pravzaprav
               sami ne ustvarjate vtisa, da kljub vsemu pa nekaj na obrambnem področju ali pa na
               obrambnem resorju je narobe.</p>
               <p>Zdaj si bom dovolil še to, saj nimam namen komentirati prav na dolgo in široko vendar
               kljub vsemu sprašujem gospoda državnega sekretarja, ker to pa je bilo zaslediti v
               javnosti in jaz sem to dobil tudi preko osebnih stikov, da naj bi šefinja kabineta
               predsednika Vlade poskušati na vas vplivati v zvezi z aktivnostmi okoli Falcona in da
               je bil na koncu to tisti glavni razlog zakaj ste ponudili odstop, ker si po mojem
               mnenju ali pa vsaj jaz bi tako odreagiral, ne bi dovolil, da bi šefinja kabineta
               vplivala na vašo  strokovnost v
               zvezi s to problematiko.</p>
               <p>Torej samo toliko, če je to res če pa ni pa lahko zanikate seveda. Hvala.</p>
            </sp>
            <sp xml:id="SDT5-OZO-Nujna-013-2010-02-09.sp9">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Direktno vprašanje, gospod Krek ste želeli odgovoriti?</p>
            </sp>
            <sp xml:id="SDT5-OZO-Nujna-013-2010-02-09.sp10">

               <speaker>DR. UROŠ KREK:</speaker>

               <p>Hvala lepa. Saj sem že v temu uvodnemu delu odgovoril mislim pa da sem zanikal vsaj
               za nekaj časopisov, tukaj lahko še enkrat, na noben način nihče, niti šefica
               kabineta, niti predsednik Vlade ni ti noben ni vplival na delo niti mene niti delovne
               skupine. Tukaj moram reči, da je bila toleranca kar dobra glede na to, da se že eno
               leto s tem vprašanjem ukvarjamo in mislim, da smo zdaj blizu rešitve in pritiskov ni
               bilo, to moram zanikati.</p>
            </sp>
            <sp xml:id="SDT5-OZO-Nujna-013-2010-02-09.sp11">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Čepič, vi ste na vrsti.</p>
            </sp>
            <sp xml:id="SDT5-OZO-Nujna-013-2010-02-09.sp12">

               <speaker>BOGDAN ČEPIČ:</speaker>

               <p>Hvala za besedo. </p>
               <p>Jaz moram reči, da glede na to, tako kot je bila zastavljena točka dnevnega reda sem
               s pojasnili tako ministrice kot državnega sekretarja popolnoma zadovoljen. Gre seveda
               za neko normalno življenje znotraj ministrstva kjer seveda nekateri opravijo svoje
               delo in kot smo slišali je eden od delavcev napredoval, ko je opravil, ni odstopa
               ampak je napredoval. Drugi ne želi več opravljati nekega dela, verjetno iz osebnih
               ali pa tudi kakšnih drugih razlogov in državni sekretar ni več v odstopu. Če sem prav
               razumel je umaknil svoj... Je pa zagotovo seveda Ministrstvo za obrambo težaven
               resor, ni lahko, dosti problemov, vedno je na očeh javnosti in iz tega vidika seveda
               vidim predvsem to zanimanje tudi tega odbora zato, da bi seveda lahko nadzoroval.
               Kadar so to odstopi, ki so tako ali drugače iz osebne želje ali kakor koli, je to
               bolj stvar tistih, ki tako imenujejo kot kaj drugega o tej stvari. Drugo bi bilo
               seveda, če bi to bile razrešitve iz krivdnih ali drugačnih razlogov pri čemer bi
               seveda videl mnogo večjo vlogo tega telesa Državnega zbora, ki opravlja pravzaprav na
               temu področju neko nadzorno funkcijo in v temu primeru bi seveda bil bistveno bolj
               zainteresiran, da bi izvedel kaj in kako.</p>
               <p>Kadar pa so seveda osebne stvari pa je to stvar, ki jo je potrebno urediti v hiši in
               kot vidimo in po pripovedovanju gospe ministrice in državnega sekretarja in verjeti
               je tudi temu, tukaj ne gre za neke osebne spore ali kakor koli ampak gre za napeto
               delo, odgovorno delo, ki ga vsak po svojih močeh opravlja najbolj odgovorno. In jaz
               upam, da bomo seveda tudi nadalje dobro sodelovali. Hvala.</p>
            </sp>
            <sp xml:id="SDT5-OZO-Nujna-013-2010-02-09.sp13">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj kolega Anderlič.</p>
            </sp>
            <sp xml:id="SDT5-OZO-Nujna-013-2010-02-09.sp14">

               <speaker>ANTON ANDERLIČ:</speaker>

               <p>Lepo pozdravljeni. </p>
               <p>Tudi jaz sprejemam obrazložitve, ki so bile tukaj podane vendar se z njimi ne
               strinjam ali pa me ne zadovoljujejo kajti v naključja že dolgo časa ne verjamem,
               mogoče kdo in le tisto kar preberem ali pa vidim ali pa slišim v javnosti mi oblikuje
               moje mnenje in moj vtis o kakršni koli stvari že. In v temu primeru gre za to, da je
               bilo precej alarmantno najavljeno v sredstvih javnega obveščanja, da gre za tako
               rekoč skupinski odhod. Pustimo še nekatere druge stvari na nižjih ravneh, na
               drugačnem preusmerjanju, na horizontalni pa tudi po vertikalni poti znotraj
               ministrstva in vojske, ki tudi vzburjajo vsake toliko časa določene pomisleke ali pa
               negodovanja.</p>
               <p>Jaz ne verjamem seveda v ta naključja, da bi kar trije visoki uradniki v istem tednu
               razmišljali  o tem kako in kaj.
               Napredovanje me spominja na nekaj, kar je v preteklosti bilo videno v različnih
               sistemih, takrat ko pride do nesporazumov, nekdo nekam gre in je napredoval. Tudi v
               času prejšnjega mandata so napredovali strokovnjaki z Ministrstva za obrambo ko so
               bili na ministrstvu za zdravje, za gospodarstvo in ne vem še kje vse razporejeni, pa
               so vsi napredovali. Vsi so imeli enake ali boljše plače, ukvarjali so se pa s čim
               drugim. O naključjih, lepo prosim, ne. Ena zgodba mi je dala misliti, in sicer mi smo
               na odboru obravnavali povzetek strateškega pregleda obrambe. Jaz sem takrat že rekel,
               da bi zelo rad videl celotno poročilo, ne pa povzetek, kajti istočasno se je v
               medijih pojavljalo nekaj ugotovitev, da gre za razlike v pogledih kako naprej. Vodil
               je domnevno to zgodbo oziroma ta pregled tako nedomnevno, danes je bilo tudi
               potrjeno, da je bil najbolj odgovoren za to ravno gospod Kotnik. Ne vem, nisem nikoli
               z njim govoril, ga ne poznam, lahko da je bil kdaj na odborih ali kakorkoli drugače,
               da sem ga imel priliko spoznati. Ampak vendarle, če je šlo za razlike o tem, ali
               potrebujemo ladjo ali ne, sem bral v časopisih, ali potrebujemo nekatere druge
               stvari, katere se planirajo in se napovedujejo in podobno. In kako bomo koncepirali
               predvsem tisti del stvari, ki se nanašajo na zaščito in reševanje, na nekatere
               drugačne grožnje, ki se pojavljajo v svetovnem merilu, ker konec koncev mi niso tukaj
               izvzeti, ko gre za naravne katastrofe in podobno. Jaz bom povedal svoje mnenje. Mene
               čudi, da piše v časopisu, verjamem medijem, da pišejo objektivno in tisto, kar je
               potrjen vir. Nimam nobenega nezaupanja do kateregakoli medija. Ko nekaj zapiše, če ni
               pojasnjeno, če ni demantirano, za mene to velja kot resnica. In v nekem mediju sem
               prebral: "Nisem ponudil odstopa, ampak jaz sem odstopil.", kar pomeni pika. Ko nekdo
               odstopi, potem pomeni, da je treba iti v nov postopek za imenovanje, ali kako
               drugače. Jaz tega v tem segmentu ne poznam, ali pa to na drži. Zato tudi v tisti
               drugi točki bomo imeli veliko opravka s tem, kaj je kdo rekel, kaj je kdo prebral,
               predvsem pa kaj stoji v dokumentih, ki jih sprejema Državni zbor, Vlada, ministrstvo,
               vojska in ostali. Samo za to gre. Tukaj ni mesta za subjektivne ocene, za ne vem kaj.
               Gre za to, kot rečeno, jaz sem v tistem delu absolutno sprejemam informacijo o
               dogajanjih, ko se pravi mi imamo naloge, mi imamo različne zadolžitve in jih izvajamo
               usklajeno znotraj sistema, tako kot komu pritiče. V to ne dvomim. Ali ni mogoče
               postaviti vprašanje, da resnično kakšno vprašanje, ali pa več vprašanj,  ki se vlečejo več let, če hočete
               od odločitve parlamenta, da bomo šli v profesionalno vojsko, kot tudi še kakšne druge
               odločitve parlamenta, da vendarle se ne da vseh problemov razreševati, tako da bi
               bili vsi in vedno zadovoljni in da bi resnično šli k ciljem, ki smo si jih vsi skupaj
               v tej državi zastavili. In tako sporočilo javnosti, kot je bilo prejšnji teden
               oziroma kdaj so že te informacije s pojavile, terjajo, naravnost terjajo, če hočete
               zaprite sejo, povejte vse, kajti zelo slabo bo, če ne bomo vsi skupaj, in jaz bi
               tukaj rad nesporno jasno povedal, da jaz bi rad zagovarjal to vlado, to ministrico in
               odločitve v zvezi s Slovensko vojsko, povezane od osnovnih umestitev v sistem, v
               domače okvire in tudi tam, ko gre za sodelovanje Slovenske vojske, naj si bo v okviru
               Nata, OZN-a, ali kateri koli drugih zadev, ki jih pokrivamo. Brez tega, da bom vedel
               za kaj gre, verjemite mi, da je to težko početi. Samo za to gre, tudi ne verjamem, da
               je javnosti mogoče reči, ta država namenja za obrambo, varnost in podobno zato, ker
               brani mir doma, v Afganistanu in povsod po svetu toliko in toliko denarja, pustite
               pri miru vse, kar se tam dogaja, mi že znamo, kako bomo te stvari počeli. To ni prav
               in tudi ni čudno, da imamo potem 90% ali še več nepodpore udeležbe slovenskih vojakov
               na kriznih žariščih v Afganistanu, kakor tudi podpore nič za to, da povečamo svojo
               udeležbo točno v Afganistanu v negotovih razmerah, kjer ne vemo zakaj smo tam, katere
               so ocene, kakšne so ...<stage>/Nerazumljivo./</stage> ocene in podobno. In zato pravim, meni ni
               treba odgovarjati, ker je prav, da medijem pojasnite, če je še kaj za pojasniti,
               glede na to, da so nekateri pisali o konkretnih razlogih za domnevne odstope. Sam bi
               si želel, da v neki prihodnosti, gospod predsednik, zaprete to sejo za javnost,
               skličete zaprto sejo in se pogovarjamo o teh stvareh na ta način. Kajti, treba je,
               ker parlamentarnega nadzora nad sistemom obrambe, nad vojsko v tej državi ni, ga ni
               in se ga ne da izvajati. Jaz to govorim zelo odgovorno. In ko bomo pri naslednjih
               sejah še tekom današnjega dne vam bom ilustriral nekatera vprašanja, za katera smo
               vsaj v zadnjem letu, da ne govorim v letih 2004-2008 neštetokrat odpirali, pa nismo
               nikoli dobili odgovorov, kaj šele, da bi lahko ta nadzor izvajali. In to je moje
               prepričanje, to je moje mnenje in sem na konkretnih stvareh se pripravljen tudi
               pogovarjati. Ko bom dobil odgovore na vrsto vprašanj, ki so se skozi ta mandat že
               pojavljala, bom pa mogoče mislil drugače, da se da parlamentarni nadzor nad tem
               sistemom vzpostaviti.</p>
            </sp>
            <sp xml:id="SDT5-OZO-Nujna-013-2010-02-09.sp15">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospa ministrica želi pojasnilo.</p>
            </sp>
            <sp xml:id="SDT5-OZO-Nujna-013-2010-02-09.sp16">

               <speaker>DR. LJUBICA JELUŠIČ:</speaker>

               <p>Najlepša hvala. Nesporno je, da je kar se tiče Ministrstva za obrambo in Slovenske
               vojske njegovo delovanje pod parlamentarnim nadzorom, je tudi pod nadzorom Vlade in
               je tudi pod nadzorom vrhovnega poveljnika.  Kar se tiče Slovenske vojske, je tudi pod nadzorom
               ministrice in državnega sekretarja ter instrumentov, ki jih imata za to na
               razpolago.</p>
               <p>Nesporno pa je tudi to, da ni prav, da v kontekst sedanjih razprav dodajamo še usodo
               kolega dr. Kotnika, o katerem sem povedala, da je vodil projekt "Strateški pregled
               obrambnega resorja" kot moj osebni svetovalec do septembra 2009. In ko je bil projekt
               zaključen, smo mu sporazumno poiskali drugo odgovorno delovno mesto, na katerem
               ugotovitve iz spora pretaplja v strateške dokumente. Zaradi zaščite njegovega imena
               in njegovega dela, izjemno korektnega in zelo strokovnega dela, ki ga sedaj opravlja
               kot namestnik direktorja Direktorata za obrambno politiko, bi rada povedala, da ni
               prav, da ga kakorkoli vpletamo v sedanje razprave. Dr. Kotnik opravlja svoje delo in
               je napredoval. Opravlja zelo odgovorno delo in s produkti tega dela se srečujete tudi
               v teh dneh, ko v Državnem svetu in Državnem zboru zagovarjamo Resolucijo o strategiji
               nacionalne varnosti. In v prihodnjih dnevih in tednih, ko bomo prišli z Resolucijo o
               splošnem dolgoročnem programu razvoja in opremljanja Slovenske vojske, se bo prav
               tako pojavil kot ključen strokovnjak in tudi visoki uradnik v okviru Ministrstva za
               obrambo prav dr. Kotnik, skupaj z direktorjem Direktorata za obrambno politiko. Tako
               da prosim zaradi njega samega osebno, nikar ga ne vtikajte v razprave, ki tečejo
               danes v medijih.</p>
               <p>Kar se pa tiče tega, kar mediji pišejo, pa si ne bi dovolila ocen tega, kar pišejo,
               kajti to je vendar država, kjer je svoboda medijev, in mislim, da imajo pravico
               ugotavljati, presojati vse mogoče, do česar pridejo, torej vse mogoče informacije, ki
               jih dobijo, in imajo tudi pravico delati svoje lastne sklepe. Ne morete pa od nas
               zahtevati, da bomo nenehno producirali demantije, ki se jih ne želi objaviti. Mi smo
               napisali zlasti za eno od tem, ki jo tudi vi odpirate, vrsto demantijev, od katerih
               so bili nekateri objavljeni, nekateri pa ne. Vprašanje je pa seveda zaupanja, ali
               parlamentarni nadzor zaupa ali ne Vladi.</p>
            </sp>
            <sp xml:id="SDT5-OZO-Nujna-013-2010-02-09.sp17">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zdaj sem se sam javil za razpravo, potem pa kolega Juri.</p>
               <p>Mislim, da razprava poteka konstruktivno, da nekatere stvari bodo vsekakor bolj jasne
               in so že bolj jasne, kot so bile na začetku. Seveda pa nimam razloga, da ne bi
               verjel, da so vladni poslanci bistveno bolje obveščeni kot mi, opozicijski. In da sta
               kar dve poslanski skupini opozorili, da se jima zdi nekaj nenavadnega v dogajanju, da
               tu poudarjajo poslanci, da ni naključij pri tem dogajanju. Zaradi tega je prav, da
               pomagamo razčistiti še nekatere zadeve, kajti domnevam, da posameznik pride v težavno
               situacijo, ko se mu zdi, da enostavno ni izhoda.</p>
               <p>Zdaj se sprašujem, ali so razmere zagotovo otežene zaradi znatnega zmanjševanja
               proračuna v zadnjem letu, letošnjem letu. Vemo, da obrambni ministri imajo težave na
               tem področju. Prejšnji teden smo gostili slovaškega obrambnega ministra, ki nas je
               obvestil, da imajo zmanjšanje administrativnega dela ministrstva za 26% v tem letu,
               kot se načrtuje, pa tudi finančno znatno zmanjšanje. Informiral nas je tudi o
               težavah, ki so glede takšnih zahtev, ki jih mora izvršiti obrambni resor. Zdaj
               sprašujem, kako rešujete te probleme.  Ali so morda problemi povezani s tem, da ko ste praktično
               istočasno poslali v obravnavo Resolucijo o strategiji nacionalne varnosti, da je
               prišla v javnost peticija pod imenom "Ukinimo Slovensko vojsko, izstopimo iz Nata".
               Domnevam, da se profesionalci obrambnega ministrstva zdrznejo v taki situaciji,
               predvsem zaradi tega, ker so tam podpisniki, ki so doslej goreče podpirali delovanje
               Vlade. Ali je takšno ravnanje namenjeno predvsem proti obrambnemu resorju ali
               ministrici. Seveda se tudi sprašujemo, ali so ti razmisleki morda povezani s pisanjem
               ali poročanjem sindikatov znotraj vojske, ki kar naprej zahtevajo in poročajo o
               nekaterih ukrepih, nekonsistentnostih. Tu smo že razčiščevali, kako je s tem, kako je
               s kadrovskimi zadevami znotraj ministrstva. Seveda je pa tu že bilo odgovorjeno na
               nekaj vprašanj, da ta vprašanja vsekakor niso povzročila problemov znotraj
               ministrstva, ne odnosa do Afganistana, ne reševanja vprašanja letala Falcon, kjer se
               vsi strinjamo, da bo neko rešitev treba podvzeti. In državni sekretar kot vodja
               delovne skupine je pred izjemno težavno nalogo. Slišali smo, da je na predhodni seji
               Vlade - zdaj me zanima, ali je to točna informacija - predsednik Vlade pač nergal, da
               se to predolgo vleče; tako je bilo zapisano. Jaz nimam vzroka, da bi takšnemu
               poročanju medijev ne verjel, dvomim, da bi bilo to izmišljeno.</p>
               <p>Vesel sem, da smo tu posredno slišali, da v ministrstvu ni kaotičnih razmer, ki v
               nekaterih delih Vlade absolutno so. In če bi bilo v tistih delih, kjer je kaotično
               stanje ali kjer smo soočeni z nekaterimi objektivnimi odgovornostmi, ponujanjem
               odstopov, recimo, kot na kmetijskem ministrstvu ali kjerkoli, bi bilo mogoče drugim,
               ki nimajo takih težav pri svojem delovanju, bistveno lažje. Torej, odprla so se
               nekatera vprašanja, ki jih pač rešujemo, ki jih skušamo reševati in izboljšati
               kvaliteto parlamentarnega nadzora. Nikoli ne bom rekel, da tu ni možno narediti nekaj
               več, nekaj boljšega. Po izkušnjah iz prejšnjega mandata vemo, da je ta parlamentarni
               nadzor vedno težavna naloga, da ni nikoli optimalno doseženega stanja; tega se jaz
               zavedam in v tem mandatu tudi ne bo. Seveda ga pa ob takšnih mejnikih, ko pridejo v
               javnost neke informacije, da nekaj nekje pač škriplje, ne deluje, se ta vprašanja o
               parlamentarnem nadzoru vedno aktualizirajo. Seveda je daleč najbolj nevralgična
               točka, če se pojavi informacija ali zatrjevanje,  da je vojaški del presegel pooblastila in zašel na
               področje civilnega dela. Zdaj sem prav vesel, da so bile tu podane informacije, da ti
               primeri niso presegli nekih zadev.</p>
               <p>Moram pa reči še enkrat, da me skrbi, da kar dve koalicijski poslanski skupini, ki
               sta bistveno bolje obveščeni od nas, to je dejstvo, te stvari ocenjujeta kot
               nenaključne. Pravzaprav ocenjujeta, da brez dima ni ognja. Hvala lepa.</p>
               <p>Gospod Godec, proceduralno.</p>
            </sp>
            <sp xml:id="SDT5-OZO-Nujna-013-2010-02-09.sp18">

               <speaker>JOŠKO GODEC:</speaker>

               <p>Spoštovani gospod predsednik odbora, prosil bi oziroma imam proceduralni predlog, če
               se lahko držite dnevnega reda, kajti zašli smo že dva mandata nazaj in še malo dlje,
               na koncu koncev bomo začeli razpravljati o takih stvareh na tem odboru, ki se nas nič
               ne tičejo. In da ne bi sedeli tu v nedogled, dajte se včasih malo zadržati s svojimi
               razpravami. Moj predlog je, da se držite dnevnega reda. Hvala lepa.</p>
            </sp>
            <sp xml:id="SDT5-OZO-Nujna-013-2010-02-09.sp19">

               <speaker>PREDSEDNIK JOŽEF JEROVŠEK:</speaker>

               <p>Hvala lepa, kolega Godec. Jaz se držim dnevnega reda. Glejte, niste še bili v tem
               parlamentu, ko je bil kolega Anderlič predsednik pa vaš predsednik obrambni minister.
               Širine takratne razprave se jaz dobro spominjam in nisem nikoli protestiral in tudi
               danes ne bom protestiral oziroma bom dovoljeval širino razprave. Kolega Godec,
               izvolite.</p>
            </sp>
            <sp xml:id="SDT5-OZO-Nujna-013-2010-02-09.sp20">

               <speaker>JOŠKO GODEC:</speaker>

               <p>Poslušajte, gospod predsednik odbora, mislim, da sva midva oba dobila mandat
               15.11.2008 in se držimo tega mandata, ne zahajajmo nazaj. Takrat so bili drugi odbori
               in so druge stvari razpravljali. Danes imamo pa to vsebino na dnevnem redu in to
               delajmo. Hvala lepa.</p>
            </sp>
            <sp xml:id="SDT5-OZO-Nujna-013-2010-02-09.sp21">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Tokrat ni bilo nič proceduralnega v vaši debati, tako da pač jemljem na
               znanje. Gospod Juri ima besedo za razpravo. Izvolite, kolega Juri.</p>
            </sp>
            <sp xml:id="SDT5-OZO-Nujna-013-2010-02-09.sp22">

               <speaker>FRANCO JURI:</speaker>

               <p>Hvala, gospod predsednik. Poslanska skupina Zares zelo pozorno spremlja dogajanje v
               obrambnem ministrstvu in verjetno ni slučaj, da smo skupaj z LDS predlagali tudi
               posebno točko oziroma posebno sejo, ki naj bi obravnavala nekatere vsebine, ki se
               navezujejo tudi na točko, ki jo sedaj obravnavamo.</p>
               <p>Dejstvo je, da napovedi z odstopom oziroma z dvema odstopoma in eno premestitvijo,
               dogovorjeno, so se zgodile potem, ko je poveljnik Slovenske vojske ob priložnosti
               napovedal uporabo helikopterja Cougar v operaciji v Afganistanu. Seveda, morda je to
               slučaj, ampak nam je bilo jasno, tako kot medijem tudi, da neka povezava obstaja. Po
               pojasnilih, ki smo jih dobili s strani gospoda Kreka, ta povezava ni samoumevna. In
               nimamo nobenega razloga, da bi podvomili v pojasnila gospoda Kreka, ki ga tudi cenimo
               kot visokega strokovnjaka in za katerega menimo, da je dobro, če v obrambnem
               ministrstvu na tej funkciji tudi ostane. Sam se je odločil za drugačno odločitev,
               ostaja na položaju. Z njim se nujno ne strinjamo vsakič in vedno, imamo različne
               poglede in menimo, da tudi znotraj ministrstva verjetno prihaja do tiste dialektike,
               ki je celo koristna. V tem primeru menimo, da razprava, ki poteka znotraj obrambnega
               resorja, ki je v tem trenutku eden najbolj izpostavljenih resorjev zaradi globalnih
               razmer,  je tisti resor, kjer
               se odločajo nekatere ključne stvari, ki vplivajo na mednarodni položaj Slovenije, na
               varnost naše države in naših državljanov, pa tudi na premislek civilne družbe o
               nadaljevanju tega profiliranja vojske in varnostne oziroma obrambne politike. Torej,
               vsa ta vprašanja so seveda legitimna in verjetno tudi znotraj obrambnega ministrstva
               potekajo razprave, ki utegnejo biti sila zanimive.</p>
               <p>Kar je pomembno za nas, in mislim, da je pomembno za vse poslanske skupine, za
               koalicijo in opozicijo, je zagotavljanje maksimalne transparentnosti. Zato menim, da
               je tudi ta razprava na tem odboru zdaj koristna. Da je ta transparentnost v odnosu
               med politiko, med parlamentom in obrambnim ministrstvom na eni strani ter med
               politiko in vojsko na drugi, še kako nujna. Dejstvo je, da nastaja večkrat občutek,
               vtis, da vojska dobiva protagonizem, ki ga v parlamentarni demokraciji ne bi smela
               imeti. Ne dogaja se samo v Sloveniji, da večkrat naletimo na izjave, odločitve, ki
               dišijo po preveliki avtonomiji nekaterih sfer. Jaz dvomim, da se to dogaja pri nas,
               ampak ko poveljnik sil napoveduje nekaj, kar bi bilo v pristojnosti politike, zazvoni
               alarm. In se je treba seveda vprašati, do kod so prišle tiste odločitve, ki morajo
               biti in ostati merodajne za strateške odločitve naše vojske, od kod naprej pa drugi
               subjekti odločajo o napotitvah, o sredstvih, o uporabi teh sredstev v mirovnih
               operacijah in tako dalje. No, te dileme so legitimne, in mislim, da je prav, da o
               njih razpravljamo. Da določimo vlogo, ki jo ima obrambno ministrstvo na eni strani,
               parlament na drugi ter vojska na tretji. Mislim, da tudi državni sekretarji in
               ministrica se zavedajo tega in da bodo tudi na podlagi teh izkušenj in te notranje
               dialektike sprejeli izziv stalnega posvetovanja s tem parlamentom. Pridružujem se
               kolegu Anderliču, ko pravi, da žal Državni zbor v tem mandatu in tudi v prejšnjih
               mandatih nima tiste vloge, ki bi jo moral imeti. In to, kar mi v bistvu odpiramo, je
               razprava o tem, kako bo ta parlament, ki zastopnik javnosti v političnem smislu, saj
               tu sedi 90 izbrancev na volitvah - in menimo, da odbori, s katerimi deluje ta
               parlament, morajo imeti pristojnosti tudi pri določanju strategije. Pridružujem se
               tej zahtevi in menim, da tudi vprašanja kadrovskih odstopov oziroma kadrovskih dilem,
               ki se porajajo v obrambnem ministrstvu, je treba razumeti v tej luči.</p>
               <p>V nadaljevanju, ko bomo obravnavali 2. točko dnevnega reda, bomo razpravljali o
               vsebinah, ki kakorkoli že so merodajne in pomembne  tudi za razumevanje tega kar se dogaja znotraj obrambnega
               ministrstva. Sam menim, da s temi odstopi, preklicanim odstopom verodostojnost
               ministrstva ni pod vprašaji, ni načeta, vendarle je to treba stalno dokazovati. In od
               ministrice pričakujemo, da bo zlasti strateške odločitve vizavi Afganistana in drugih
               mednarodnih operacij, ampak zlasti vizavi Afganistana, kjer se odvija vojna in kjer
               je Slovenija prvič v svoji zgodovini in odvisne države vpletena v eni vojni, da se bo
               o tem odločalo sinergično, s tem parlamentom. In to zavezo si želimo in jo pravzaprav
               zahtevamo. Tako da, če bo ta razprava temu pripomogla, je vsekakor dobrodošla.</p>
               <p>O drugih vprašanjih, ki seveda so zelo zapletena in večplastna, bom govoril v
               nadaljevanju, ko bomo pri 2. točki. Zaenkrat naj povem samo zato na to, da poslanska
               skupina Zares sprejme to pojasnilo državnega sekretarja in gospe ministrice, da
               menimo, da je to predvsem dobra priložnost za nadaljevanje na bolj transparenten
               način, tudi na bolj neposreden. Ta komunikacija med nami, kot pravi gospod Jerovšek,
               v koaliciji je intenzivnejša. Mislim, da mora biti ta komunikacija intenzivna tudi z
               opozicijo, kajti gre za vprašanja, ki nimajo strankarske barve, nimajo ideoloških
               barv, ampak so to vprašanja nacionalnega pomena in seveda ne bom tukaj razpravljal o
               peticiji pa o drugih zadevah, kajti bo kdo pripomnil, da se oddaljujem od točke
               dnevnega reda, ampak naj povem gospodu Jerovšku, da jaz sem 4 tisoči podpis tiste
               peticije in se tega ne sramujem. Ker sem prebral tisto peticijo in ne gre za ukinitev
               vojske, gre za prekvalifikacijo vojske.</p>
            </sp>
            <sp xml:id="SDT5-OZO-Nujna-013-2010-02-09.sp23">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Dovolite, ker ste me apostrofirali, naj vam kolega Juri, odgovorim. Jaz
               sem imam peticijo absolutno za legitimno. Pravzaprav je fino, da se nekaj pojavi, da
               se tudi sproščajo določena vprašanja. Seveda pa sem vprašal gospo ministrico, mislim,
               da bo odgovorila ali je to povzročilo kakšen nemir, kajti lahko bi ljudje na vašem
               ministrstvu domnevali, da jim gre za nezaupnico, glede na podpisnike, ki so
               pravzaprav goreči pristaši sedanje oblasti. In skoraj se ne da drugače nezaupnico, ob
               tem, da o strategiji nacionalne varnosti, ki jo imamo tukaj, piše, da je članstvo v
               Nato pomembna... Kako piše? Pomembna primerjalna prednost Republike Slovenije. To se
               pravi, skozi tisto nezaupnico pa popolna nezaupnica do tega, ki prvi, da je treba
               izstopiti iz Nata. Tako da, jaz niti nisem vedel, da je kolega Juri med podpisniki in
               tudi tega ne problematiziram, seveda pa mene danes zanima to. Ali je to, kaj
               povzroča, kakšne reakcije? Ali so kakšne od teh reakcij povzročene tudi skozi to? Na
               koga je pravzaprav, kje so še dodatna ozadja  peticije, ravno v tem trenutku? To so seveda pomembna
               vprašanja. Tako da, kolega Juri, jaz se z vami strinjam tudi, da je treba
               intenzivirati to razpravo. Nisem nikoli, nikdar nasprotoval in tudi ne bom
               nasprotoval, da te razprave intenziviramo, in da jih vodimo, kajti stalno je neka
               sinergija, ki gre v pozitivni smeri. Hvala lepa.</p>
               <p>Kolega Hrovat.</p>
            </sp>
            <sp xml:id="SDT5-OZO-Nujna-013-2010-02-09.sp24">

               <speaker>ROBERT HROVAT:</speaker>

               <p>Hvala lepa še enkrat. Moral sem se, pravzaprav moram se odzvati na izvajanje
               nekaterih koalicijskih poslancev. Torej, veliko je bilo govora o vlogi Državnega
               zbora pri odločitvah in pa nadzoru samega obrambnega resorja. Nekdo je prej rekel, da
               je bilo pomanjkanje nadzora tudi v prejšnjem mandatu oziroma v prejšnjih mandatih.
               Jaz se s tem pač ne bi ravno strinjal, kajti dejstvo je, da je ministrstvo, sedaj bom
               govoril za prejšnji mandat, delovalo v skladu z zakonodajo. Torej vloga Državnega
               zbora je jasno opredeljena, kakšna je. Ve se tudi kakšna je vloga vlade pri samem
               odločanju v zvezi s tem. Je pa res, da ste sedanje koalicijske stranke, pravzaprav
               vse po vrsti, napovedovale, da bo Državni zbor dobil bistveno večjo vlogo oziroma
               bistveno vlogo pri odločitvah v zvezi z napotitvami vojakov na misije itn. Ampak od
               takrat pa do danes je preteklo že več kot eno leto pa, ne vem, dva, tri mesece, ampak
               spremembe zakonodaje pa še vedno ni. Vse je nekaj dogovorno, veliko je leporečja,
               kako ima Državni zbor sedaj bistveno večjo vlogo kot jo je imel v preteklosti, ampak
               dejstvo pa je, da nima nič drugačno vlogo kot jo je imel v prejšnjem mandatu in jo bo
               imel, takšno vlogo kot jo ima, dokler ne bo vlada in koalicija prinesla v Državni
               zbor spremembo zakonodaje, kjer se bo pa jasno opredelilo, da je Državni zbor od
               sedaj naprej tisti, ki odloča o, recimo, o napotitvah slovenskih vojakov na misije v
               tujino. In sedaj se sprašujem, koalicijski poslanci si tega neizmerno želite. Torej
               povečati vlogo Državnega zbora pri odločanju in seveda tudi hkrati prevzeti
               odgovornost v zvezi s tem. Zakaj vlada oziroma, tukaj pa sprašujem ministrico, zakaj
               še vedno ni prišlo do spremembe zakonodaje? Zakaj to ne zapišemo v zakon? Da bomo
               potem vsi vedeli, kakšno vlogo pravzaprav odbor ali pa Državni zbor pri teh
               odločitvah ima. Za enkrat ima takšne kot piše v zakonu, torej pristojnost je na
               vladi.</p>
               <p>In sedaj se, pravzaprav se sprašujem, če si tega resnično, iskreno, vsi skupaj, torej
               govorim o koaliciji na splošno, sploh želite. Ker pa smo pri točki, ki pravzaprav
               obravnavamo odstope in razmere na ministrstvu, bi še enkrat nekoliko drugače postavil
               vprašanje. Torej, gospod državni sekretar, prej ste rekel, da ste odstopili. To kar
               je kolega Anderlič izpostavil potem kasneje, ko je rekel, kakšen je postopek potem
               naprej na vladi, če ste vi odstopili, kako ste bili potem ponovno imenovan? Ne poznam
               teh razmerij, ampak mogoče bi bilo dobro, da razčistimo to zadevo tudi tukaj na tem odboru. Ampak, zanimivo
               pa je, zdaj, vi ste prej zanikal, da je bilo karkoli narobe v tej zvezi z Vlado ali z
               vodjo kabineta, ampak zanimivo se mi zdi, da vas ni prepričevala, da bi ostali gospa
               ministrica, ampak vas je prepričeval predsednik Vlade. To se mi zdi nekoliko čudno in
               ne vem, mogoče se kljub vsemu, da ste vse zanikali nakazuje na nek način, da prihaja
               do dilem ali do problemov na tej relaciji, torej sama Vlada kot takšna ali pa
               predsednik Vlade, pa Ministrstvo za obrambo. Sprašujem. Hvala.</p>
            </sp>
            <sp xml:id="SDT5-OZO-Nujna-013-2010-02-09.sp25">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Kumer.</p>
            </sp>
            <sp xml:id="SDT5-OZO-Nujna-013-2010-02-09.sp26">

               <speaker>DUŠAN KUMER:</speaker>

               <p>Hvala lepa za besedo, gospod predsednik. Jaz bom skušal biti zelo kratek. Ugotavljam
               tudi danes po več kot enourni razpravi, da pri nas ni v redu, če ne odstopaš, delamo
               problem in če kdo odstopi ponovno delamo problem in iščemo tisoč in eno ozadje zakaj
               je odstopil. Če sem prav razumel danes obrazložitev tudi prizadetega državnega
               sekretarja v tem odstopu in ministrice, ki vodi ta resor in na nek način moram
               priznati, da je to to kar sem slišal iz njenih ust in ne iščemo nobenega drugega
               ozadja. Potem bi pa nekaj drugega izpostavil. Mogoče za naprej bi pa to bila za nas
               neke vrste, ne bom rekel šola, ampak, ko danes poslušam se vedno dajemo v vlogo
               nadzornikov. Naš odbor ni samo nadzornik, naš odbor je sokreator politike na področju
               varnosti in tudi razvoja Slovenske vojske. In jaz sem že na prvi seji tega odbora
               rekel, ko vedno damo z vprašanjem ministrici ali članom kabineta in porabimo za to
               dve, tri ure in potem za tiste prave vsebinske točke, ki pomeni to politiko,
               varnostno politiko ali pa razvoj Slovenske vojske in razvoj varnostne politike v
               Sloveniji, dajemo v drugi plan. In jaz bi predlagal, da se tukaj bolj v bodoče
               angažiramo in da tudi drug drugega bolj poslušamo.</p>
            </sp>
            <sp xml:id="SDT5-OZO-Nujna-013-2010-02-09.sp27">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Samo želim nekaj vprašati kolega Kumra. Tudi ni nobenega drugega za
               razpravo, sem lahko na vrsti. Zdaj, če sem vas prav razumel, jaz se strinjam, kot ste
               rekel, da delamo probleme, če nekdo odstopi in da je problem, če nekdo ne odstopi.
               Jaz se strinjam, če sem vas prav razumel, da je danes večji problem ne odstop za
               politični higieno...<stage>/oglašanje iz klopi./</stage>.. Namreč, ta politična kultura je pri nas
               dejansko nerazvita, nekateri odstopi se bi pa morali zgoditi, pa ne mislim tu gospoda
               državnega sekretarja. Hvala lepa.</p>
               <p>Gospod državni sekretar.</p>
            </sp>
            <sp xml:id="SDT5-OZO-Nujna-013-2010-02-09.sp28">

               <speaker>MAG. UROŠ KREK:</speaker>

               <p>Hvala lepa. Mogoče samo odgovor na obe vprašanji. Odstop sem dal. Po postopku bi na
               Vlado moral priti predlog za razrešitev, preden je predlog za razrešitev prišel na
               Vlado oziroma bi ga ministrica poslala, sva se s predsednikom Vlade pogovorila in sem
               odstop umaknil. Zakaj sva se s predsednikom Vlade pogovorila? Ker je bila ministrica
               v tujini, bila sva skoz na zvezi, ampak očitno je bila izkoriščena situacija na
               četrtkovi seji Vlade, da je bilo možno tudi to doreči. Tako, da daleč od tega, če ne
               bi bil v četrtek na seji Vladi bi verjetno z ministrico opravila pogovor do
               konca.</p>
            </sp>
            <sp xml:id="SDT5-OZO-Nujna-013-2010-02-09.sp29">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Anderlič.</p>
            </sp>
            <sp xml:id="SDT5-OZO-Nujna-013-2010-02-09.sp30">

               <speaker>ANTON ANDERLIČ:</speaker>

               <p>Glede na to, da se očitno razprava zaključuje in da bodo še zaključni govori, bi na
               dve, tri stvari vendarle moral reči neke stvari.</p>
               <p>Ko govorite o nadzoru potem je treba vedeti, da je parlament kot takšen v celoti
               nadzornik in gotovo je, da se zapravlja pod narekovajih, kot pravite, čas čas v uvodnih vprašanjih in tak
               naprej na odborih ne pa se ukvarja z vsebino zato, ker je pomanjkljivo informiranje
               tega odbora in zato, ker za normalno delo nimamo dovolj informacij in če je edini vir
               za delo tako rekoč branje in gledanje medijev, da lahko veš kaj se dogaja, potem so
               takšne diskusije. Jaz se bom dokler bom tukaj zavzemal za to, da ne pozicija ne
               opozicija ne razpravljamo na ta način, ampak, da parlament kot zakonodajalec je na
               eni strani sooblikovalec in ustvarjalec politike, na drugi strani pa nadzornik tako
               kot na vseh demokratičnih državah. Poglejte kaj se dogaja v Angliji v tem obdobju,
               kaj se dogaja v Nemčiji v parlamentih, kaj se dogaja drugod po svetu. Ja, lepo vas
               prosim, ja, kje pa postavljati ta vprašanja, če ne tukaj. Ne do dobro ne za vojsko ne
               za ta sistem, če parlament vprašanj ne bo postavljal. Tudi v prejšnjem mandatu, če bi
               bil mogoč nadzor na obrambnim sistemom ne bi prišlo do tako zgrešenih nekaterih
               nakupov vključno s Patrio, če hočete, pa še kakšnih drugih odločitev, ampak o tem ne
               bomo, ker smo v tem mandatu. </p>
               <p>Drugo. Gospa ministrica, jaz bi res želel, da če stokrat je treba ponoviti nek
               demanti o neki stvari, morate to narediti stokrat, pa še stoprvič. Ne morem sprejeti
               in ne verjamem, da je res, da demanti, ki se jih ne želi objaviti, jih nima smisla,
               da se pišejo, ne verjamem, da je to res in ne more biti res. Če je to res, potem je
               zelo slabo v tej državi, pa jaz verjamem, da to ni res. Tako, da tukaj se mi zdi
               vendarle nekako treba sprejeti ta dialog z javnostjo. Mene so učili, da je za to, da
               bo vojska, da bo obrambni sistem imel neko zaupanje v javnosti, predvsem pomembna
               javna diplomacija, komunikacija z javnostmi različnimi in ne se zapirati v neke šifre
               zaupnosti, tajnosti in podobno. In tukaj, če ne bomo te dimenzije v tej državi
               osvojili, ne bomo ustrezno se organizirali na tem področju. Jaz res predlagam, da, in
               to lahko jemljete kot proceduralni predlog sklepa, da, prvič, na eni izmed sej se
               vendarle o nekaterih teh stvareh pogovorimo v okviru točke, da ne bo to predhodna
               obravnava in druga točka ne tako kmalu, lahko kasneje, razprava o pobudi, ki je
               vsebovana v peticiji. Ko je enkrat podpisanih v Sloveniji čez 4.000 razno raznih
               državljanov in državljank, potem je jasen signal, da se je treba s tem vprašanjem
               vsaj seznanjati. Zagotovo ne bom pristali na to, da gre za napad, vsaj nekateri, na
               Ustavo, na ustavni red, na obrambo in ne vem kaj. O teh stvareh je treba diskutirati.
               To je moje trdno prepričanje in zato predlagam, da to tudi uvrstite na kakšno od
               prihodnjih sej. Hvala.</p>
            </sp>
            <sp xml:id="SDT5-OZO-Nujna-013-2010-02-09.sp31">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Anderlič, jaz se z vami tokrat popolnoma strinjam, tako o tem, da
               je mesto dialoga tu in da je tu prostor za relevantna poročanja in tudi glede druge
               točke. V mojem planu je, da ob resoluciji imamo tudi razpravo o peticiji, okoliščinah
               vsega tega...<stage>/oglašanje iz kopi./</stage>... jemljem to in vam obljubljam, da bom to sprožil,
               če pa želite, da glasujemo o tem, pa tudi lahko glasujemo. Za moje ravnanje še
               boljše, če glasujemo o tem, pa če vas drugi iz vlade podprejo.</p>
               <p>Proceduralni predlogi, potem
               bomo oba proceduralna, če želite, še prvega oblikovati, ker sem ga malo, na zaprti
               seji se pogovorimo. Izvolite, bom dal takoj proceduralno na glasovanje. Dobro. To je
               pa v zaključkih. V redu.</p>
               <p>Torej, ne vidim več zahtev... Gospa ministrica, želite.</p>
            </sp>
            <sp xml:id="SDT5-OZO-Nujna-013-2010-02-09.sp32">

               <speaker>DR. LJUBICA JELUŠIČ:</speaker>

               <p>Najlepša hvala! Jaz potem dolgujem še nekaj pojasnil, ki ste jih neposredno
               izpostavili kot vprašanja. Kar se tiče opozicije vlade in parlamenta, ko gre za
               vprašanje operacij, smo jih v tej koaliciji dejansko poskušali spraviti na višjo
               stopnjo posvetovanja. Želeli smo, da ima Državni zbor in celoten parlament več besede
               pri sprejemanju odločitev o operacijah. Se pa zavedamo, da dejansko odločanje v tem
               trenutku še vedno pripada vladi in je tako tudi zapisano v zakonu o obrambi. Glede
               spreminjanja Zakona o obrambi, smo v okviru Ministrstva za obrambo pripravljeni na ta
               poseg v letošnjem letu, seveda pa bomo o stvareh, ki jih bo treba v zakonu
               spremeniti, potrebovali tudi politična soglasja.</p>
               <p>Kar se tiče peticije, ki jo je objavila revija Mladina, in govori o ukinitvi vojske,
               je bil moj prvi odgovor na to peticijo oziroma moj prvi komentar k peticiji, da je v
               vsaki demokratični družbi vsaka pobuda legitimna in je treba o njej razpravljati. Na
               žalost ta moj komentar ni bil slišan v javnosti. Trdim pa, da vsebina, tako kot je
               sedaj zapisana, se pravi ukiniti vojsko, je v nasprotju s tistim kar v tem trenutku
               še piše v slovenski ustavi, kjer se omenjajo obrambne sile in je v nasprotju s
               tistim, kar piše v tem trenutku še vedno v Zakonu o obrambi in zadeva slovensko
               vojsko.</p>
               <p>Kar se pa tiče same vsebine peticije, je odprtih zelo veliko vprašanj, zelo
               zanimivih, ne nazadnje tudi takšnih, ki zadevajo 20. letno zgodovino razvoja
               obrambnega sistema v Republiki Sloveniji in prepričana sem, da to vprašanje, ki ga
               odpira peticija, pravzaprav ni naslovljeno na Ministrstvo za obrambo in tudi ne,
               predvsem na Slovensko vojsko, ampak je naslovljeno na slovensko družbo, na slovenski
               parlament in na vse tiste, ki so gradili obrambni sistem v preteklih 20. letih, in če
               smo zelo pošteni tudi od leta 1968 naprej, ko so začeli z graditvijo teritorialne
               obrambe Republike Slovenije. Zato mora biti tudi odgovor širši in tudi ni prav, če se
               pričakuje, da bo sedaj samo Ministrica za obrambo stopila v bran v Slovenski vojski
               oziroma slovenskemu obrambnemu sistemu. Jaz pričakujem, da bo razumen razmislek v
               zvezi s tem opravljen pri vseh tistih, ki bo tej državi v obrambnem sistemu in
               nacionalno-varnostnem sitemu v celoti dobro mislijo.</p>
            </sp>
            <sp xml:id="SDT5-OZO-Nujna-013-2010-02-09.sp33">

               <speaker>PREDSEDNIK JOŽEF JEROVŠEK:</speaker>

               <p>Kolega Juri se je priglasil še k besedi. Še prej je kolega Čepič.</p>
            </sp>
            <sp xml:id="SDT5-OZO-Nujna-013-2010-02-09.sp34">

               <speaker>BOGDAN ČEPIČ:</speaker>

               <p>Hvala za besedo. Jaz sem že prej želel seveda imeti tudi proceduralni predlog in si
               pridružiti pravzaprav kolegu godcu, se držimo dnevnega reda zaradi tega, ker ne
               peticije ne nadzor ne nekatere druge stvari, ki so bile v razpravi podane, tako tebe
               predsednik, kot tvojega kolega Hrovata, nima veze s točko, poročanje ministrice za
               obrambo o odstopih in razhajanjih na Ministrstvu za obrambo v slovenski vojski. Bilo
               bi treba samo na Ministrstvu za obrambo, ker v Slovenski vojski ni nihče odstopil,
               kolikor jaz vem, ampak pustimo to malenkost. Seveda, želja verjetno danes ni bila, da
               bi razpravljali o tem in se seznanili, ampak je bila  želja kje drugje in to seveda in nekaj drugega. To je tudi iz
               sklepa, ki smo ga sedaj dobili, kot predlog sklepa odbora na mizo, kjer Odbor za
               obrambo poziva Vlado Republike Slovenije in Ministrstvo za obrambo, da obor sprotno
               in samodejno obveščata o problemih v Ministrstvu za obrambo in Slovenski vojski ter
               morebitnih poizkusih ravnanj, ki prisegajo ustavno določene razmere in pristojnosti
               med civilno in vojaško sfero. Kaj pa smo od tega razpravljali tukaj? In nikjer ni
               besede ne, da smo se seznanili z informacijo, ker je bilo v podnaslovu te točke
               dnevnega reda, informacija bo podana na seji odbora. In mislim, da jo je tako
               ministrica kot državni sekretar, sta podala informacijo, ugotovila seveda, da zdaj
               teh odstopov pravzaprav, razen generalnega sekretarja ni, da se stvari seveda
               urejujejo, da ni nekih stvari, da bi presegli ustavno določena razmerja in
               razpravljali med civilno in vojaško sfero. Saj, ne da bi jaz vedel, da bi karkoli o
               tem tukaj sedaj razpravljali in tudi to ni bila točka dnevnega reda. Torej ne moremo
               sklepa sprejeti, ki ni povezan s točko. Zato predlagam, da odbor sprejme sklep; Odbor
               se je seznanil o informaciji o napovedanih odstopih na Ministrstvu za obrambo, ki jih
               je podala ministrica dr. Ljubica Jelušič in pika in samo to in na tem ostanemo.
               Zaradi tega, ker smo tudi to informacijo dobili in ničesar drugega znotraj te točke
               dnevnega reda, za katero ni bilo ne gradiva ne nič, ne moremo. Vsa ostala razprava,
               ki je bila, je presegala poslovniško določeno vsebino točke, kot je pri nas. So pa
               seveda pobude, ki jih je dal in tudi kolega Anderlič in še nekateri drugi, lahko
               umestimo v tisti del, ki jo imamo na rednih sejah, pobude in vprašanja odborov. Mi
               imamo to in kolega Humer je govoril, vedno glavno točko, osrednjo točko odbora in
               znotraj tega je možno izluščiti tudi tista vprašanja, ki so za ta odbor, za ta
               parlament izjemno pomembna, zato da seveda poglobljeno v vlogi parlamenta in odbora
               razpravljamo o strategiji in stvareh, ki se tičejo tako Ministrstva za obrambo kot
               Slovenske vojske, ob tem, da vemo, da Ministrstvo za obrambo ni samo Slovenska
               vojska, je tudi civilni del, je zaščita in reševanje in je še kaj, ker je seveda to
               izjemno velik kompleks. In verjetno bomo seveda s takšnimi ali drugačnimi stvarmi
               prej kot slej prihajali na ta odbor, tudi če bo seveda ministrica uresničila to kar
               je napovedala ob zaslišanju. Mislim, da je bilo celo v tej sobi, ko smo govorili, da
               je potrebno razmerje med civilnim in vojaškim delom in med civilno strukturo
               ministrstva in vojaškim delom spremeniti, zmanjšati to, nekatere pravice ali pa
               prestrukturirati, zaradi tega, ker je ta del prevelik, ni v skladu s potrebami,
               trenutnimi, ob zaostrenih finančnih in siceršnjih pogojih Slovenije, toliko bolj
               aktualna. Hvala lepa.</p>
            </sp>
            <sp xml:id="SDT5-OZO-Nujna-013-2010-02-09.sp35">

               <speaker>PREDSEDNIK JOŽEF JEROVŠEK:</speaker>

               <p>Hvala. Kolega Čepič, naj vas potolažim. Čeprav moram najprej ugotoviti, da ste na
               koncu svojega izvajanje prišli v kolizijo s samim seboj. Seveda, prej ste rekli kaj
               ni, s tem, da ni iz moje strani. Jaz mislim, da je  tudi ta točka, ko se poroča o razmerah ministrstva, je
               tako široka, da nismo presegli poslovniških možnosti. Osebno smatram, tako kot je
               kolega Anderlič rekel, poglejte Anglijo, poglejte Nemčijo, na kakšen način se na
               odboru diskutira. Tako da vi ozko gledate, jaz pa mislim, da moramo dejansko
               relevantna vprašanja tu odpirati.</p>
               <p>Glede tega, ko sem rekel, da vas... <stage>/nerazumljivo/</stage>, imam tu predlog, ki ga pa nisem
               dal okrog, da bomo imeli ta predlog, ki ste ga tudi vi predlagali, da smo se
               seznanili s poročili in pojasnili ministrice ter državnega sekretarja. To je tak
               formalen predlog, ki ga imamo vedno in ga ni treba posebej razlagati. Kolega
               Juri.</p>
            </sp>
            <sp xml:id="SDT5-OZO-Nujna-013-2010-02-09.sp36">

               <speaker>FRANCO JURI:</speaker>

               <p>Hvala, gospod predsednik. Tudi sam sem mnenja, da je odbor Državnega zbora politično
               telo, kjer se lahko razpravlja tudi nekoliko širše od tiste vsebine, ki je strogo,
               strogo določena na dnevnem redu. Seveda lahko temu oporekamo s poslovniškega vidika,
               ampak dejstvo je, da se je tudi ministrica zdaj dotaknila nekaterih tem. In če je
               neka pomembna tema, kot je peticija, ki je bila objavljena, danes prisotna v tej
               razpravi, četudi ni bila napovedana in jo je tudi ministrica sama poudarila
               nekajkrat, to pomeni, da je pomembna tema.</p>
               <p>Zato vam, predlagam, gospod predsednik, da na eno od naslednjih sej uvrstite tudi to
               točko in povabite predlagatelje te peticije, ob navzočnosti Vlade in vseh ostalih, in
               da o tem razpravljamo vsebinsko in, recimo, na dialektično konstruktiven način. Danes
               smo ugotovili, da so vse te pobude legitimne, da so tudi vsebine teh pobud še kako
               legitimne in da se o tem lahko normalno razpravlja.</p>
               <p>Kar zadeva sklepe, jaz nimam nobenih težav podpreti smisla tega sklepa, ki ga je
               predlagal odbor. Mislim, da nekje izhaja iz razprav, ki smo jih slišali danes, torej,
               boljša in intenzivnejša komunikacija med odborom in obrambnim ministrstvom. Mogoče bi
               jo stilno malo preoblikovali. "Samodejno obveščati", ne vem, če je najbolj primerna
               beseda. Ampak jaz ne nasprotujem temu predlogu, s tem da tudi ne nasprotujem sklepu,
               da smo se seznanili. V tem predlogu pa je pač jasna želja in poziv k intenzivnejšemu
               dialogu med ministrstvom in odborom, tudi pri tistih vprašanjih, ki zadevajo razmerja
               med civilno in vojaško sfero; gre za to, kar je bilo omenjeno prej v razpravi. Torej,
               z naše strani ne vidimo razloga za nasprotovanje takemu sklepu.</p>
            </sp>
            <sp xml:id="SDT5-OZO-Nujna-013-2010-02-09.sp37">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Torej, zdaj smo pri sklepih in razpravi o sklepih. Kolegi, na mizo sem
               vam dal en sklep, ampak najprej bi želel, da gremo dejansko od tega sklepa. Enako sva
               predlagala s kolegom Čepičem, mogoče je v kaki besedi razlika, in sicer:</p>
               <p>"Odbor za obrambo se je na seji dne 9.2.2010 seznanil s poročanjem in pojasnili
               ministrice in državnega sekretarja na Ministrstvu za obrambo glede odstopov in
               razhajanj na Ministrstvu za obrambo in Slovenski vojski."</p>
               <p>Če se strinjate s takim sklepom, potem bi dal ta sklep, če ni razprave, na
               glasovanje.</p>
               <p>Kdo je za? <stage>(8 članov.)</stage> Ker nas ni več kot osem, ni treba vprašati, ali je kdo
               proti.</p>
               <p>Sklep je sprejet soglasno.</p>
               <p>Drugi sklep, ki ste ga dobili na mizo. Glejte, tu je bilo  od kolega Anderliča rečeno, da je pomanjkljivo
               informiranje tega odbora škodljivo, s čimer se strinjam. Hkrati se to, kar sem sam
               zapisal, da sprejme odbor, nanaša tudi na izvajanje predsednika Vlade. Kajti, ne
               moremo se zadovoljiti s tem, da predsednik Vlade Republike Slovenije poroča o
               problemih na obrambnem resorju, mi pa obvestil o teh problemih nimamo dokumentiranih.
               Mislim, da je popolnoma jasno, da takšne informacije moramo dobiti. Zaradi tega je tu
               ta poziv, ki izhaja iz te dikcije predsednika Vlade in vsega tega, kar se je sedaj
               dogajalo, ampak je celo hipotetičen - ne obsoja ali karkoli pledira za naprej. In
               mislim, da bomo to verjetno kar soglasno sprejeli. Torej, to imate zdaj na mizi. Kar
               je kolega Jurija zmotilo, lahko tudi črtamo, besedo "samodejno", ker sprotno tako ali
               tako pomeni, da ni treba klicati za informacije. Potem, če se strinjate, bi umaknil
               to besedo "samodejno" in bi rekli samo, da "sprotno" obvešča.</p>
               <p>Kolega Anderlič, izvolite.</p>
            </sp>
            <sp xml:id="SDT5-OZO-Nujna-013-2010-02-09.sp38">

               <speaker>ANTON ANDERLIČ:</speaker>

               <p>Jaz se pa pravzaprav ne strinjam s tem, da bi to "samodejno" črtali, ker ravno tu je
               poanta. "Sprotno" je lahko tako, da moramo mi pisati in prositi za odgovore, je pa
               lahko tudi tako, da se samodejno kakšna stvar zgodi, preden pride v medije, in mi
               potem pišemo ministrstvu. Ravno v tem je poanta, ne vem, Franco, če malo razmisliš.
               Ampak ta del "o Slovenski vojski ter" je prehud. Zato bi črtal "ter morebitnih
               poskusih ravnanj, ki presegajo ustavno določena razmerja in pristojnosti med civilno
               in vojaško sfero." Ko pride enkrat do tega, je tako hudo, da takrat ne pomeni kaj
               dosti. Zato je treba, če bo prišlo do sprotnega in samodejnega obveščanja - in tu bi
               dodal "o stanju in problemih", ne samo o problemih, ker je treba "o stanju", kaj tam
               je. Ni nujno, da so problemi, ampak kaj se pravzaprav dogaja. In če bi imeli tako,
               kot imajo nekateri drugi parlamenti, redno mesečno, lahko rečete temu brifinge, ali
               kakorkoli, o stanju in problemih v vojski na tem odboru, bi bila to praksa, ki bi
               bila zelo dobra. Zato ta zadnji del tega sklepa prejudicira ali pa namiguje na to, da
               prihaja do poskusov ravnanj, ki presegajo ustavno določena razmerja in tako naprej.
               Jaz se bojim, da je tudi kje kaj tega res. Ampak ne morem tega že prejudicirati, da
               gre za to. Ko pa bo prišlo do tega, pa verjamem, da je to tako resen alarm, da bomo
               to tudi obravnavali.</p>
               <p>Zato bi jaz, če amandmajsko predlagam, torej, "obveščata o stanju in problemih v
               Ministrstvu za obrambo in Slovenski vojski", tu naredil piko. Ker iz tega, če bomo
               obveščali, bomo mi lahko sami ugotovili skozi ta sistem, ali gre tudi za kakšne
               poskuse ravnanj, ki bi bila v nasprotju z ustavo, zakonom in podobno. Čim pa to
               prejudiciraš, je pa lahko, vsaj zame je to precej hudo, no.</p>
            </sp>
            <sp xml:id="SDT5-OZO-Nujna-013-2010-02-09.sp39">

               <speaker>PREDSEDNIK JOŽEF JEROVŠEK:</speaker>

               <p>Hvala lepa, kolega Anderlič. Moram reči, da v tem zadnjem delu se ne strinjam, ker je
               bilo posebej zapisano "o morebitnih poskusih". To ni prejudiciranje. Dostikrat, saj
               veste, nismo imuni na bolezni, ki se pač pogosto dogajajo. Če se kaj takega začne
               razmišljati ali pa če do take informacije pride, mora ministrstvo poročati. To sem
               mislil.  Ni to prejudiciranje,
               tu ni nič afirmativno rečenega, da je karkoli se celo zgodilo. O tem sem razmišljal.
               Zdaj, če vi vztrajate na tem amandmaju, ga moram dati na glasovanje. Čeprav tudi, če
               bo skrajšan stavek, nisem tako zaskrbljen. Pojasnil pa sem, da tu ni nič
               prejudiciranja, s tem se pa moramo strinjati. Ni prejudiciranja. In ker ni
               prejudiciranja, mislim, da imamo pač tisti preventivni učinek zagotovljen.</p>
               <p>Gospod Kumer, tudi razprava.</p>
            </sp>
            <sp xml:id="SDT5-OZO-Nujna-013-2010-02-09.sp40">

               <speaker>DUŠAN KUMER:</speaker>

               <p>Hvala lepa, gospod predsednik. Podprl bi predlog gospoda Anderliča in predlagam, da o
               tem glasujemo. Je bolj jasen v tem trenutku, no.</p>
            </sp>
            <sp xml:id="SDT5-OZO-Nujna-013-2010-02-09.sp41">

               <speaker>PREDSEDNIK JOŽEF JEROVŠEK:</speaker>

               <p>Dobro, dajem amandma kolega Anderliča na glasovanje, da se za "Slovenski vojski"
               naredi pika, ostane pa beseda "samodejno", ter "o stanju". Pravzaprav je celoten
               amandma, da se v prvem stavku doda besede "o stanju in problemih" - "problemi" so že
               vsebovani - in se potem naredi piko.</p>
               <p>Kdo je za tak predlog? <stage>(4 člani.)</stage> Kdo je proti? <stage>(Nihče.)</stage></p>
               <p>Upam, da smo s tem omogočili sprejetje tega sklepa. Torej dajem sedaj tako spremenjen
               sklep na glasovanje.</p>
               <p>Kdo je za? <stage>(8 članov.)</stage></p>
               <p>Sklep je sprejet soglasno.</p>
               <p>Zdaj pa prehajamo še na podana proceduralna predloga. Jaz bi kolega Anderliča prosil
               za prvega - dikcijo drugega sem si bolj zapomnil. Če prvega ponovno podaste.</p>
            </sp>
            <sp xml:id="SDT5-OZO-Nujna-013-2010-02-09.sp42">

               <speaker>ANTON ANDERLIČ:</speaker>

               <p>Jaz ne vztrajam na tem, ker sem razumel, da seznanitev in tudi vključujoč razpravo,
               ki je tu bila, pa tudi ob sprejetju tega drugega sklepa, da boste sprotno obveščali o
               vseh zadregah, stanju in problemih, da to vsebuje tudi odločitev, da se odločite
               skupaj z ministrstvom, da boste to organizirali.</p>
            </sp>
            <sp xml:id="SDT5-OZO-Nujna-013-2010-02-09.sp43">

               <speaker>PREDSEDNIK JOŽEF JEROVŠEK:</speaker>

               <p>Sedaj pa še drugi, če sem pravilno povzel vaš predlog: "Odbor za obrambo bo na eno od
               naslednjih sej uvrstil posebno točko "obravnava vprašanj, ki jih odpira peticija
               'Ukinimo vojsko'". Je tako? <stage>(Je tako.)</stage> Torej, zdaj bi imel razpravo. Samo to bi želel
               reči, da bom to vsekakor - tudi brez tega se mi zdi, da je dolžnost, da se te
               peticije dotaknemo na tem odboru, ker zagotovo sproža relevantna vprašanja. Bom tudi
               širše vabil goste. Vendar je problem, da eden od podpisnikov, gospod Miheljak, o meni
               piše skrajne laži, da imam komunistično preteklost in da sem... <stage>/nerazumljivo/</stage>. Ne
               eno ne drugo ni resnično, zaradi tega imam tudi odnos do te peticije, skozi ta
               obrekovanja. In glede njegovega pisanja pač moram reči, da se strinjam z drugo
               podpisnico, ki pravi, "ko se premešata in zamenjata resnica in laž, je morala na
               psu," pri nekaterih gotovo. Ker te laži, kljub temu, da on natančno pozna zadeve,
               piše o meni kar naprej in me skuša diskreditirati.</p>
               <p>Kolega Juri, izvolite.</p>
            </sp>
            <sp xml:id="SDT5-OZO-Nujna-013-2010-02-09.sp44">

               <speaker>FRANCO JURI:</speaker>

               <p>Gospod predsednik, prosim, da se ne bi lotevali oseb, ki jih ni na tem odboru. To je
               praksa, ki se žal ponavlja in ni fer. Tako da, lepo prosim.</p>
            </sp>
            <sp xml:id="SDT5-OZO-Nujna-013-2010-02-09.sp45">

               <speaker>PREDSEDNIK JOŽEF JEROVŠEK:</speaker>

               <p>Kolega Juri, tudi jaz nisem kronist Dnevnika, pa sem kljub temu vedno deležen teh
               laži. <stage>/Smeh./</stage> Dobro.</p>
               <p>Torej, dajem tak sklep na glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>S tem smo končali 1. točko dnevnega reda.</p>
               <p>Prehajamo na <title>2. TOČKO DNEVNEGA REDA -</title>
                   <title>SODELOVANJE SLOVENSKE VOJSKE V OPERACIJAH ISAF.</title>
               </p>
               <p>To je zahteva Poslanske skupine Zares in Poslanskega kluba LDS. Prejeli ste tudi, kot
               sem že prej omenil, ob tem pismo poslanca, gospoda Anderliča, namenjenega predsedniku
               Vlade. Vse to imate v gradivu.</p>
               <p>Najprej dajem besedo predlagateljema. V imenu Poslanske skupine Zares bo nastopil
               poslanec Franco Juri ter v imenu Poslanskega kluba LDS poslanec Anderlič. Če gremo po
               abecedi, ima Anderlič prvi besedo. No, kolega Juri, izvolite.</p>
            </sp>
            <sp xml:id="SDT5-OZO-Nujna-013-2010-02-09.sp46">

               <speaker>FRANCO JURI:</speaker>

               <p>Najlepša hvala, gospod predsednik.</p>
               <p>Torej, obe poslanski skupini sta predložili za razpravo to točko dnevnega reda, ker
               izhajamo iz dogajanja po zadnjem sklepu, ki se nanaša na udeležbo Slovenije v
               operaciji v Afganistanu, in še zlasti po sklepu o predvidenem prevzemu OMLT, torej,
               programa urjenja in priprav afganistanskih varnostnih sil za lastno obrambo. In ker
               je ta razprava že dolga in se sooča vsakič z novimi in novimi okoliščinami, smo bili
               presenečeni nad izjavami poveljnika sil Slovenske vojske Alana Gederja, ko je omenil
               in napovedal uporabo helikopterske enote za ta namen leta 2012, ne da bi bili o tem
               prej obveščeni.</p>
               <p>Kot veste, je prišlo do demantiranja tega podatka s strani ministra za zunanje
               zadeve, nato smo dobili pojasnilo tudi s strani obrambne ministrice. Povedano je
               bilo, da gre v bistvu za nadgrajevanje helikopterjev za operacije v tujini. Ampak
               nikjer ni bilo zapisano in nikjer se nismo odločali o tem, da bi helikopterje
               uporabili prav v Afganistanu. No, ampak zaradi teh dvomov in zaradi teh nejasnosti se
               nam je zdelo prav, da še enkrat postavimo to vprašanje tudi na tem odboru, zato da bi
               dobili jasen odgovor, kako je obrambno ministrstvo razumelo in kako si razlaga sklep
               tega odbora o pripravah za sodelovanje naše vojske v OMLT in kaj pravzaprav to
               pomeni. Kot vemo in kot smo mi razumeli, gre za to, da Slovenska vojska ne bi
               povečala števila naših pripadnikov v Afganistanu oziroma da bi ga zaokrožila na 90
               pripadnikov vojske. Da bi prekvalificirali navzočnost v OMLT, torej dali neko
               drugačno vsebino naši udeležbi v Afganistanu, da bi vendar pred odhodom  te enote opravili še eno
               temeljito razpravo v Državnem zboru, bi se soočili in seznanili z dejanskimi
               razmerami v Afganistanu, in tudi na podlagi tega sprejeli dokončno odločitev. Ob tem
               smo podprli tudi povečanje civilno-razvojnih programov v Afganistanu. Torej ta je
               okvir znotraj katerega se tudi kot odgovorne stranke koalicije, želimo ravnati in
               želimo seveda izpostaviti nekaj dilem, ki izhajajo iz te odločitve in tudi z
               nadaljnjega razvoja situacije v tisti deželi. Dejstvo je, da se napoveduje velika
               ofenziva, se napoveduje povečanje vojaških sil različnih držav v Afganistanu, in da
               so se razmere v zadnjih mesecih v bistvu, če se niso slabšale, vsekakor se niso
               izboljšale. Torej vmes je bilo tudi nekaj mednarodnih sestankov, v Carigradu, nedavno
               so se sestali ministri za obrambo, v Münchnu in pred tem je bila pomembna mednarodna
               konferenca v Londonu, kjer je prišlo do političnega premika v smislu ponujanja neke
               alternative, neke opcije, ki je politična, ampak hkrati opažamo da ta politična
               ponudba se razvija vzporedno s povečanjem vojaške navzočnosti in vojaške vloge in
               celo z napovedjo večje ofenzive. To seveda nas skrbi. Nas skrbi, ker če bi prišlo do
               skrajnega poslabšanja razmer, se bomo seveda morali soočati z novo situacijo in
               ponovno premisliti o tem kar smo napovedali, da bomo sodelovali v projektu
               usposabljanja Afganistanske vojske. Torej, mi ne zapiramo vrat, želimo biti pri tej
               razpravi konstruktivni, ampak si želimo nekatera, nekaj jasnih zagotovil o tem, kje
               so meje našega nadaljnjega sodelovanja in predvsem mora biti to sodelovanje usmerjeno
               k umiku iz Afganistana. Torej, končni cilj te operacija mora biti, ustvariti razmere,
               kjer bo dejansko mogoč umik vojske in razvoj politične dimenzije, stabilizacija
               Afganistana. Seveda to ni odvisno od Slovenije, tega se vsi zavedamo, ampak glede na
               našo specifično težo in glede tudi na objektivne težave, ki jih imamo v tej fazi
               gospodarske krize, proračunskih primanjkljajev in drugih krčev, je smiselno
               razmišljati o drugačnem pristopu in ob tem seveda spoštovati, upoštevati zaveze, ki
               jih imamo kot odgovorna država, ampak znotraj tega biti vedno na strani tistih držav,
               ki se opredeljujejo za politično opcijo in ne za vojaško opcijo. Vojaško, osebno,
               zelo dvomim, da bo Nato in da bodo mednarodne sile tisto vojno dobile z vojaško silo.
               In da bi preprečili novo vitnamizacijo, seveda si je treba postaviti vprašanje in
               tudi  dileme, ki so, še kako
               legitimne. Torej to kar pričakujemo danes, je predvsem jasen demanti in jasno
               demantiranje vseh napovedi, da bomo pošiljali v Afganistan taka sredstva in
               helikopterske enote, ki bi bistveno bolj involviralo Slovenijo v tiste vojne razmere,
               in da se soočimo s pogoji pod katerimi bomo sodelovali in če bo sploh možno tako
               sodelovanje znotraj OMLT-ja v Afganistanu. To je pravzaprav vse kar pričakujemo.
               Oblikovali smo tudi sklep, ki v bistvu je nekakšno nadaljevanje ravnokar sprejetega
               sklepa. Gre za to, da tudi pri konkretnem vprašanju Afganistana, bo ta odbor sproti
               obveščen o morebitnih spremembah v zvezi z napotitvami vojakov v mednarodne operacije
               in misije, glede števila vojakov itd. Skratka, si ne smemo dovoliti, da bi o naših
               vojakih odločali izključno drugi, druga poveljništva. To se žal, ta vtis, ki nastaja
               je, da se danes velike strateške odločitve sprejmemo nekje drugje, in da na uporabo
               naše vojske, ima ta parlament, ima celo ta vlada vse manj vpliva, kajti zaveze, ki
               jih imamo z Natom, zaveze, ki jih imamo z delom mednarodne skupnosti, včasih
               omejujejo neposrednejši vpliv na uporabo naše vojske v mednarodnih misijah in do tega
               seveda ne bi želeli priti. Zato menimo, da je tak sklep spodbuda k intenzivnejšemu in
               transparentnejšemu soočenju mnenj in tudi soodločanju med odborom in obrambnim
               ministrstvom. Najlepša hvala.</p>
            </sp>
            <sp xml:id="SDT5-OZO-Nujna-013-2010-02-09.sp47">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Še kolega Anderlič.</p>
            </sp>
            <sp xml:id="SDT5-OZO-Nujna-013-2010-02-09.sp48">

               <speaker>ANTON ANDERLIČ:</speaker>

               <p>Težko bo še kaj dodati, pa vendarle. Zgolj slučaj je bil, da je bil tega vprašanja
               deležen najprej minister za zunanje zadeve, ker je bila prva seja po dnevu
               slovenskega letalstva in najavi, nesporni najavi, trditvi, nikoli demantirani, kdaj
               in kako naj bi šli slovenski vojaki v Afganistan, s helikopterji in pa seveda s
               posadkami. Minister je zelo odločno in jasno odgovoril, Vlada ni odločala in ne
               razmišljajo o napotitvi aviacije v Afganistan, o tem nismo razpravljali o tem nismo
               odločali o tem ne razmišljamo.</p>
               <p>Seveda, jaz sem bil skorajda pomerjen, edino kar me je vznemirilo me je to, da je
               rekel, da nič ne ve, da je kdo kaj napovedal in podobno in zato sem mu naslednji dan
               poslal clipping iz medijev, da se je lahko seznanil, predsedniku vlade pa pismo z
               nekaterimi vprašanji, ki so se nanašala na strateški  premislek in na to kaj pravzaprav počnemo. Mi imamo
               tukaj dva problema. En problem je ta, da držijo navedbe ministra Žbogarja, ki jih je
               čez nekaj dni na Odboru za zunanjo politiko ponovil, ker je slučajno prišla še druga
               seja prej, kot seja odbora za obrambo, ampak zelo težko mi boste ugovarjali, da redko
               mine seja Odbora za obrambo ali Odbora za zunanjo politiko, da ne postavim vsaj enega
               vprašanja povezanega z vprašanjem Afganistana in kaj mi tam počnemo, kaj mi počnemo.
               Če kdaj, je zdaj vprašanje na mestu in zato me je malce vendarle čudilo, da je bila
               delegacija za London sestavljena iz treh članov Ministrstva za zunanje zadeve in
               enega z Ministrstva za obrambo... Ja, tako je pač bilo. Kaj jaz morem pomagati?! In
               tukaj gre očitno za politične odločitve, in s tem hočem ilustrirati nekaj drugega.
               Gre za politične odločitve, gre za odločitve na politični ravni in seveda teh
               odločitev Republika Slovenija, o takšnih namerah, kot jih je napovedal poveljnik sil,
               ni podlage. In drugo vprašanje, ki se pojavlja, pa je to, da predstavniki vojske
               govorijo pred politiko, in zelo slabo je, za vsako državo, in vam lahko naštejem še
               kakšen primer v Evropi od Francije naprej, kjer je v primeru ko je vojska govorila
               pred politiko, prišlo do resnih razprav in tudi do resnih konsekvenc. Seveda bi bil
               pomerjen, če bi dobil kakšen odgovor. Zdaj pravijo, da to sprožam samo zaradi tega,
               ker sem užaljen ker ne dobim odgovorov in tako naprej. To sploh nima nobene zveze.
               Ima pa zvezo s tem, da pridem zadnjič z neke poti, nisem sproti bral medijev, in
               listam in listam, in vidim, da še celo več, da jasnih demantijev ni, najbrž se jih ne
               splača, ker se jih ne objavlja in seveda, vojska spet govori kako se pripravlja na
               misijo v Afganistanu. Torej, problemi so sistemske in vsebinske narave.</p>
               <p>Ampak mene vseskozi, ko se pogovarjamo o Afganistanu mučijo druge stvari. In to je,
               da smo se priključili neki "misiji nemogoče", da sodelujemo v vojni, ki je že zdavnaj
               izgubljena in da ne mislimo s svojo glavo, kaj tam počnemo, kaj, koliko časa, za
               koliko denarja in kakšnemu izpostavljanju, tudi posredno. Če drži trditev, da branimo
               mir v Sloveniji v Afganistanu, potem drži tudi teza, da se povečuje ogroženost s
               strani Al Kaide in ostalih, ker govorim o vaših kategorijah razmišljanja, potem se
               povečuje tudi problem izpostavljenosti Slovenije. In slučajno, da imamo mi edini
               zelena vozila, ostali pa v barvah, predvsem Američanov in tako naprej, zato, da bi se
               lotili. In seveda ni slučajno, da zdaj nekateri v vojski pravijo, da Hammerji ne bi
               bila najboljša odločitev da jih kupimo in pošljemo v Afganistan, ker bi vsi mislili,
               da so okupatorji Američani v njih in tako naprej. To so informacije, ki jih znam
               prebrati, ki jih znam dobiti in ki niso tuje v tem prostoru. Zato če kdaj, in to sem
               pričakoval tudi da bo prispevek, ker je premier slovenske Vlade septembra v
               slovenskem parlamentu zagotovil, da v kolikor bo prišlo do konference, ki so jo
               predlagali Francozi, Angleži in Nemci, ob pripravi postopnega umika iz Afganistana,
               da bomo mi prišli s svojim,... ni še ta, ta je civilna, mešana, govori se tranzicija
               in tako naprej, verjemite mi, da spremljamo te stvari, da ni zadrege. Jaz bi se tukaj moral sklicevati
               na nekatere zapise in nekatere znane resnice, če kdaj, potem je treba zdaj misliti s
               svojo glavo, zunaj neke konformnosti in seveda pravovernosti, ki je edina tista, ki
               jo slišimo od kje drugje. Zato jaz pričakujemo, da bomo, pa četudi na zaprti seji,
               enkrat prišli do odgovorov na vprašanja katera so vseskozi in pred vsemi, ki se o teh
               stvareh pogovarjajo in odločajo prisotna. In sicer, kakšen je naš odnos do
               proizvodnje drog, kakšen je nas odnos do predelave, transporta, to berem, kaj kolegi
               parlamentarci delajo drugod po Evropi in katera vprašanja postavljajo, kaj je naš
               cilj pri teh zgodbah. Mi nikoli, tudi takrat ko smo v OMLT-ju in še prej, podprli smo
               sodelovanje v okviru OMLT-ja in še kaj drugega, ker so bile sprejeta obveznosti v
               preteklosti, ampak vendarle, če kdaj je zdaj naloga vsakega, ampak od parlamenta do
               vlada, ministrstev in tako naprej, da razmišljamo o tem kakšna je naša vloga in kaj
               tam počnemo. Tega ne delamo. Pri nobeni odločitvi ocene Slovenije, slovenskih
               organov, imate analitske oddelke tako na MZZ-ju, kot na obrambi in še neodvisni so,
               ki delajo, analizirajo, ki dobivajo informacije od nacionalne obveščevalne celice, ki
               jo imamo mi tam dol in tudi znotraj zavezništva še kako dobivate podatke kaj se tam
               res dogaja. Razmere, kot rečeno, se slabšajo. Lani jeseni je bilo največ mrtvih v
               celi operaciji, mi smo to na odboru že razpravljali, še več, ogromno je mrtvih
               civilistov in ni dovolj samo odgovor. Mi tam moramo biti, ker smo del zavezništva in
               tako naprej. Mi se moramo, tako, kot se pogovarjajo v vseh nacionalnih parlamentih,
               pogovarjati o teh stvareh.</p>
               <p>Zato bom zaključil s tem. Pri nas je povzročilo veliko vprašanj ravno to, da nimamo
               podlage v nobenih odločitvah, da gremo tja z aviacijo, kajti... in da pa vojska o tem
               govori, kajti kapacitete, zmogljivosti, ki jih ima Slovenska vojska vizavi ostalih
               članic, smo mi, verjetno, zelo nizko po zmogljivostih kar se aviacije tiče. In še
               več, že prej sem rekel, zelo koristno bi bilo povedati kako, na kateri osnovi se
               kadrujejo tisti, ki naj bi šli - ali je prostovoljno, da se vsak prijavi, da gre v ta
               kontingent. Jaz vem, ko si vojak si vojak, tukaj ni kaj, ampak ker vemo, tudi gospod
               Bogataj, štiri ali pet let je diskusija o tem da tisti, ki peljejo na Kosovo s
               helikopterji robo, opremo ali karkoli že, piloti in osebje niso zavarovani tako, kot
               tisti, ki so na misiji na Kosovu 6 mesecev. In tukaj je najbrž neko vprašanje, ki ga
               bomo morali tudi razrešiti. Vprašanja se postavljajo in znotraj tega skromnega
               potenciala jaz ne verjamem, da je mesto, da se odločimo za kakšno večjo ekspedicijo v
               Afganistan v cougarjih. Tako, kot je poveljnik sil govoril, od 70 do 150 vojakov bi
               rabili, to so štirje cougarji, pa če so izmene in tako naprej. To so njegove besede.
               Morate demantirati, morate pojasniti ali koga vprašati zakaj to počne, razen če ima
               sugestijo da to počne, da lahko potem pokrijete in upravičite zadeve, ampak to so
               druge stvari.
               </p>
            </sp>
            <sp xml:id="SDT5-OZO-Nujna-013-2010-02-09.sp49">

               <speaker>PREDSEDNIK JOŽEF JEROVŠEK:</speaker>

               <p>Hvala lepa.</p>
               <p>Zdaj smo slišali obrazložitev predlagateljev. Zdaj pa pričakujejo pojasnila od vas
               gospa ministrica.</p>
            </sp>
            <sp xml:id="SDT5-OZO-Nujna-013-2010-02-09.sp50">

               <speaker>DR. LJUBICA JELUŠIČ:</speaker>

               <p>Najlepša hvala za same predloge in tudi ta pojasnila predlogov o čemer naj zdaj
               razpravljamo.</p>
               <p>Jaz bi rada opozorila, da ko govorimo o sodelovanju Republike Slovenije v
               Afganistanu, smo tam od marca 2004. Se pravi, da je v bistvu že predprejšnja vlada,
               pred 6 leti, napotila prvič vojake v Afganistan. Marca letos bo torej že 6 let od
               takrat. V teh 6 letih se je sodelovanje Republike Slovenije spreminjalo,
               dopolnjevalo, povečevalo in spreminjalo se je vojaško sodelovanje in tudi civilno
               sodelovanje. Se pravi, da smo zdaj v situaciji v letu 2010 ko pravzaprav imamo v
               Afganistanu že določeno stopnjo vojaške prisotnosti. Mi smo skupaj z vami na Odboru
               za obrambo v preteklem letu kar dolgo časa, in sicer od polovice leta naprej, ko smo
               vas tudi povabili na poveljstvo sil, razpravljali o tej naši transformirani
               prisotnosti v Afganistanu, in smo vam takrat predvsem predstavljali transformacijo
               vojaške prisotnosti v Afganistanu. V tem času je tudi Ministrstvo za zunanje zadeve
               pripravilo svoj zelo pomemben predlog, ki govori o civilnem razvojnem sodelovanju in
               projektih, in v to civilno razvojno sodelovanje smo se vključili tudi s civilnimi
               strokovnjaki z Ministrstva za obrambo, tako, da lahko rečemo, da v letu 2010
               pripravljamo, seveda skladno s sklepi, ki so bili sprejeti na Vladi in ki so nastali
               tudi na podlagi diskusije oziroma politične opredelitve glede namere vlade, da
               prevzeme odgovornost za OMLT v Afganistanu tudi na tem Odboru za obrambo. Torej,
               absolutno se strinjamo s tem, da je uporaba naše vojske, kjerkoli, na katerihkoli
               operacijah, vedno in mora biti skladna z našim političnim mandatom. Mora biti skladna
               tudi z zmogljivostmi Slovenske vojske in z mandatom mednarodne operacije.</p>
               <p>Kar se tiče mednarodnih okoliščin, ki se zdaj po eni strani v Afganistanu in delno
               tudi v mednarodnem okolju spreminjajo v zadnjem času, ko se sprašujemo o tem kako
               dolgo bo še treba ostati v Afganistanu, bi rada opozorila, da se je ta proces iskanja
               političnega odgovora pravzaprav začel, in sicer začel se je tako, da smo imeli pred
               časom Londonsko konferenco, na kateri je bil udeležen naš državni sekretar v
               delegaciji Ministrstva za zunanje zadeve, in bo lahko povedal kaj je pokazala ta
               londonska konferenca. Jaz, sem bila pred dnevi v Istanbulu na neformalnem zasedanju
               ministrov za obrambo držav članic Nata in držav članic, vseh 44, ki sodelujejo v
               operaciji ISAF. Bila sem tudi na Münchenski varnostni konferenci, kjer smo tudi
               precej časa posvetili situaciji v Afganistanu, in moram reči, da smo vsi spraševali,
               postavljali vprašanja v zvezi z izhodno strategijo iz Afganistana, vendar smo tudi od
               vseh kompetentnih ljudi, ki operacijo vodijo, dobili dokaj optimistične napovedi,
               tako glede vojaškega, kot glede civilnega sodelovanja. In zlasti, kar smo mi želeli
               slišati, tudi glede političnih sprememb oziroma politične rešitve operacije ISAF v
               Afganistanu.</p>
               <p>Glede tega kaj so v prid ali nasprotje s tem kar smo sprejeli, tako na Odboru za
               obrambo, kot na Vladi, in sklep Vlade imate v gradivu, tudi za seje, ki so sklicane
               za današnji dan. Gre za sklep Vlade z 24. 12. 2009, sklep da prevzamemo odgovornost
               za OMLT. Moram povedati, da smo o tem razpravljali, poleg Odbora za obrambo, na Svetu
               za nacionalno varnost 2-krat, na Vladi 2-krat in da smo prišli do zaključka, ki je
               napisan in tudi vsebuje relativno jasno povedano na kakšen način si predstavljamo ali
               kako razumemo mandat, ki ste nam ga dali za bodoče sodelovanje v Afganistanu. In ta mandat je v okviru do 90
               članov kontingenta, v okvirih prevzema lastne odgovornosti za OMLT in v okvirih
               sodelovanja s civilnimi strokovnjaki za različne civilno vojaške projekte oziroma za
               civilno razvojno sodelovanje.</p>
               <p>Kar se tiče napotitve helikopterjev Slovenske vojske v Afganistan, moram še enkrat
               povedati, kar smo tudi večkrat demantirali v naših sporočilih za javnost, da
               politične odločitve o napotitvi helikopterjev v operacijo ISAF doslej ni bilo
               sprejete - v obliki sklepov, niti v obliki obrazložitev, ne na Svetu za nacionalno
               varnost, ne na Odboru za obrambo in niti na vladi. Niti niso sproženi nikakršni
               postopki za napotitev helikopterjev in tudi naborne konference, ki se opravljajo v
               okvirih zveze Nato ali zavezništva, na to temo še ni bilo. To, kar so kolegi v vojski
               govorili ob prazniku letalstva oziroma brigade zračne obrambe in letalstva, in kar so
               govorili na eni od vaj na Počku, je vezano na nadgradnjo helikopterjev, in sicer
               štirih transportnih helikopterjev cougar za uporabo v operacijah visoke
               intenzivnosti. Ta odločitev za nadgradnjo je bila sprejeta na vladi te države v letu
               2008, kot sestavni del ciljev sil. Od takrat naprej se sprejemajo tako politične
               usmeritve, in upam, da dovolite, da minister za obrambo, ki tovrstne usmeritve
               sprejema in jih daje potem vojski, je politična oseba, torej se sprejemajo politične
               usmeritve ministrov za obrambo, v katerih se ta odločitev za nadgradnjo helikopterjev
               tudi uresničuje. Poleg tega je bilo v proračunu za leti 2010 in 2011 v enem od ciljev
               jasno zapisano, da se do leta 2012 izvede nadgradnja štirih helikopterjev cougar. Ta
               proračun skupaj s cilji je bil parlamentu potrjen in sprejet. Enega od teh
               nadgrajenih helikopterjev, ki vsebuje medicinsko opremo, ste lahko videli in vam je
               bil natančno predstavljen tudi na vojaški vaji Svizec lansko leto oktobra v Cerkljah.
               Nadgradnjo helikopterjev vodi direktorat za logistiko, torej civilni ali upravni del
               Ministrstva za obrambo, medtem, ko vojaški del te priprave in sicer, vojaški del
               priprave posadk, urjenje in usposabljanje pa mora voditi Slovenska vojska. Jaz upam,
               da razumemo, da se vojaško strokovne odločitve in napotila in implementacija
               političnih usmeritev, tako vlade, kot parlamenta preko proračuna, kot tudi ministra,
               vendarle smejo izvesti s strani vojaških profesionalcev. Zato imamo vojsko oziroma
               zato imamo Slovensko vojsko, da ta naš politični jezik o nadgradnji helikopterjev
               prevedejo  v vojaško strokovni
               jezik in daje ustrezna navodila tudi svojim podrejenim enotam o tem, kako naj se na
               morebitne naloge sodelovanja v operacijah visoke intenzivnosti tudi ustrezno
               pripravijo.</p>
               <p>Še enkrat, ni politična odločitev o napotitvi, je pa politična odločitev o nadgradnji
               sprejeta leta 2008 in od takrat naprej se implementira. Ali bodo kdaj helikopterji
               uporabljeni za operacijo ISAF, v tem trenutku ne morem reči ne "da" ne "ne", kajti to
               bomo v prihodnjih letih, če bomo še sodelovali v tej operaciji, zagotovo razpravljali
               tudi na Odboru za obrambo. Moram pa povedati, da so helikopterji Slovenske vojske, in
               to ne le Cougarji, temveč tudi Belli, že sodelovali v dosedanjih operacijah, v
               katerih je bila Slovenska vojska vključena. Sodelovali so pri prevozih v Bosno in
               Hercegovino, sodelovali so v operacijah KFOR na Kosovu in tudi v letošnjem letu v
               operaciji KFOR sodeluje eden od naših helikopterjev. Sicer pa uporabljamo
               helikopterje Cougar za strateški transport iz Slovenije na operacije, kot so v Bosni
               in Hercegovini ter na Kosovu. In v tem trenutku opravljajo v glavnem in predvsem
               transportno nalogo, kar jo bodo tudi vedno, saj zato pa so to transportni
               helikopterji.</p>
               <p>Če bi želeli, da še bolj podrobno stvari prikažemo oziroma pojasnimo, bi predlagala,
               da bi naš direktor za obrambno politiko, ki je pripravljal odgovor na vaše pismo,
               spoštovani gospod poslanec Anderlič, in to pismo pripravil tudi za potrebe Vlade.
               Torej to, kar smo mi lahko Vladi odgovorili v svojem imenu, smo pripravili v
               Direktoratu za obrambno politiko. Torej, če je treba v tej smeri še karkoli
               natančnejše opredeliti in pojasniti, bo lahko gospod Ševc to tudi pojasnil. Če želite
               še kakršenkoli vojaški odgovor o tem, kaj mora početi vojska, potem lahko dobite
               natančnejše odgovore v zvezi s pripravo nadgrajenih helikopterjev za operacije visoke
               intenzivnosti tudi s strani načelnika generalštaba. Če bi pa želel državni sekretar
               pojasniti, kako poteka ta logistični del nadgradnje helikopterjev ali karkoli
               drugega, pa tudi, če dovolite, spoštovani predsednik, lahko državni sekretar še
               dodatno povzame in dopolni, kajti jaz govorim tisto, kar smo in so mi pripravili
               kolegi znotraj Ministrstva za obrambo.</p>
            </sp>
            <sp xml:id="SDT5-OZO-Nujna-013-2010-02-09.sp51">

               <speaker>PREDSEDNIK JOŽEF JEROVŠEK:</speaker>

               <p>Hvala lepa, gospa ministrica. Mi smo odprti za informacije in če kolega ali vladna
               funkcionarja želita podati dodatna pojasnila, dajem besedo. Gospod državni
               sekretar.</p>
            </sp>
            <sp xml:id="SDT5-OZO-Nujna-013-2010-02-09.sp52">

               <speaker>MAG. UROŠ KREK:</speaker>

               <p>Hvala lepa. Mislim, da se je več zadev odprlo tukaj, pa bi mogoče želel na določene
               dileme odgovoriti, ne toliko glede samih helikopterjev, morda bi tu načelnik res
               povedal tisto, kar je vezano na te izjave, jaz pa glede na to, kaj se na
               helikopterjih dela. Ampak mislim, da je širši odgovor potreben.</p>
               <p>Gospod poslanec Anderlič je rekel, da je to misija nemogoče in da je vojna
               izgubljena. Jaz trdim, da to ni misija nemogoče in da to ni izgubljena vojna. Tako
               kot smo bili zdaj na Londonski konferenci sestavljeni iz delegacije Ministrstva za
               zunanje zadeve in Ministrstva za obrambo, tako smo bili tudi v Afganistanu. In v
               situaciji, v kateri smo poskušali videti vse možne vidike, tako politične kot vojaške
               in varnostne kot razvojne, smo dobili vtis, da mednarodna skupnost s sedanjimi
               napori, ki jih vlaga, tega ne vidi kot izgubljeno vojno in kot misijo nemogoče. Tudi
               Londonska konferenca točno to potrjuje. In na sami konferenci, če samo pogledamo zdaj
               vojaški del, koliko je bilo izraženih dodatnih prispevkov, če pogledamo, koliko na
               področju reintegracije, je, recimo, samo Japonska 5 milijard dolarjev namenila za
               obnovo, oni že stalno financirajo to. Ampak Avstralija, Nemčija, Grčija, Koreja,
               Španija, vse te države vlagajo že tudi v reintegracijo. Skratka, če pogledate samo
               prispevke, finančne in vojaške, Nemčija povečuje za 850, od tega 1.400 inštruktorjev
               in tako naprej. In "vojna izgubljena", mislim, da bo izgubljena le na ta način, če
               vsi razmišljamo o tem, da gremo ven. Če bomo tako razmišljali, potem bo vojna
               izgubljena. Ker mi dajemo signal vsem ostalim, da smo najšibkejši člen v tej zgodbi
               in da želimo na vsak način se za vsako ceno umakniti, v trenutku, ko mednarodna
               skupnost vlaga več v Afganistan. Predsednik Karzaj je na Londonski konferenci jasno
               rekel,  v treh letih naj bi
               afganistanska vojska bila sposobna izvajati večje operacije; v petih letih naj bi
               afganistanske varnostne sile bile sposobne prevzeti varnost države. In če jih v teh
               ciljih ne spoštujemo, ne razumemo, ne podpiramo, potem je vojna izgubljena. Ampak
               povem vam pa zdaj osebno, če dovolite, še ta primer: Srebrenica bo mala zadeva v
               primerjavi s tem, kaj se bo zgodilo, če se mednarodna skupnost umakne v času, ko
               afganistanske varnostne sile niso pripravljene zagotavljati varnosti države. Bil sem
               v vasi, ki je bila tri leta pod talibansko oblastjo, in vam povem, da je situacija v
               Srebrenici bila malenkost proti tej zadevi, ki se bo ali pa se je že tam dogajala. In
               če bi me vprašali, ali bi bil poveljnik OMLT ali poveljnik slovenskega kontingenta,
               kaj bi potrebovali v Afganistanu, bi rekel, dve stvari oziroma tri: rabil bi
               džemerje, rabil bi hamerje in rabil bi helikopter. To bi bil odgovor poveljnika v
               Afganistanu, če se ne motim.</p>
               <p>In mogoče samo še to, kar je gospod Juri postavil vprašanje, glede odločanja drugih o
               naših vojakih. Generacija sil za delovanje v Afganistanu se dogaja eno leto pred tem.
               Se pravi, naredi se nabor potrebnih enot in države, ki želijo sodelovati ali ki
               sodelujejo, dajo najavo in povečini same izbirajo, v katerem območju in s katero
               enoto bodo prispevale. Kar pomeni, da ko se zadeva izbere na podlagi nekega spiska,
               potem se tega država tudi drži in je to potrjeno. Kar se tiče odločanja o operaciji,
               pa je stvar malo drugačna. Vsako nalogo, ki jo dobi slovenski poveljnik od
               nadrejenega poveljnika, ki je lahko tuj poveljnik, se v primeru, da je zadeva
               dvoumna, da je zadeva sporna, da zadeva pomeni večje tveganje, zadevo prediskutira z
               najvišjim vojaškim predstavnikom, z SNAR-jem, tako imenovanim, v Heratu v tem
               primeru. V primeru, da se temu predstavniku, ki je ponavadi poveljnik kontingenta,
               zdi zadeva dvoumna, preveliko tveganje, potem se konzultira s Slovenijo. In še vedno
               ima država tudi pri sami izvedbi operacije lahko možnost, da določeni stvari ugovarja
               ali zahteva drugačno uporabo enot. Skratka, ni tako enoumno, da damo potem vojsko tja
               in nekdo drug razpolaga z našimi vojaki, daleč od tega. In mislim, da se načelnik
               najbolje zaveda in poveljnik sil, brigadir, ki je izredno odgovoren vojak, in ta
               moment je tudi na lokaciji v Afganistanu, kjer se pripravlja na prevzem oziroma na
               iskanje informacij glede OMLT, se točno zaveda in so v stalni zvezi z Afganistanom
               glede vsake uporabe enote Slovenske vojske.</p>
               <p>Kar se pa tiče helikopterjev, nadgradnje potekajo. Osnovni namen tega je, da se za
               helikopterje zagotovo večja balistična zaščita, da se zagotovi opozorilnike na
               radarsko sevanje, na lasersko označevanje in na infrardeče. In s takim prispevkom v
               te helikopterje se znatno omogoča tudi njihovo morebitno preživetje v operaciji
               kolektivne obrambe kot najintenzivnejši način uporabe teh helikopterjev. Hvala.</p>
            </sp>
            <sp xml:id="SDT5-OZO-Nujna-013-2010-02-09.sp53">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospa ministrica, nato bom vprašal še državno sekretarko.</p>
            </sp>
            <sp xml:id="SDT5-OZO-Nujna-013-2010-02-09.sp54">

               <speaker>DR. LJUBICA JELUŠIČ:</speaker>

               <p>Samo na kratko, da ne bi uporabljali primera Japonske na napačen način, bi radi
               opozorili, da v Afganistanu s svojimi obrambnimi silami Japonska nikoli ni bila
               prisotna, ker ji to prepoveduje ustava, ki je nastala ob koncu druge svetovne vojne.
               Pač pa je nudila logistično podporo Združenim državam Amerike in drugim zaveznicam v
               Indijskem oceanu. V nadomestilo za svojo obrambno prisotnost oziroma podporo s
               pomočjo svojih obrambnih sil se je Japonska odločila, kar je že ves čas počela, ampak
               sedaj bo to še bistveno bolj povečala, da podpre izgradnjo infrastrukture v
               Afganistanu s 6 milijardami sredstev.</p>
            </sp>
            <sp xml:id="SDT5-OZO-Nujna-013-2010-02-09.sp55">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Oba predlagatelja sta se še javila, vendar bi državno sekretarko z
               Ministrstva za zunanje zadeve vprašal, ali želi še kaj dodati.</p>
            </sp>
            <sp xml:id="SDT5-OZO-Nujna-013-2010-02-09.sp56">

               <speaker>DRAGOLJUBA BENČINA:</speaker>

               <p>Hvala lepa, gospod predsedujoči. Mi imamo tudi predstavitev potem v nadaljevanju, če
               se ne motim, prekinjene 6. seje, kjer bomo predstavili kot nosilci načrte in predloge
               civilno-razvojnega delovanja Slovenije v Afganistanu v prihodnjem letu.  Če dovolite, bi izpostavila samo
               nekaj podatkov. In sicer, samo da spomnim, da mednarodno angažiranje v Afganistanu,
               tako kot je že ministrica rekla, že kar nekaj časa traja, in sicer poteka, kot vemo,
               na temelju resolucije Varnostnega sveta Združenih narodov in tudi politike Združenih
               narodov do Afganistanu. Da se je začela na celovitejši način odvijati že leta 2001 z
               Bonsko konferenco Združenih narodov decembra 2001 in da mi tam sodelujemo že od
               spomladi 2004.</p>
               <p>Londonska konferenca je samo ena od konferenc in je obravnavala bolj tranzicijsko
               obdobje. Delegacija je bila pa sestavljena, gospod Anderlič, tako zato, ker je bila
               to konferenca zunanjih ministrov. Pokazala pa je jasen interes, vsaj tako ocenjujemo
               mi, akterjev mednarodne skupnosti za pospešeno in intenzivnejše delovanje v
               Afganistanu, na način, da bi prispevali k stabilizaciji Afganistana. Na konferenci so
               sodelovale vse prisotne države, mislim, da okrog 65, plus ostale članice Varnostnega
               sveta, najpomembnejši akterji članic G-8, Južna Koreja, Indija in tako naprej,
               članice Evropske unije in članice Nata. To so tudi naše najpomembnejše partnerke. Mi
               sicer vemo, da večino naših političnih, gospodarskih, pa tudi razvojnih projektov
               usmerjamo na območje zahodnega Balkana, vendar pa sodelujemo tudi tam s temi
               partnerji, ki so zelo močno prisotni tudi v Afganistanu.</p>
               <p>Kar se tiče pa števila vojakov, pa naša udeležba tam, če primerjamo s temi partnerji,
               zaostaja. Prav tako zaostaja tudi naš civilno-razvojni projekt oziroma dosedanja
               pomoč s področja razvojnega in civilnega sodelovanja je praktično zanemarljiva in
               prav zato bi radi v prihodnjih letih to povečali, seveda pa je to vse odvisno od
               zagotovljenih sredstev, kar bomo kasneje še predstavili. V tem trenutku tudi
               ocenjujemo, da enostranski umik iz teh mednarodnih naporov za stabilizacijo ne bi bil
               moder, ker bi najpomembnejši slovenski politični, gospodarski in varnostni partnerji
               našim partnerjem verjetno poslali napačno sporočilo, ker bi potem izpadlo, da nismo
               pripravljeni sodelovati in se spopadati s tako zapletenim območjem, kot je
               Afganistan. Takšna poteza najbrž ne bi bila produktivna s stališča krepitve položaja
               Slovenije v mednarodni skupnosti. Podpiramo pa tudi nadaljnje razprave o tej temi v
               prihodnje na vseh pristojnih odborih, tudi verjetno na Odboru za zunanjo politiko.
               Hvala.</p>
            </sp>
            <sp xml:id="SDT5-OZO-Nujna-013-2010-02-09.sp57">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zdaj sta se oba predlagatelja javila. Najprej kolega Anderlič.</p>
            </sp>
            <sp xml:id="SDT5-OZO-Nujna-013-2010-02-09.sp58">

               <speaker>ANTON ANDERLIČ:</speaker>

               <p>Moj predlog je, da demilitariziramo to diskusijo, kajti tako ne bomo prišli nikamor.
               Če bi bilo to moje mnenje, da je vojna izgubljena, bi bilo še dobro. Ampak berem
               ameriške analitike, angleške, nemške in ostale, pa tudi uradne govorce, da se
               razumemo, kjer so diskusije povsem drugačne. Tako kot v Vietnamu, Iraku, je več kot
               gotovo, da je ta vojna izgubljena. In bi bilo na mestu, da razglasimo zmago, dokler
               je še čas, in se postopno umaknemo. To so nekatere napovedi tistih, ki kaj več vedo o
               tem.</p>
               <p>Se mi pa v tej diskusiji postavljajo druga vprašanja. Kako je mogoče, da pri trenutni
               prisotnosti čez 120.000 vojske v Afganistanu mi s 60, 70 vojaki mislimo, da igramo
               enako vlogo, kot jo igrajo neki Američani ali še kdo drug. Daleč od tega! Zakaj se ne
               opredelite do nekaterih političnih vprašanj, tu smo v političnem organu. Zakaj se ne
               opredelite do tega, da je bil Karzajev brat 10 let na spisku CIA in da je eden
               največjih švercerjev z drogo, kar berem  iz medijev. Zakaj se do tega ne opredelite? Kaj mi potem
               počnemo? Seveda ne mislim razglabljati naprej. Po današnji seji bi rad samo en
               odgovor: Ali je gospod Geder govoril tisto, kar se bo zgodilo, ker ne eden, ne drug,
               ne tretji mi tega, kar sem prebral, niso postavili pod vprašaj. Nasprotno, potrditve
               tega, da se pripravljamo na leto 2012, da bomo tja tudi šli. Gospod Šteiner bo najbrž
               o tem govoril. Je pa za ministrico zelo jasen odgovor, lahko samo "da" ali "ne". Ali
               podpirate te izjave, ali te izjave držijo ali ne držijo. Ali je poveljnik šel preko
               meje, ko je o tem govoril, ampak on je o tem govoril nesporno. Samo ta odgovor dajte,
               eden ali drug. Pa vem, da bo še dolgo, dolgo tekla diskusija. Ampak Vietnam, še
               enkrat bom rekel, analitiki pravijo, Vietnam je bil izgubljen, Irak je bil izgubljen,
               definitivno je bil poraz, tam ni bilo zmage, to veste. In seveda, tudi nova...
               <stage>/nerazumljivo/</stage> strategija, nisem prepričan, tako kot, recimo, analitiki spet iz
               tistih držav, o katerih govorim, pravijo. Je sicer dobra spodbuda, ampak vprašanje,
               če se bo z več in več vojakov prišlo do cilja. Že leta 2008, pred Istanbulom, je
               Gates oziroma ne, predsednik Bush je bil v Evropi in je novačil za nove vojake, pa ni
               šlo, če se spomnite, dve leti nazaj bo zdajle. Takrat, ko smo pustili tudi mi na
               cedilu Makedonijo, ki pa, med drugim, več vojakov pošilja v Afganistan kot mi. To je
               ta konsistentna in dorečena politika v zvezi s tem. Samo eno vprašanje me zanima: Ali
               je ta napoved korektna, jasna, in ali stojite za to izjavo?</p>
            </sp>
            <sp xml:id="SDT5-OZO-Nujna-013-2010-02-09.sp59">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj odpiram razpravo. Aja, pardon, gospod Juri še. No, saj je to tako
               ali tako razprava, mislim, da bi to bil del razprave lahko.</p>
            </sp>
            <sp xml:id="SDT5-OZO-Nujna-013-2010-02-09.sp60">

               <speaker>FRANCO JURI:</speaker>

               <p>Hvala, gospod predsednik. Pozorno sem spremljal vaše razlage in če je nekaj, s čimer
               lahko soglašamo vsi, je, da si nihče ne želi novih Srebrenic. Tudi zaradi tega
               skušamo biti čim bolj odgovorni pri odločanju. Vsi se zavedamo, da je vojna
               pripeljala do take situacije, ki lahko botruje še bolj skrajnemu nasilju, če se
               razmere ne rešijo na ustrezen način. Tega se vsi zavedamo, in prav zaradi tega tudi
               poteka taka debata. Nimamo skrajnih zahtev takojšnjega umika, neodgovornega umika,
               ker se zavedamo odgovornosti celotne mednarodne skupnosti. Ampak ko smo pri tem, je
               treba tudi povedati, da je primerjava z Bosno lahko samo relativna in parcialna. V
               Afganistanu je mednarodna skupnost prisotna že devet let. In če po razglasitvi zmage
               - mislim, da se je zmaga zgodila nekaj tednov po posredovanju ameriške vojske in
               zaveznikov -, če je po devetih letih situacija taka, da bi ob umiku ali ob
               demilitarizaciji reševanja afganistanske zgodbe prišlo do Srebrenice, torej pomeni,
               da je to politični fiasko. Najprej je treba ugotoviti, da devet let ni botrovalo
               tistim rezultatom, ki bi jih pričakovali prej. In šele po devetih letih se zavedamo,
               da je treba spremeniti strategijo, da je treba z OMLT usposobiti afganistansko vojsko
               in da je treba politično začeti dialog z določenim delom uporništva. Mislim, da pri
               tej točki  smo še vedno v
               veliki zamudi in da še vedno mednarodna skupnost se boji narediti tisti korak, ki
               izhaja tudi iz nekaterih sporočil talibanske strani in to je to, da brez jasnega
               tajminga in brez jasnega koncepta umika tudi dialog bo zelo težaven. In zdaj, ko
               gremo v novo fazo militarizacije spopada, po eni strani korenček, po drugi palica.
               Gremo v večjo ofenzivo. Če se bo v tej ofenzivi zgodilo to kar se je dogajalo v
               zadnjih devetih letih, da bo prišlo tudi do veliko nedolžnih žrtev, do pokolov,
               nehote zaradi postranske škode, zaradi nenadzorovanih bombardiranj, lahko pride še do
               veliko, veliko tovrstnih situacij, kjer ena vojska uporablja bolj sistematične in
               manj selektivne metode, druge vojske so pri tem nekoliko bolj humane, bolj pozorne,
               vemo o čem govorim. Kako se bomo mi obnašali? Kako se bomo obnašali, recimo do novega
               pokola civilistov zaradi ponesrečenega bombardiranja ali do morij zaradi ofenzive?
               Skratka, mi prevzamemo del tega tveganja in dejstvo je, in to je treba na glas
               povedati, da Slovenija je prvič v zgodovini v takšni situaciji, ne na Kosovu, ne v
               Čadu, ne v Libanonu nismo se vojskovali, zdaj bo padla odločitev oziroma je že padla,
               ampak zdaj z involviranjem OMLT je ta odločitev bolj jasna, odločitev, da mi smo v
               eni vojni na eni strani in se vojskujemo proti uporniškemu gibanju, ki ima, in to
               dobro veste in vse obveščevalne službe to dobro vedo, tako ali drugače ima precejšnjo
               podporo v tamkajšnjem ljudstvu ali zaradi strahu ali zaradi nasilja, ampak dejstvo
               je, da brez te podpore talibansko gibanje ne bi moglo preživeti, ampak je preživelo
               in po devetih letih je močnejše kot je bilo na samem začetku. To nas mora skrbeti, to
               je eno dejstvo, ki zahteva, potrebuje politične odgovore. In ta politični odgovor je
               tudi politični dialog s talibani, nam niso simpatični, vemo kakšna ideologija in
               kakšen fanatizem jih vodi, ampak verjetni gre tudi da po devetih letih neka nova
               generacija talibanov je že prevzela določene vzorce političnega razmišljanja in to je
               tisti nov moment, ki ga bo treba verjetno unovčiti. Vi sani veste, da ob vseh vaših
               ocenah in ocenah drugih obveščevalnih služb je jasno, da med glavnimi problemi je
               poleg trgovine z opijati, ki jih je omenil že Anderlič, in velikimi zaslužki, ki se
               porajajo pri tej trgovini, drugi velik problem je konflikt med Indijo in Pakistanom
               in nedorečena vloga pakistanskih obveščevalni služb, kjer se ne ve točko kdo pije in
               kdo plača in koga pravzaprav ščitijo in koga pravzaprav podpirajo. Isti uradni
               zavezniki zahoda po drugi strani igrajo večkrat dvojno vlogo in to zato, da bi
               preprečili Indiji večjo interesno in strateško navzočnost v Afganistanu. In zdaj,
               glej ga zlomka, kaj se dogaja? To, da Nato prosi Rusijo za večjo vojaško
               involviranje, ker je 
               svojevrstna zgodovinska ironija. Rusi, nasledniki Sovjetske zveze, ki jih predsednica
               rdečega oziroma Rdeče lune v Ljubljani jih je krivila za največje zločine in za
               razloge, za vzroke današnje vojne, danes postajajo spet zanimivi partnerji. Ampak, o
               čem govori to nespodobno vabilo? Govori o tem, da zahod sam tega vprašanja ne bo
               rešil, da potrebuje podporo drugih regionalnih sil, morda tudi Irana do katerega zdaj
               nastajajo čudna sporočila in ne vemo kako se bo tam situacija še razvila, ampak
               dejstvo je, da vse regionalne sile, ki obdajajo Afganistan, so zanimive, so pomembne
               in Rusija je še kako pomembna, tudi zainteresirana za svojo gospodarsko navzočnost v
               Afganistanu in to je hkrati tudi priznanje, da je devetletna normalizacija
               Afganistana neuspešna, da je potrebno involviranje Rusije, kar pomeni spet ponižanje
               Afganistancev in ta psihološki moment, ta odgovornost, ki jo prevzame zahodna
               skupnost, s tem, da nekdanje okupatorje spet prosi za pomoč pri krotitvi uporniškega
               gibanja je zelo protislovno. In s temi protislovi se soočamo, to so dejstva, ki
               zahtevajo politične odgovore, politične ocene ob vsem razumevanju do odgovornosti, ki
               jih imamo do tamkajšnjega civilnega prebivalstva. Jaz verjamem in sem prvi, ki bo
               zahteval zaščito žensko v Afganistanu pred fundamentalizmom. To je dejstvo. Če
               pustimo kar tako se bodo zgodili hudi zločini in tudi tega ne smemo dopustiti, ampak
               kako kombinirati vse te različne protislovne situacije. Upam, da razumete te ocene in
               to razmišljanje kot poskus, da bi tudi Slovenija postala politični akter na tisti
               šahovnici in da skušamo priti do ene sprejemljive vloge, ki naj ne pomeni, ker mi
               nismo vojaška sila, v naši Ustavi je zapisano, da smo mirotvorni oziroma mirovniško
               nastrojeni in mislim, da bi se morali tudi tako ravnati ob razumevanju vseh
               teh..<stage>/nerazumljivo./</stage>...</p>
            </sp>
            <sp xml:id="SDT5-OZO-Nujna-013-2010-02-09.sp61">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gremo z razpravo naprej. Sedaj se želim tudi sam vključiti v to razpravo.
               Naj najprej rečem mislim, da je ta razprava koristna, tudi to, kajti odpira nekatere
               dileme in tudi nudi širši pogled v razmišljanje predvsem na vladni strani,
               koalicijski strani, ki so, tako vidim, da je tu znotraj zelo malo usklajenosti in da
               so velika razhajanja. Mi smo z dveh strani bili informirani kaj se lahko zgodi v
               Afganistanu. Tudi jaz sam se mi zdi, da bi bilo najbolj enostavno za Evropo in
               Ameriko pa to reči zaprimo to afganistansko zgodbo, tam se dogaja nekaj kar se je v
               Evropi pred 200, 300 leti so več desetletne vojne trajale, tudi na današnjem terenu
               in se bo ta stvar uredila sama od sebe. Problem je, da danes teh spopadov ni možno
               zapreti znotraj neke države, kot so se takrat dogajale v Evropi, ko le niso bile
               svetovne vojne. Danes so implikacije drugačne, takšnih spopadov. In tukaj ta napoved,
               da  se lahko zgodi
               nekajkratnih Srebrenice, je seveda za človeštvo osupljiv in zastrašujoč. In
               predpostavljam, da so ocene analitikov takšne. Tudi sam se strinjam, da se mi zdi, da
               o tem spopadu bolj sofisticiranih vojska z zelo ortodoksnim in pa fanatičnimi
               vojskami in gibanji, da dostikrat tisti, ki ima višje cilje ali pa bolj izdelane
               vrednote, ni uspešen. </p>
               <p>Sedaj pa seveda k temu. Kolega Anderlič, jaz moram reči, da vi v svojih izvajanjih
               ste pa nekako, sedaj potrdil tisto, da pravzaprav vas skrbi, da vojsko srbijo prsti,
               da se, to kar sem jaz prej kot hipotetično, da se bi lahko zadovoljile morebitni
               poizkusi ravnanj, ki ...<stage>/Nerazumljivo./</stage>... ustavno določene razmere in pristojnosti
               med civilno in vojaško sfero, da to kar nekako verjamete. Sedaj, jaz pričakujem, da
               bo tukaj ta zahteva, demanti, dejansko dan. Zdaj, seveda pa je, glede naših ravnanj,
               tudi me zanima, kaj bo odgovoril predsednik vlade. Tukaj smo slišali, da se je
               odgovor že pisal, podpisal bo predsednik vlade in seveda, mene moti nekaj. Predsednik
               vlade je na tiskovni po seji vlade, mislim da v četrtek, govoril, da bo osebno
               sprožil vprašanje na neformalnem vrhu, evropskem, ki se bo začel 11., v zvezi, kako v
               Afganistanu lahko izidemo in kolega Anderlič ga v svojem pismu pravzaprav poziva
               oziroma ga spominja, na njegovo stališče, ki prvi: "V teh razpravah je bilo odmevno
               vaše stališče, da si bo Slovenija prizadevala, da pride do jasne politične
               strategije, da se okrepi politična dimenzija sodelovanja in zmanjša vojaška. Če bomo
               ocenili, da stari ne gredo v tej smeri, bomo umaknili sile iz Afganistana." Podobno
               je predsednik dejansko govoril tudi v četrtek. Vendar, kar mene zmoti, je to, da
               gospa sekretarka, mi smo v petek imeli sejo Odbora za Evropske zadeve, o stališčih
               predsednika vlade in slovenske delegacije. Ali so nam kaj prikrili ali kaj, o tistem
               gradivu ni govora, da bo sploh to se obravnavalo. To pa je dejstvo. In nisem izdal
               nič tajne, ker tam notri tega ni bilo. Bilo je pa napovedovano od predsednika vlade,
               da bo o tem osebno sprožil razpravo med evropskimi voditelji. In sedaj ali je to
               "pitanje" slovenske javnosti ali je kar tako vrženo nekaj ali je nam kaj prikrito. In
               seveda zaradi tega jaz tukaj razumem tudi kolege, da pač diferencirajo različne
               izjave in jih je treba diferencirati. Seveda jaz razumem in verjamem, da ima
               predsednik vlade, gospod Pahor, probleme s svojimi ministri in ministricami in z
               njihovimi ravnanji. Težave z dejstvom, da se kakšna ministrica ali minister na
               podlagi sijajnih odvetniških uspešnosti v naših sodiščih loti tudi intervencij kot
               govorijo nekatere informacije, upam, da bomo na naslednjih dveh izvedeli ali so točne
               ali niso točne, ampak to ni za intervencije, interveniranje v korist recimo naših
               vojakov v Afganistanu ali pa celo vojnih, tistih psov, ki so vojni obvezniki tudi v
               Afganistanu, ampak za intervencijo v korist čisto nekih drugih pasjih zveri. To so
               res hude težave predsednika vlade. Če je to res, te informacije krožijo in jaz si
               želim odgovor na to. Ker če se je kdo od te ministrske ekipe spuščal v takšne
               intervencije. In seveda, zdaj  tukaj kolega Anderlič prvi, da si Slovenska javnost zasluži odkrito
               razpravo in o tem se strinjam in se moramo danes javiti, ko odgovarjamo o teh resnih
               vprašanjih. Domnevam, da se kolega Anderlič strinja, da imamo sedaj resno, odkrito
               debato o tem, in da so tudi odgovori odkriti, in da se sprašujmo med idealami
               stvarnosti med, kaj je boljše tudi za Slovenijo, kam nas pelje. Ali gledamo, tiščimo
               glavo v pesek ali gledamo situacijo takšno kot je. Sedaj imam priložnost, bom seveda
               kolega Anderliča tudi vprašal za eno pojasnilo. V bistvu pišete, predlagam vam,
               predsedniku vlade, da vsi skupaj podpremo prizadevanja, da se tako materialni kot
               kadrovski potenciali Slovenije usmerijo predvsem v izgradnjo sistema zaščite in
               reševanja. Sedaj to je dikcija, mislim da direktno iz tiste peticije, ukinimo vojsko.
               In me zanima ali je to snubljenje in poziv predsedniku vlade, da se pridruži tej
               peticiji ali je to kakšna druga korelacija se zgodila. Mislim, saj to je legitimno.
               Tako da, sedaj vidim, da so v tem prostoru ta razmišljanja zelo prisotna in prav je,
               da jih odpiramo tudi na tak način. In sedaj seveda, jaz bi si najbolj želel, da s to
               razpravo tudi doprinesemo dejansko k temu, da bomo čim bolj široko in enotno
               razmišljali, kajti to so elementarna vprašanja mimo katerih ne moremo. In tudi
               predsednik vlade, če nekaj reče, da bo nekaj sprožil na evropskem odboru, potem mora
               iz dokumentov to slediti, ki ga zunanje ministrstvo in vlada pošlje v parlament. Ne
               more se kar tako ljudem nekaj reči, to bo vse rešeno, potem se pa ne rešuje. Hvala
               lepa.</p>
               <p>Izvolite.</p>
            </sp>
            <sp xml:id="SDT5-OZO-Nujna-013-2010-02-09.sp62">

               <speaker>ANTON ANDERLIČ:</speaker>

               <p>Gospod Jerovšek, ni se vam treba bati, da ne bi razmišljal s svojo glavo. Morali bi
               pa videti zaporedje kakšnih pisem, kakšnih izjav in konec koncev tudi kdaj je
               peticija prišla na svetlo. Tako da, in že danes sem rekel, jaz nisem in ne bom
               podpisal peticije zato, ker sedim v Državnem zboru. Ko pa ne bom več sedel, se bom pa
               mogoče pridružil tudi civilni družbi skozi razne njihove pobude. Dokler sem pa tukaj,
               se bom pa zavzemal za to, da bo prostor odprt, da bo diskusija odprta in predvsem, da
               se bo ravnalo v skladu s sprejetimi odločitvami, kar pa je bilo, ta tekst o katerem
               vi govorite, je iz resolucije o varstvu pred naravnimi in drugimi nesrečami, ki je
               Državni zbor sprejet pred kratkim in kjer smo ta del uvrstili ali pa ga razumemo,
               tako je v tekstu, da je zaščita in reševanje tudi sestavni del obrambne in varnostne
               politike in strategije v Sloveniji. In to je samo ta stavek in nič drugega. In tudi
               konec koncev ni slučajno, da je zaščita in reševanje v sklopu obrambnega ministrstva.
               Saj kje pa drugje. In če, konec koncev, helikopterji o katerih je danes toliko
               govora, še kako in praktično vsak dan sodelujejo v reševalnih akcijah, ko gre za
               hribe, ko gre za požare, ko gre za kaj drugega. In da ne bi bilo pomote, jaz še
               enkrat jasno izjavljam, kar se tiče nadgradnje cougarjev, ni nikjer pobude v tem
               pismu in ni bilo nasprotovanja, da ne bi mešali tukaj stvari.</p>
               <p>In drugo, kar se OMLT-ja tiče,  smo o tem že razpravljali. In o tem pismu in tej pobudi tudi ni nobene
               veze. Ampak je vprašanje, ki ga je sprožilo na dnevu Slovenske vojske, je jasno
               pozicioniranje v zvezi s pripravami na Afganistan in nadaljevanje v urjenju na Počku,
               ali kje že. Samo to je vprašanje. Postavil sem ga že prej. Ko boste na to vprašanje
               odgovorili mislim, da lahko to točko tudi pripeljemo h koncu.</p>
            </sp>
            <sp xml:id="SDT5-OZO-Nujna-013-2010-02-09.sp63">

               <speaker>PREDSEDNIK JOŽEF JEROVŠEK:</speaker>

               <p>Hvala. Kolega Hrovat.</p>
            </sp>
            <sp xml:id="SDT5-OZO-Nujna-013-2010-02-09.sp64">

               <speaker>ROBERT HROVAT:</speaker>

               <p>Dejstvo je, da ta trenutek v Afganistanu sodeluje 69 naših vojakov. Dejstvo je, da
               smo pred, mislim da, mesecem ali nekaj več sprejeli v Državnem zboru tudi neka
               napotila Vladi ali ministrstvu, da podpiramo ustanovitev OMLT-ja, lastnega. Takrat
               smo soglašali vsi, da se bo število vojakov povečalo iz približno 70 na 90 ali nekaj
               čez. Vse stranke smo podprle ta sklep, nihče ni bil proti. Jaz težko poslušam tukaj
               razprave nekaterih in imam občutek, da gre za navadno sprenevedanje. Po eni strani
               stranke podpirajo napotitev več vojakov, ustanovitev lastnega OMLT-ja v Afganistanu,
               po drugi strani pa podpisujejo peticije proti ukinitvi Slovenske vojske. Meni se to
               zdi nedopustno in jaz na to ne bi nikoli pristal.</p>
               <p>Zelo konkretno vprašanje imam: Ali bodo te helikopterji, ki se sedaj opremljajo z
               dodatno opremo, kar je pravzaprav naša zaveza, da bomo to storili, in se to dogaja že
               od leta 2008, odšli v Afganistan, ali ne? Tega eksaktnega odgovora danes nismo
               slišali, čeprav je bilo, mislim da, že dvakrat postavljeno. Predvidevam odgovor, da
               zaenkrat takšne odločitve še ni, ampak ni rečeno, da ne bodo šli v Afganistan.</p>
               <p>Zanima me, gospa ministrica, kako se počutite na vrhu, ali kako ste se počutila na
               zadnjem vrhu Zveze Nato, ko ste se pogovarjali tudi o Afganistanu in ko ste morala
               zastopati stališča, da se je obrambni proračun Republike Slovenije bistveno znižal,
               da ne dosegamo ciljev, da so določeni problemi znotraj Slovenske vojske, kot smo že
               prej slišali pri 1. točki? Sprašujem vas tudi, kako se počutite vi, kot obrambna
               ministrica Slovenije, v primerjavi z ostalimi ministri ostalih članic Zveze Nato?
               Kakšna so stališča drugih? Kakšna stališča pravzaprav zastopate vi na teh vrhovih
               Zveze Nato? Ker se mi zdi to izredno pomembno, da se tudi Odbor za obrambo seznani z
               aktivnostmi, ki se bodo peljale ali vodile v prihodnosti. Ne nazadnje jaz verjamem,
               da vam ni lahko, ko morate non stop samo opravičevati zakaj temu ni tako, pa bi že
               moralo biti. Zanimajo me vaši občutki ob teh srečanjih, ki jih imate. Rad bi eksaktni
               odgovor, ali je že sprejet kakršenkoli sklep, ali je govor o kakršnemkoli sklepu, da
               se bodo ti helikopterji, o katerih govorimo, odpravili v Afganistan? Hvala lepa.</p>
            </sp>
            <sp xml:id="SDT5-OZO-Nujna-013-2010-02-09.sp65">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Prosil bi za pojasnila, odgovore. Izvolite, gospa ministrica.</p>
            </sp>
            <sp xml:id="SDT5-OZO-Nujna-013-2010-02-09.sp66">

               <speaker>DR. LJUBICA JELUŠIČ:</speaker>

               <p>Najlepša hvala za vprašanja. Gre za ključna vprašanja, ki vas zanima, ali bodo
               nadgrajeni helikopterji šli v Afganistan, ali ne. Na to vprašanje bomo odgovarjali
               skupaj v prihodnosti, kajti doslej nimamo  nobenega političnega sklepa, ki bi govoril o tem, da bi nadgrajeni
               helikopterji šli prav in samo v to operacijo. Imamo sklepe Vlade, ki govorijo o
               izgradnji ciljev sil in v okviru ciljev sil je jasno zapisano, da je država Slovenija
               do leta 2012 dolžna nadgraditi štiri transportne helikopterje cougar za uporabo v
               operacijah visoke intenzivnosti. Torej, v kateri operaciji in kdaj bodo ti
               helikopterji uporabljeni. Takrat, ko bodo afirmirani kot ustrezno nadgrajeni. Ali bo
               to en helikopter ali več, o tem bo potrebno odločiti na politični ravni. O tem se bo
               odločali na ravni vlade, če ostane zakon o obrambi napisan tako, kot je doslej. O tem
               boste razpravljali in povedali svoje stališče tudi v Odboru za obrambo ali Državnemu
               zboru, če bomo sledili politiki usklajevanja oziroma razpravljanja o odločitvah za
               operacije, tako kot smo to zastavili v preteklem letu. Skratka, tudi poveljnik sil,
               brigadir Geder, svojim vojakom govori predvsem o tem, da in kako poteka nadgradnja
               helikopterjev, govori pa jim tudi o tem, na katere operacije naj se pripravijo v
               prihodnosti. Najbrž ne pričakujemo, da jim bo govoril, da operacija, ki bi lahko bila
               primerna za uporabo nadgrajenih helikopterjev leta 2012 je operacija v Bosni ali
               Kosovu, kjer nas takrat ne bo več. Če bomo morda na Kosovu, vendar predvsem s
               civilnimi silami, ali z bistveno zmanjšanim vojaškim prispevkom. Če naj svojim
               podrejenim obrazloži kako si predstavlja operacije visoke intenzivnosti, potem najbrž
               uporabi primere, ki so veljavni danes. Ali bo leta 2012, ali do takrat treba na
               katerokoli operacijo poslati nadgrajene helikopterje boste, spoštovani gospodje,
               lahko soodločali oziroma soodgovarjali, če boste to želeli skupaj z Vlado.</p>
               <p>Kar se tiče tega kaj jaz zastopam na neformalnih zasedanjih Zveze Nato oziroma
               zasedanjih obrambnih ministrov Zveze Nato moram povedati, da vedno zastopam stališča,
               ki jih pripravimo v okviru Vlade in ki jih tudi potrdimo na Vladi, še pred tem pa na
               odboru za državno ureditev. Ta stališča so skladna s tem, kar se pogovarjamo tudi
               tukaj in o čemer vas obveščamo.</p>
               <p>Torej, kar se tiče sodelovanja Republike Slovenije v Afganistanu s strani Ministrstva
               za obrambo oziroma v okviru pristojnosti, ki jih imam kot ministrica za obrambo,
               govorim na primer o sklepu, ki ga je Vlada sprejela v zvezi s prevzemom OMLT skupine.
               Jaz temu sklepu, ki je bil sprejet leta 2009, 24. 12., verjamem in ta sklep razlagam.
               To je edini dokument, edini verodostojen dokument Vlade Republike Slovenije na
               katerega se lahko naslonim in ki ga lahko v tujini tudi zastopam. In mislim, da ga
               imam pravico zastopati, ker ga je sprejela Vlada, pri čemer je ta njen sklep bistveno
               bolj legitimen tudi zaradi tega, ker smo ga prediskutirali tukaj z vami in je bil
               široko predstavljen tudi v javnosti.</p>
               <p>Kako se ob tem počutim, kot minister za obrambo ene od držav članic zavezništva pa
               moram povedati, da vedno 
               zastopam stališče ene od enakovrednih članic zavezništva. Kako se počutim ob tem, da
               imamo zmanjšan proračun - tako se dogaja tudi z nekaterimi drugimi državami - in
               kakšni so moji občutki, osebni pri tem, da je prav, da se jih diplomatski zadrži zase
               in tudi tukaj jih bom.</p>
            </sp>
            <sp xml:id="SDT5-OZO-Nujna-013-2010-02-09.sp67">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Kumer. Gospod načelnik ste dvignil roko? No, mogoče kot
               informacijo, pa če se...</p>
            </sp>
            <sp xml:id="SDT5-OZO-Nujna-013-2010-02-09.sp68">

               <speaker>MAG. UROŠ KREK:</speaker>

               <p>Hvala za besedo, gospod predsednik. Spoštovani zbrani! Jaz moram najprej povedati, da
               vojska v sodelovanju v operacijah ne odloči pred politiko, ker to ni mogoče, tudi če
               bi v Sloveniji to šlo v mednarodno zavezništvo, to nikoli ne gre. To je prednost
               zavezništva. Proces je pa precej zapleten in bi ga veljalo dodobra proučiti in ga
               obvladovati. Velikokrat se to odločanje uporabi v operacijah dela na posebnih
               nabornih konferencah in se dela, takole, v večplastnih postopkih, da politika reče
               da, potem se pripravijo vojaški nasveti, potem se vojaški nasveti dajo na naborno
               konferenco in na koncu odločajo ministri na najvišjem organu. Kar zajema mednarodne
               operacije, je z nabornimi konferencami zadeva pokrita do novembra prihodnjega leta in
               mi priprave gledamo do novembra prihodnjega leta. Tudi sklep, ki je bil sprejet, 24.
               decembra, govori o drugi napotitvi OMLT-ja v Afganistan, ki se konča oktobra
               naslednjega leta. Torej, tukaj je treba videti to časovno dimenzijo naprej.</p>
               <p>Kar zajema priprave v Slovenski vojski, v tem trenutku potekajo priprave za
               kontingent 13, ta bo šel v začetku maja oziroma konec aprila. Te priprave potekajo
               tako, da bo tukaj še kontingent, tako kot je bil do sedaj napoten, naslednji,
               novembrski kontingent, kontingent številka 14 je pa prvi kontingent, ko bomo imeli
               svoj OMLT in ta je ta zahtevni. Te priprave že potekajo, prav tako potekajo pa že, so
               začele že priprave tudi za naslednji, torej za drugi OMLT slovenski kontingent. Okrog
               tega prvega OMLT kontingenta, torej, ki bo šel v začetku novembra 2010 in bo do konca
               aprila 2011, so te priprave v polnem teku. Mi se v tem trenutku ne ukvarjamo z
               vprašanjem napotitve helikopterjev v eno od misij. To vprašanje je povezano z nekim
               drugim, in sicer je povezano z vprašanjem, pripravo za dosego cilja, tako kot je bil
               cilj za ROLE2 in podobne. Torej res pa je, da vojakom moramo povedati, da se morajo
               pripraviti za sodelovanje v operacijah polne intenzitete, tako kot je bilo pred tem
               pojasnjeno. Torej, ali bodo helikopterji šli na katero od kriznih območij, bo
               odločala politika ne pa vojska. Takrat vas bodo vprašali ali daste več vojakov ali pa
               daste helikopter. Konkretno, v Afganistanu en helikopter šteje toliko kot četa.
               Torej, če bo prišlo do tega vprašanja, bo to vprašanje do politike in takrat bo
               vprašanje ali manj vojakov ali pa zahtevnejša, tudi dražja tehnika. To je vprašanje s
               katerim se bo Republika Slovenija lahko soočila. Kdaj, mi tega v tem trenutku ne
               moremo predvideti.</p>
               <p>Ter naborna konferenca. Naborna konferenca za leto 2011 in za leto 2012 bo novembra
               tega leta, za leto 2012 in za leto 2013 bo novembra 2011, takrat kadar bi mi cilju
               sil morali imeti pripravljene helikopterje. Ali bomo takrat že razmišljali o tem, da
               iz Afganistana gremo ven, da umikamo vojake ali da ohranimo prisotnost v Afganistanu,
               je seveda odvisno od razvoja situacij. Tisto kar bi si mi v Slovenski vojski
               spoštovani, želeli, je predvsem to, da se politično odločanje o misijah ne gradi in
               ne bazira na ramenih vojakov, ki jih pošiljamo tja. Mi vojaki smo odgovorni, da jih
               dobro pripravimo, da jim rečemo moraš iti tja in moraš priti nazaj.  Ta dva cilja imamo mi. Hvala lepa.</p>
            </sp>
            <sp xml:id="SDT5-OZO-Nujna-013-2010-02-09.sp69">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Kumer, je drugače intervencija v imenu predlagatelja. Naj počaka,
               lahko kolega Kumer.</p>
            </sp>
            <sp xml:id="SDT5-OZO-Nujna-013-2010-02-09.sp70">

               <speaker>DUŠAN KUMER:</speaker>

               <p>Jaz bom za začetek, bom tako. To je ena od razprav, ki so že bile, pa mislim, da bodo
               v tem letu pa v naslednjem letu še mnogo intenzivnejše, glede na odločitev pa sklep
               vlade, ki je s prisotnostjo v Afganistanu s tem samostojnem OMLT-ju sprejela. Jaz bi
               rad na začetku vseeno kolega Franca pohvalil, ker ena od teh analih, ki si jo ti
               danes dal in političnega stanja in razmer, ki ne zadeva samo Afganistan, ampak širši
               v regiji, je mogoče tista debata, ki bo koga še spodbudila v vladi pa še kje drugje,
               ki bo o tem seveda na ta način tudi razmišljal, ker tukaj ne gre samo za ozki prostor
               samega Afganistana in problemov, ki so v Afganistanu. Zato je ta razprava ali pa
               takšne ocene so seveda pri tem dobrodošle. Dejstvo namreč je, da 9 let prisotnosti
               zavezniških sil v Afganistanu ni dalo tistega rezultata ali pa ni se prišlo do
               tistega cilja, ki so si ga očitno na začetku zadali. In ta sprememba strategije je
               neka skupna odgovornost teh sil zavezništva in znotraj tega seveda sam vidim tudi
               odgovornost Slovenije kot tiste, ki je sestavni del teh zavezniških sil. To pa seveda
               ne pomeni, da se mi z vsemi stvarmi, ki so sugerirane, tudi strinjamo. Tudi mi moramo
               imeti svoj lasten pogled in lastno oceno in politično oceno tako razmer kot našega
               sodelovanja, na kakšen način v teh misijah. In če prav razumem sklep, ki je bil
               sprejet v zvezi z OMLT-jem, je zelo natančen. Mi sedajle do oktobra, se pripravlja
               vojaški del na to misijo, oktobra tudi Državni zbor skupaj z vlado ocenimo ali seveda
               ima tisto kar smo sprejeli pred mesecem, mesecem pa pol, še vedno drži in gremo v
               Afganistan in tukaj se stvar še ne konča. Po dveh menjavah, to je čez 12 mesecev,
               pride natančna analiza in ocena našega sodelovanja, konkretno, na mestu v
               Afganistanu. Kaj to pomeni? Ali seveda se približujemo tistim cilje, zaradi katerih
               je strategija spremenjena in naše sodelovanje v tem kontingentu. In skozi tole vidim
               našo odgovornost in se moramo tako za odgovornost vstopati v Afganistan v te sile in
               seveda tudi izstop mora biti odgovoren, ko bomo seveda odšli, če bomo kdaj odšli v
               bližnji prihodnosti iz Afganistana. Ampak kolega Franco je na eno drugo stvar, zelo
               pomembno akceptiral, ki bo seveda v mnogočem mogoče pa odigrala prihodnje leto ali pa
               v prihodnjih dveh, treh letih pomembno vlogo. Mi, prvič, vstopamo v zgodovini, v
               sestavo sil, ki bo seveda tudi sodelovala v, tako rečem, oboroženih spopadih. In mi
               seveda na drugi strani za nasprotnika imamo odporniška gibanja, ki so tam in ki
               seveda imajo veliko podporo ljudi. Tako, da še težji pa pomembnejši je tisti drugi
               del, kako politično vzpostaviti komunikacijo in stik, ne sedaj preko tega vojaškega
               dela, s temi uporniki in s temi ljudmi, da se te stari obrne okrog in to je tisti, po
               mojem, najpomembnejši, najtemeljitejši del te strategije cele mednarodne skupnosti
               ali ji bo to v  v kakem letu,
               dveh letih to zgodbo uspelo spremeniti. Če ne, potem mislim, da bomo v Državnem zboru
               diskutirali o tem, kako iz Afganistana in iz te nove strategije iziti.</p>
            </sp>
            <sp xml:id="SDT5-OZO-Nujna-013-2010-02-09.sp71">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Naj samo zaradi zapisnika povem, da od tega trenutka naprej poslanca
               Janeza Janšo nadomešča poslanec Rado Likar.</p>
               <p>Gospod Juri, izvolite.</p>
            </sp>
            <sp xml:id="SDT5-OZO-Nujna-013-2010-02-09.sp72">

               <speaker>FRANCO JURI:</speaker>

               <p>Hvala. Mislim, da nas je to razčiščevanje pripeljalo do nekaterih skupnih točk. Ena
               od teh je tudi jasna zaveza in jasna odgovornost, da pred vsako pomembnejšo
               odločitvijo se bomo odločali tukaj, skupaj. Torej, mislim, da je to zelo pomembno, da
               smo danes slišali na tako jasen način: helikopterji ne bodo šli brez soglasja
               politike, brez soglasja Državnega zbora. Seveda, pri tem me malo bega ta alternativa,
               ki se postavlja med vojaki ali helikopterji. Verjetno je to rečeno bolj tako,
               statistično, ampak upam, da to ne bo postalo edini izhod, ali-ali, ali helikopterji
               ali vojaki. Ostaja še tretji izhod, razmere, kjer bo možen umik, torej manj vojakov,
               in k temu moramo težiti. Mislim, to je tista mantra, ki mogoče naju prikazuje, mislim
               LDS in Zares, kot stranki, ki delujeta kot zavora. Ampak dajmo razumeti, da je ta
               zavora včasih potrebna, kajti dinamika vojne in večplastnost te vojne nas lahko takoj
               potegne notri. In potem, če ni močnega nadzora politike, ki seveda tudi razmišlja
               politično o scenarijih izhoda iz te vojne, nas lahko hitro pripelje k večjemu
               involviranju in tudi k potrebi po sredstvih, po vojski in tako dalje. Torej, želimo
               biti dialektični v tem smislu in dejansko vam postavljati stalno zrcalo, zrcalo tudi
               tistega dela civilne družbe, ki gleda zaskrbljeno in kritično do zapletanja vojaških
               razmer v Afganistanu. Hvala.</p>
            </sp>
            <sp xml:id="SDT5-OZO-Nujna-013-2010-02-09.sp73">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Anderlič.</p>
            </sp>
            <sp xml:id="SDT5-OZO-Nujna-013-2010-02-09.sp74">

               <speaker>ANTON ANDERLIČ:</speaker>

               <p>Domneve so se potrdile, odgovorov ni bilo oziroma enega samega odgovora, ki je
               potreben in sem ga trikrat eksplicitno, vprašanje namreč, podčrtal. Vsi izgovori, kaj
               da bo, pa bomo spet ocenjevali in tako naprej, so seveda dobrodošli. Vendar mene
               preprosto zanima: Ali je bilo pokritje napovedi prvega poveljnika sil točno? Torej,
               ali je bila njegova izjava točna. In da s tem, ko ste rekli, načelnik, "mi moramo
               vojakom povedati, zakaj se usposabljajo," in je on preprosto povedal več, kot bi
               smel, ali pa gre resnično za to, da se usposabljate za Afganistan. Tega iz vseh teh
               razlag tukaj nisem slišal. In dokler tega ne bom slišal, je to nekaj, s čimer se jaz
               kot civilist nikoli ne bom strinjal in nikjer v nobeni državi ni tako, da vojska
               govori pred sprejetimi odločitvami. Rekli ste, odločitve niso bile sprejete, ne
               zanikate pa tega oziroma ne umaknete pa svoje podpore prvemu poveljniku, da je
               napovedal, da bomo leta 2012 šli v Afganistan. Stoji črno na belem, tu imam vse
               napisano. Povejte! Nič drugega. Razpravljali bomo pa še veliko, se strinjam, potem,
               ko bo prišla nazaj prva, druga pa tretja, ne vem katera rotacija, in kaj bo. Ker vi
               ne poveste, vi pravite, "samo tja do jeseni dve rotaciji, potem bomo pa videli."
               Ampak takrat pademo že blizu tistega, kar mora biti odločitev že bistveno prej
               sprejeta, da za leto 2012 vemo, kaj bomo tja poslali, in da imamo usposobljene te
               enote,  ki jih bomo poslali.
               Tega ne poveste. In s tem jaz sklepam, da je preprosto vaša podpora izjavam prvega
               poveljnika oziroma poveljnika slovenskih sil, ne vem točno, kakšen naziv ima, točna.
               In da vse aktivnosti, ki se peljejo, se peljejo za točno določeno smer. Na eni strani
               pravite, da bomo še dolgo tam, domnevam, ker se nekatere stvari pač ne izboljšujejo -
               ja, ne vem, če bo res ta ofenziva zdaj, če bodo počistili tam, dale rezultate, da
               bomo lahko začeli razmišljati drugače; prej se bojim, da ne. Ampak to je že spet
               druga diskusija. Samo okrog tega se vrtimo in lahko to točko zaključimo: ali stojite
               za izjavami in napovedmi ali ne. In jaz bom že sam znal razumeti, kaj ste
               povedali.</p>
            </sp>
            <sp xml:id="SDT5-OZO-Nujna-013-2010-02-09.sp75">

               <speaker>PREDSEDNIK JOŽEF JEROVŠEK:</speaker>

               <p>Kdo bo prej, načelnik ali gospa ministrica? Gospa ministrica, izvolite.</p>
            </sp>
            <sp xml:id="SDT5-OZO-Nujna-013-2010-02-09.sp76">

               <speaker>DR. LJUBICA JELUŠIČ:</speaker>

               <p>Sklep Vlade iz 24.12.2009 govori, da naj Ministrstvo za obrambo načrtuje prevzem
               vodenja OMLT jeseni 2010 za obdobje najmanj štirih rotacij skupine inštruktorjev
               mentorjev. Moja dolžnost kot ministrice za obrambo je, da ta sklep prevedem v
               usmeritev, iz katere sledi, da se mora Slovenska vojska pripraviti za štiri rotacije
               skupine inštruktorjev. Po drugi strani imam pa tudi zavezo do Odbora za obrambo, da
               po dveh rotacijah opravimo natančno analizo celotnega sodelovanja Republike Slovenije
               v Afganistanu. Slovenska vojska je dolžna skladno s cilji sil pripravljati se za
               operacije visoke intenzivnosti. Ko gre za helikopterje Cougar, so dolžni biti
               pripravljeni za operacije visoke intenzivnosti leta 2012, tako piše v ciljih sil.</p>
            </sp>
            <sp xml:id="SDT5-OZO-Nujna-013-2010-02-09.sp77">

               <speaker>PREDSEDNIK JOŽEF JEROVŠEK:</speaker>

               <p>Kolega Anderlič.</p>
            </sp>
            <sp xml:id="SDT5-OZO-Nujna-013-2010-02-09.sp78">

               <speaker>ANTON ANDERLIČ:</speaker>

               <p>Glejte, saj res ne bom več postavljal vprašanj, ker zdaj ne vem, ali sem res tako
               nejasen v tem svojem ponavljanju vprašanja ali ne. Ker to, kar vi odgovarjate, ni v
               nobeni zvezi z mojim vprašanjem. Jaz imam tu ravno tako sklep Vlade, ki ga bomo
               verjetno še kdaj srečali v obravnavi in bomo še kakšno rekli, in tu o tem ni govora.
               Govora pa je, da želim izvedeti, ali je bila ta napoved - to, da govorite o visoki
               intenziteti in tako naprej, bo lahko jutri tudi na Kosovu. Bo lahko tako, kot
               nekateri pravijo s strani Vlade, celo predsednik Vlade je zadnjič govoril v tej hiši,
               da se lahko pričakuje tudi poslabšanje razmer in še kaj drugega, če ne bodo sledile
               nekatere druge aktivnosti, tudi Evropske unije in tistih, ki smo sedaj v Bosni
               prisotni. To so vse javne zadeve. Torej, lahko da bo jutri Bosna, to razumem. Lahko
               razumem, da bo prišlo do poslabšanja razmer na Kosovu in da bo tam prišlo do uporabe,
               ampak o tem se bomo odločali. Stoji pa javno zabeležena napoved, da se pripravljate
               za Afganistan leta 2012. Ali to zanikate ali potrjujete. Če ostanete pri tej izjavi,
               ki ste jo dali, potem pomeni, da to izjavo potrjujete in da načrtujete leta 2012
               helikoptersko enoto z vso nadgradnjo helikopterjev za posredovanje na območjih visoke
               intenzitete ali, kot je rekel poveljnik, Afganistan. On je rekel naravnost, vi tega
               ne poveste, zato ker ni podlage ali pa ste bili zavedeni.</p>
            </sp>
            <sp xml:id="SDT5-OZO-Nujna-013-2010-02-09.sp79">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Vidim, da želi odgovoriti gospod državni sekretar.</p>
            </sp>
            <sp xml:id="SDT5-OZO-Nujna-013-2010-02-09.sp80">

               <speaker>MAG. UROŠ KREK:</speaker>

               <p>Gospod Anderlič, jaz stojim za tem, kar je rekel Geder.  Stojim za tem, da je vojakom povedal, da se lahko
               pripravljajo, ko bo helikopter usposobljen oziroma pripravljen za najtežjo možno
               operacijo, in to je v tem momentu Afganistan. Politične odločitve, ali bodo tja šli
               ali ne, ni. Da je pa to rekel na mestu, ki je bilo javno, to je pa druga zgodba.
               Ampak jaz stojim za tem, kar je rekel brigadir Geder. Odločitev o tem, ali bodo
               helikopterji šli tja, se pa ve, čigava je. In poveljnik je odgovoren do svojih
               vojakov, da jim pove, kaj je najtežja možnost, v katero gredo, ko bo helikopter
               pripravljen.</p>
            </sp>
            <sp xml:id="SDT5-OZO-Nujna-013-2010-02-09.sp81">

               <speaker>PREDSEDNIK JOŽEF JEROVŠEK:</speaker>

               <p>Reakcija takoj kolega Anderliča.</p>
            </sp>
            <sp xml:id="SDT5-OZO-Nujna-013-2010-02-09.sp82">

               <speaker>ANTON ANDERLIČ:</speaker>

               <p>Seveda, ker je rekel sekretar, "njegova izjava je pa druga stvar." Torej, ne
               podpirate izjave, kot je bila oblikovana v javnosti.</p>
            </sp>
            <sp xml:id="SDT5-OZO-Nujna-013-2010-02-09.sp83">

               <speaker>MAG. UROŠ KREK:</speaker>

               <p>Nisem tega rekel.</p>
            </sp>
            <sp xml:id="SDT5-OZO-Nujna-013-2010-02-09.sp84">

               <speaker>PREDSEDNIK JOŽEF JEROVŠEK:</speaker>

               <p>Dobro. Zdaj bi mogoče želel reči to, da verjetno, ker nekako ne pridete do konca
               oziroma sem jaz na svoj način razumel, da so predstavniki ministrstva verjetno
               nekoliko v zagati, ker, kot smo videli, predsednik Vlade tudi obljublja, kaj bo
               sprožil na evropskem vrhu, na neformalnem vrhu, potem pa v naših sredinah ni ničesar,
               kot smo danes ugotavljali. In seveda, podrejeni, ministrica in drugi funkcionarji so
               v dilemi, kako se bo ta klobčič razpletal. Mislim, da bi morale biti s strani
               najvišjih funkcionarjev Vlade te izjave jasne in bi bili tudi mi v boljši situaciji.
               Namreč, če se pa tako taktizira, da se v javnosti govori eno, v Bruslju oziroma v
               Španiji, ali kje bo to, se govori in zastopa drugače, potem pa je zmeda popolna.</p>
               <p>Zdaj ne vidim več priglasitev za razpravo. Ali še kdo želi odgovarjati? <stage>(Ne
               želi.)</stage></p>
               <p>Prehajamo na odločanje o sklepu, ki je predlagan. Torej, dve poslanski skupini sta
               predlagali, da se sprejme sklep, ki ga bom sedaj prebral:</p>
               <p>"Odbor Državnega zbora Republike Slovenije za obrambo poziva Vlado Republike
               Slovenije in pristojni ministrstvi, za obrambo in zunanje zadeve, v zvezi s
               sodelovanjem Slovenske vojske v mednarodnih operacijah in misijah, da za vsako
               spremembo v zvezi z napotitvami vojakov v mednarodne operacije in misije, tako glede
               števila in obsega nalog, zagotovi odgovornost Vlade, pristojnih ministrstev in
               Državnega zbora, ki naj bo v skladu z njihovim z ustavo določenim položajem in ki bo
               o udeležbi v mednarodnih operacijah in misijah zagotovila čim širšo politično podporo
               in legitimnost."</p>
               <p>Želi kdo razpravljati o tem predlogu sklepa? Gospa ministrica, izvolite.</p>
            </sp>
            <sp xml:id="SDT5-OZO-Nujna-013-2010-02-09.sp85">

               <speaker>DR. LJUBICA JELUŠIČ:</speaker>

               <p>Prosila bi za pojasnilo. Ali naj zdaj to razumemo kot spreminjanje sklepov, ki so
               predhodili Strategiji o sodelovanju Republike Slovenije v mednarodnih operacijah in
               misijah? Se pravi, da se ne sprejema več tistega, kar v tem dokumentu piše, in sicer,
               da se za velike spremembe v operacijah - in te velike spremembe so tudi eksplicitno
               navedene v strategiji - išče podporo v dvostopenjskem postopku, se pravi, da Vlada
               najprej sprejme namero, potem to namero prediskutira v Državnem zboru in šele na
               koncu sprejme odločitev. Se pravi, če pravilno razumemo, sedaj želite, da ne
               upoštevamo več te strategije, ampak da namesto velikih sprememb čisto vsako
               spremembo, četudi gre za enega ali dva vojaka ali za določena posamična vozila, torej
               za čisto vsako spremembo želite, da jo obdelujemo po dvostopenjskem postopku? Prosim,
               če mi to pojasnite na operativni ravni, kajti mi smo vam s Strategijo o sodelovanju v
               mednarodnih operacijah in misijah jasno napisali, poskušali jasno napisati,  kakšen bi bil odslej postopek za
               velike spremembe v operacijah. Če želite za vsako spremembo isti postopek, pa prosim,
               če nam lahko poveste, kaj ste s tem mislili, operativno gledano.</p>
            </sp>
            <sp xml:id="SDT5-OZO-Nujna-013-2010-02-09.sp86">

               <speaker>PREDSEDNIK JOŽEF JEROVŠEK:</speaker>

               <p>Gospa ministrica, seveda bom prosil predstavnika predlagateljev, da obrazložijo svoj
               sklep. Jaz se zavedam, da je tu cel kup pasti v tem sklepu. Kajti, kot sem že prej
               ugotavljal, je tudi v tem poslanskem vprašanju neka dikcija, ki direktno izhaja
               oziroma se ujema s peticijo "Ukinimo vojsko". Tako da je morda vgrajeno kaj posebnega
               v teh sklepih. Namreč, moram reči, ko kolega Anderlič pravi, da je to predhodilo -
               tudi ta peticija, pa nimam nič proti, se je napovedala en teden prej v uredniškem
               komentarju pod istim naslovom. Tako da se je to pa že časovno ujemalo verjetno.</p>
               <p>Sem vesel, gospa ministrica, da se sprašujemo natančno, kaj s tem sprožamo. Najprej
               bi dal besedo predlagateljema oziroma poslanskima skupinama. Kdo bo prvi? Kolega
               Juri? Izvoli, kolega Anderlič.</p>
            </sp>
            <sp xml:id="SDT5-OZO-Nujna-013-2010-02-09.sp87">

               <speaker>ANTON ANDERLIČ:</speaker>

               <p>Ne razumem tega vprašanja in tega čudenja, kaj piše v tem sklepu. Kajti tako ali
               tako, ko pride do spremembe, pa tudi če gre za enega vojaka, to spremembo potrdi
               Vlada. Tako kot ste tudi prišli s spremembo OMLT zdaj, ki ste ga naredili. Je pač
               sprememba in o tej spremembi obvestite Državni zbor oziroma ustrezen odbor. In to je
               pravzaprav povezano tudi s tisto prvo točko, kjer o vseh razmerah tekoče obveščate
               Državni zbor, ali formalno z gradivom ali v okviru nekih, kot sem prej rekel, lahko
               tudi obiskov v vojašnicah, na vojaških vajah ali kjerkoli, da to preprosto naredite.
               To je vse. Nobene stvari ni zadaj, gospod Jerovšek, nobene stvari ni globlje. Če bi
               šli pogledat strategijo o participaciji parlamenta pri soodločanju ali, bom rekel,
               dajanju mnenja, ker tako ali tako na tej ravni parlament ne odloča, je to natanko
               izvedba tiste resolucije, deklaracije ali smernic, ali kako se že imenujejo, o
               katerih je govora. Tako da povejte, kaj vas konkretno moti. Ampak mišljeno je, da ko
               pride do spremembe, pa tudi če gre za enega vojaka, tudi če je za karkoli, tako kot
               morate poročati Vladi, ker imate sklep Vlade, da pošljete do toliko in toliko
               vojakov, toliko in toliko imate denarja na voljo, če greste čez to, morate poročati
               Vladi in dobiti odobritev. To je vse. In o tem seznanjate tudi Državni zbor. Tako je
               ta sklep napisan in nič drugače ga ni mogoče interpretirati. Če pa ni jasen, potem
               povejte, kaj je treba pojasniti.</p>
            </sp>
            <sp xml:id="SDT5-OZO-Nujna-013-2010-02-09.sp88">

               <speaker>PREDSEDNIK JOŽEF JEROVŠEK:</speaker>

               <p>Koleg Juri.</p>
            </sp>
            <sp xml:id="SDT5-OZO-Nujna-013-2010-02-09.sp89">

               <speaker>FRANCO JURI:</speaker>

               <p>Ta sklep ne pomeni nič drugega kot nadgradnjo tistega sklepa, ki smo ga sprejeli pri
               prejšnji točki. Dejansko gre za operativno implementacijo te zahteve, ki je tudi jaz
               ne vidim kot nekakšno grožnjo strategiji in posebno tistemu, kar smo že v bistvu
               sprejeli. Ampak glede na to, na dogajanje, na  nekatere nedorečenosti v zvezi z izjemno občutljivo situacijo
               našega sodelovanja v Afganistanu, je prav, da se vzpostavi mehanizem obveščanja tudi
               na tem odboru Državnega zbora. Ne vidim problemov. Zakaj pravzaprav bi bilo to zelo
               zapleteno. Dejansko ta procedura, ki gre preko vlade pride do tega odbora. In glede
               na to, da smo udeleženi vojnega spopada je prav, da ob vsaki spremembi se seznanimo
               in da tako lažje odločamo, potem ko bo treba odločati o velikih stvareh, recimo, o
               uporabi helikopterjev. Torej, ne vidim razlogov zaradi katerih ne bi smeli potrditi
               tega sklepa.</p>
            </sp>
            <sp xml:id="SDT5-OZO-Nujna-013-2010-02-09.sp90">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Preden vam dam bi še sam nekaj besed.</p>
               <p>Tudi mene zanima, ali bi ta sklep lahko pomenil spreminjanje sklepov v zvezi s tem,
               OMLT? Ker to vašo napotilo oziroma vaše razmišljanje, gospa ministrica, me je
               napotilo v to razmišljanje. Ali je intenca in ...<stage>/Nerazumljivo./</stage> tega sklepa domneva,
               da Vlada pri prejšnjih sklepih ni zagotovila odgovornosti Vlade, da ne sprejeme
               odgovornosti, tako kot tu piše. Ne vem, to morate razčistiti znotraj koalicije.</p>
               <p>Izhajam iz tega, da tisto kar nam Vlada pošlje, pošlje s polno odgovornostjo v
               Državni zbor. Mi, ali se strinjamo, ali se ne strinjamo, ali spremenimo ta sklep.
               Sedaj pa se odpira vprašanje.</p>
               <p>Hkrati tu vidim, da ste kolegi prej, ko ste tisti drug del mojega sklepa preprečili,
               da ste ravnali narobe, kjer sem želel, da bi Vlada mogla stalno poročati, če bi
               videla morebitne poskuse ravnanj, ki presegajo razmerja med civilno in vojaško sfero.
               Sedaj je že prav, da zelo natančno razčistimo. To ne pomeni, po mojem, kakor sem prvo
               razumel, nisem imel problemov s podporo temu sklepu, ampak sedaj vaša vprašanja,
               gospa ministrica, ki dosti več veste kaj se plete znotraj koalicije, me napotuje na
               to, da dejansko tu ni vse jasno.</p>
               <p>Kolega Hrovat jaz bi dal še prej, ali pa lahko, da pojasnite...</p>
            </sp>
            <sp xml:id="SDT5-OZO-Nujna-013-2010-02-09.sp91">

               <speaker>DR. LJUBICA JELUŠIČ:</speaker>

               <p>Najlepša hvala. No, jaz to kar govorim, govorim zato, ker bi rada, da imamo
               operativen sklep, da bomo vedeli, kako naj ga izpeljemo. Da ne bomo imeli vsakič
               drugačnih navodil, kajti morate vedeti, da iz tega potem nastane nek postopkovnik po
               katerem se začne Vlada ravnati.</p>
               <p>Najprej, ta sklep ne govori o operaciji ISAF v Afganistanu, ampak govori o vseh
               operacijah. Torej, vse sodelovanje Slovenske vojske v mednarodnih operacijah in
               misijah je zajeto v tem sklepu.</p>
               <p>Drugič, jaz lahko s polno odgovornostjo trdim, da smo vse spremembe, ki smo jih v
               času mojega ministrovanja sprejeli v zvezi z mednarodnimi operacijami in misijami v
               katerih so udeleženi pripadniki Slovenske vojske, sprejeli na način, da smo z njimi
               odgovorno obvestili oziroma seznanili Odbor za obrambo, zato pa smo ves čas v tem
               času imeli neskončno veliko sej prav na to temo. Torej, vse kar zadeva majhne ali
               velike spremembe v mednarodnih operacijah, z vsem smo seznanili Odbor za obrambo in
               to govorim s polno odgovornostjo. Čutim, da mi na nek način ta sklep tukaj nalaga
               obveznost, ki sem jo opravljala že sedaj oziroma je to moja praksa bila že doslej.
               Lahko pa to razumem tudi kot neko nezaupanje v to, ali sem to počela ali ne. Naj
               povem, da smo vse sklepe, ki smo jih doslej na Vladi sprejeli absolutno in vedno
               poslali tudi na Odbor za obrambo.</p>
               <p>Želim vedeti  ali se točka 41
               iz strategije Sodelovanje Republike Slovenije v mednarodnih operacijah in misijah,
               gradivo katerega predlagatelj je bilo Ministrstvo za zunanje zadeve kakorkoli
               spreminja. Namreč, v postopku, ko je šlo za širjenje razpravljalne vloge Državnega
               zbora smo mi predvideli s to strategijo v točki 41, da se postopek, dvostopenjski
               postopek uporablja v primerih novih mednarodnih operacij in misij, predčasnega
               prenehanja sodelovanja, ali ob bistvenih spremembah namena ali obsega določenih
               mednarodnih operacij in misij oziroma v kolikor vodenje mednarodne operacije in
               misije prevzame druga mednarodna organizacija. To smo si zapisali zato, ker smo
               izhajali iz prakse, ki smo jo imeli v preteklem letu. Zdajšnji predlog sklepa pa
               govori, da je potrebno opraviti postopek v katerem se zagotovi odgovornost Vlade,
               ministrstev in Državnega zbora za vsako spremembo. Jaz razumem, da se s tem anulira
               člen številka 41 Strategije sodelovanja Republike Slovenije v mednarodnih operacijah
               in misijah. Zato mi, prosim, pojasnite, kako naj operativno to razumemo. Mi
               potrebujemo vedeti natančno, kako bomo to odslej to postopali.</p>
            </sp>
            <sp xml:id="SDT5-OZO-Nujna-013-2010-02-09.sp92">

               <speaker>PREDSEDNIK JOŽEF JEROVŠEK:</speaker>

               <p>Hvala. Moram reči, da strategija še ni sprejeta. Na Vladi je...<stage>/Medsebojno
               dogovarjanje./</stage> Prvi je kolega Čepič, gospod Anderlič.</p>
            </sp>
            <sp xml:id="SDT5-OZO-Nujna-013-2010-02-09.sp93">

               <speaker>BOGDAN ČEPIČ:</speaker>

               <p>Hvala lepa za besedo. Okoli tega ...<stage>/Nerazumljivo./</stage> in to je zelo težko razpravljati,
               na eni strani predsednik ve točno naprej, na drugi strani kolega Anderlič tudi ve,
               kaj bo kdo rekel.</p>
               <p>Naprej, predsednik, to ni koalicijski predlog, ampak je to predlog dveh poslanskih
               skupin, ki koalicijsko ni usklajeno. Za pojasnilo. Zaradi tega, ker mislim, da sam
               sklep ni dober, predvsem iz vidika na katerega je ministrica opozorila in tudi z
               vidika, ko smo sprejemali sklepe o OMLT-ju, kjer smo govorili o operaciji, kjer smo
               govorili o številu vojakov. Ni pa nujno, da se to v prvi fazi realizira. Ali to
               pomeni kasneje, da takrat, ko bo šlo, na pamet govorim, 69 vojakov in bodo 3 šli
               kasneje in zaradi neke druge naloge kasneje, da bo zopet ta odbor podobno vodil to
               razpravo. Ker točno tok beremo v tem sklepu, pomeni, da bomo seveda to delali.</p>
               <p>Druga stvar je, odgovornost in pristojnost se ve koga je, tako po Zakonu o obrambi,
               kot tudi sicer. Vlada napotuje, mi pa imamo dogovor med Vlado oziroma ministrstvom in
               Državnim zborom o tem, kako in na kakšen način se informiramo, kako sprejemamo
               strategijo okoli tega. Operativna izpeljava pa je stvar ministrstva. In jaz popolnoma
               razumem ministrico, da ob tem sklepu želi imeti operativni sklep in da se pove kdaj,
               kako, na kakšen način se to usklajuje in kdaj se informira, kdaj se prosi za mnenje,
               kdaj bo Državni zbor odločal, ali na odboru, ali na seji Državnega zbora, kdaj pa je
               to v pristojnosti nekega programa o katerem smo sprejeli sklep, in o katerem bomo še
               v nadaljevanju današnje seje sprejemali ali pa tudi ne.</p>
               <p>To, da mi te strategije nismo sprejeli pravočasno in da je Vlada pred nami, ni kriva
               Vlada, ampak smo mi, zaradi tega, ker smo to vlekli že od, mislim da, decembra, ko
               smo prestavljali in je zato že Odbor za zunanjo politiko to pred nami sprejeli in mi
               post festum sprejemamo stvari. Jaz moram reči, da imam težave s sprejemom takšnega
               sklepa, če ne bo nekoliko bolj definiran. Hvala lepa.</p>
            </sp>
            <sp xml:id="SDT5-OZO-Nujna-013-2010-02-09.sp94">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Tu mislim, da je bila samo ena točna informacija, kolega Čepič. Jaz sem
               tudi član  Odbora za zunanjo
               politiko, pa ne vem, da bi bilo to že tam potrdili. To, mislim samo toliko. Seveda je
               pa vlada sprejela, ki je... Na OZP ...<stage>/nerazumljivo./</stage>... ni bilo. Tako da, mislim ker
               je kolega rekel, da je pred nami sprejel OZP. Toliko.</p>
               <p>Sedaj, kolega, ti si na vrsti. Kolega Juri.</p>
            </sp>
            <sp xml:id="SDT5-OZO-Nujna-013-2010-02-09.sp95">

               <speaker>FRANCO JURI:</speaker>

               <p>Zdaj razumem tega strahu pred sklepom. Sklepi odborov so sicer politično zavezujoči,
               ampak ne nalagajo, pozivajo ali predlagajo. Zdaj, kako jih implementirati operativno,
               je vprašanje tehnikalije. Mi želimo, kot odbor in kot Državni zbor biti sproti
               obveščeni o vseh relevantnih spremembah, ki se dogajajo pri mirovnih operacijah
               oziroma pri mednarodnih operacijah. In to ponavljam, je v bistvu samo nadaljevanje že
               sprejetega sklepa. Jaz, da razumem tega odpora in bojazni, da bi s tem prejudicirali
               ali strategijo ali karkoli. Dejstvo je da, to je pomlajena roka v sodelovanju,
               informiranju, medsebojnemu obveščanju, prav ker nismo želeli postavljati
               radikalnejših zahtev. Poglejte, danes smo pri šli do enega skupnega spoznanja, nihče
               ne zahteva takojšnjega umika in jaz razumem tudi, da vojska in poveljstvo vojske je
               in tudi vsi mi z njimi, smo zainteresirani za to, da naši vojaki bodo delovali čim
               bolj varno. Čim bolj varno. In to seveda pomeni nekaj, pomeni, da če pošljemo enega
               vojaka, moramo zagotoviti čim višjo stopnjo njegove varnosti, kar pomeni opremo, kar
               pomeni logistiko, kar pomeni... Torej, vsaka odločitev o vsakem vojaku potegne za
               seboj cel sistem, zlasti ko govorimo o vojni v Afganistanu. Zato želim biti zelo
               jasen. Mi smo pripravljeni sodelovati, se pogovarjati o temu vprašanju in pomagati
               obrambnemu ministrstvu, pod pogojem, da bomo verjetno transparentno obveščeni. In ta
               sklep pomeni samo to in nič drugega. Zato, poglejte, razumite ta sklep kot politično
               sporočilo. Ni gospa ministrica nobena, ni to izraz nezaupanja, ni majhna nezaupnica,
               absolutno ne. Če vi menite, da to delate sproti, tukaj ni nobenega problema, tudi če
               ponavljamo še enkrat v tem sklepu tako zavezo in se bo končno stalno uresničevala, to
               ne pomeni nobenega nazadovanja v odnosu do vas in tudi nobenega izraza nezaupanja.
               Tako, da prosim, razumite to kot politično sporočilo sodelovanja med vsemi strankami.
               Res, ni usklajeno v koaliciji, ampak dejstvo je, da je to predlog dveh koalicijskih
               strank, ki nista tako nepomembni.</p>
            </sp>
            <sp xml:id="SDT5-OZO-Nujna-013-2010-02-09.sp96">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospa ministrica. Sedaj sta še dva. Prvo je kolega Hrovat, pa bi mogoče
               šli tako, da boste lažje, da na več skupaj odgovarjate.</p>
               <p>Kolega Hrovat.</p>
            </sp>
            <sp xml:id="SDT5-OZO-Nujna-013-2010-02-09.sp97">

               <speaker>ROBERT HROVAT:</speaker>

               <p>Hvala. Torej počasi smo se ali pa ste se začeli zapletati. Jaz menim, da če ti dve
               koalicijski stranki resno želita spremeniti vlogo Državnega zbora pri odločanju o
               vseh teh zadevah, o napotitvi naših vojakov v tujino, na misije v tujino, je potrebno spremeniti zakon.
               Predlagajte spremembo zakona, ki bo nedvoumna, ki bo jasna in bo Državni zbor prevzel
               možnost oziroma odločanje o tem, o napotitvi in seveda hkrati prevzel tudi vso
               odgovornost v zvezi s tem. Torej več kot očitno je, da gre s strani koalicije za
               nezaupnico ministrici. Več kot očitno pa je tudi, da mi v opoziciji ne vemo vsega.
               Pravzaprav vemo zelo malo. Poglejte, tukaj gre za eno veliko razliko med tistim, kar
               je govorila gospa ministrica malo prej in pa tem, kar je predlagal kolega Anderlič in
               pa kolega Juri. Poglejte, eno so splošne seznanitve z napotitvijo naših vojakov ali s
               spremembami itn., kot je govorila prej ministrica. Drugo pa so individualne
               zamenjave. Jaz imam občutek, da prihaja tudi znotraj same misije, neke, ne vem,
               nekega kontingenta, pride do zamenjav lahko dnevno, na štirinajst dni, na en teden.
               Tudi o tem želite, da se razpravlja v Državnem zboru, da se bomo o teh stvareh
               pogovarjali. Jaz mislim, da dokler ne boste v koaliciji predlagali spremembe zakona,
               jaz kot poslanec ne želim prevzemati nobene odgovornosti v zvezi z napotitvijo naših
               vojakov na tuje misije. Ne želim je sprejemati. Vi, če jo želite, jo lahko prevzamete
               samo s spremembo zakona, ne pa z nekimi sklepi, ki pravzaprav niso zavezujoči. Niso
               zavezujoči. Tako da, se mi zdi, da gre tukaj res za eno kompliciranje, za neko
               zapletanje. Želite prevzemati neko vlogo ne vem česa, ampak jaz mislim, da je
               ureditev takšna kakršna je sedaj in zapisana v zakonu, za mene zadosti dobra in jaz
               tega sklepa zagotovo ne bom podprl.</p>
            </sp>
            <sp xml:id="SDT5-OZO-Nujna-013-2010-02-09.sp98">

               <speaker>PREDSEDNIK JOŽEF JEROVŠEK:</speaker>

               <p>Kolega Anderlič.</p>
            </sp>
            <sp xml:id="SDT5-OZO-Nujna-013-2010-02-09.sp99">

               <speaker>ANTON ANDERLIČ:</speaker>

               <p>Dobro bi bilo prebrati, gospod Robi Hrovat, pa glede na to, da ste bil v prejšnjem
               mandatu tudi član tega odbora, bi lahko vedel, da taka pobuda je bila že takrat dana,
               pa niste hotel slišati, zato ker vas je bolj zanimalo ali bo več patrij ali manj in
               kdo vse bo vmes sodeloval pri teh zadevah. Tukaj pa piše, v predlogu tega sklepa, pa
               piše zelo jasno, da ko gre za spremembo števila in obsega nalog, nikakor ne za
               notranje rotacije, zamenjave posameznih vojakov itn., ampak poglejte, dobro, ta
               dokument, ki govori o 41. točki, kar govori, prvič ni bil sprejet še in bomo pač do
               naslednje točke razmislili ali ga ima smisel sprejeti, glede na to, da je očitno to
               napisano nekaj samo zato, da bi zameglili neko odgovornost. Drugo pa, če preberete
               41. točko iz tega dokumenta, in ta predlog sklepa, se v ničemer ne razlikujeta. In
               samo za to gre. Če pride do spremembe po proceduri, kot jo vi peljete na vlado in
               vlada vam odobri itn., spremembo, o tem obvestite tudi Državni zbor. To je vse. In v
               tem sklepu piše to, lepo vas prosim, če ga je treba preoblikovati, ga bomo
               preoblikovali, ampak ne piše nič drugega kot to. Ko boste prišli na vlado s spremembo
               glede števila, glede obsega, glede nalog itn., čeprav boste imeli že prej sprejeto
               odločitev, tudi konec koncev, tudi če ne boste prišli v Državni zbor, bo to sprejeto,
               ampak samo v tistem trenutku je neka nevarnost, da mi vsi skupaj ne bomo mogli teh
               odločitev zagovarjati. Jih ne bomo mogli, ker konec koncev mi, ne vi, ne mi tukaj ne
               delamo nič zase, ampak delamo za to slovensko javnost. In mi želimo, da je slovenska
               javnost o spremembah obveščena, da so razlogi utemeljeni, in da to teče po nekem
               postopku. To je vse.  Če pa vi
               mislite, da ne in da ni nobene potrebe, da bi šlo za kakršno koli napetost med tem,
               da ne bi vedeli in tako naprej. Saj bomo pri naslednjih točkah videli kako je s temi
               sklepi odbora, kako je s priporočili, kako je s sugestijami in tako naprej. Na koncu
               bo tako ali tako na vas, mi vam priporočamo, da to naredite zato, da bi mi v javnosti
               lahko te stvari zagovarjali ni da bi vsi skupaj dobili večjo legitimacijo. In kako se
               mi sploh gremo nekatere zadeve, da imamo v javnosti podporo manj kot 10% ali pač
               nasprotovanje več kot 90% pa še kar vztrajamo? Zato, ke imamo zakonska pooblastila,
               zato ker imamo odgovornost. Ampak jaz bi pa rad, da kakšnega od tistih, ki je proti
               prepričam tudi jaz svojim glasom da je že prav, da v Afganistan gremo na takšen ali
               drugačen način, če govorim zdaj o konkretni zadevi. Ampak vi veste kako je s to javno
               mnenjsko podporo in mi jo zagotavljamo, preko javnih sej, preko razprav preko vsega
               tega, drugega ni. Ampak, če ne želite nič hudega, zaradi mene tudi ne podprite tega
               sklepa bom vsaj vedel kako ravnati v teh primerih. Hvala lepa.</p>
            </sp>
            <sp xml:id="SDT5-OZO-Nujna-013-2010-02-09.sp100">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Še sam bi dodal preden dodate... Poglejte mene zdaj po številnih
               obrazlagah in po vsem tem skrbi to, da dejansko, če prav razumem, dve koalicijski
               stranki ugotavljata, da se želi zagotoviti odgovornost Vlade in pristojnih
               ministrstev, ki niso iz njihovih strank, šele za naprej. To implicitno pomeni, da za
               prejšnje sklepe Vlada ni polne odgovornosti sprejemala.</p>
            </sp>
            <sp xml:id="SDT5-OZO-Nujna-013-2010-02-09.sp101">

               <speaker>ANTON ANDERLIČ:</speaker>

               <p>Ne, to ne pomeni tega gospod Jerovšek</p>
            </sp>
            <sp xml:id="SDT5-OZO-Nujna-013-2010-02-09.sp102">

               <speaker>PREDSEDNIK JOŽEF JEROVŠEK:</speaker>

               <p>No, tako je zapisana na nek način tudi možna ali verjetna razlaga. Tako da, te zadeve
               bi bilo dobro razčistiti ali je Vlada sprejemala odgovornost za nazaj oziroma kako ti
               dve stranki mislita okoli tega in te odgovore tudi želim. Gospa ministrica, zdaj pa
               izvolite.</p>
            </sp>
            <sp xml:id="SDT5-OZO-Nujna-013-2010-02-09.sp103">

               <speaker>DR. LJUBICA JELUŠIČ:</speaker>

               <p>Jaz nisem rekla ne da je dobro ne da je slabo tako kot je napisano v temu predlogu
               sklepov. Želela sem samo natančno pojasnilo kako naj operativno razumem to kar je v
               sklepu napisano. Tukaj piše, da predlog sklepa velja za vse operacije in ne samo za
               Afganistan in tukaj piše, da je za vsako spremembo v zvezi z napotitvami potrebno
               zagotoviti odgovornost Vlade, pristojnih ministrstev in državnega zbora kar jaz berem
               kot zagotoviti odločanje, zagotoviti odgovornost za vsako spremembo. Piše, zagotoviti
               odgovornost pomeni zame zagotoviti odločanje v teh forumih.</p>
            </sp>
            <sp xml:id="SDT5-OZO-Nujna-013-2010-02-09.sp104">

               <speaker>PREDSEDNIK JOŽEF JEROVŠEK:</speaker>

               <p>Zdaj, je še kakšna reakcija? Ne nazadnje zdaj se bomo morali odločati, potrditi o
               tem, ker je očitno različno razumevanje tega sklepa. Kolega Juri želi še.</p>
            </sp>
            <sp xml:id="SDT5-OZO-Nujna-013-2010-02-09.sp105">

               <speaker>DR. LUKA JURI:</speaker>

               <p>Jaz predlagam novo dikcijo tega sklepa in sicer spremembo kjer piše v zvezi z
               napotitvami vojakov mednarodne operacije, da se pojasni da gre to za Afganistan, da
               se napiše z napotitvami vojakov v Afganistan.</p>
               <p>Ker gre za edino, trenutno edino situacijo kjer lahko govorimo o vojskovanju, druge
               operacije so v glavnem mirovne, so drugačne narave in vsi vemo, čeprav o tem ne
               govorimo, da cela razprava je seveda osredotočena na tem glavnem "issue", to je
               Afganistan. In zaradi jasnosti in da ne bo nobenih dilem predlagam, da se to
               zapiše.</p>
            </sp>
            <sp xml:id="SDT5-OZO-Nujna-013-2010-02-09.sp106">

               <speaker>PREDSEDNIK JOŽEF JEROVŠEK:</speaker>

               <p>Torej, da se nadomestijo mednarodne operacije  z Afganistanom?</p>
            </sp>
            <sp xml:id="SDT5-OZO-Nujna-013-2010-02-09.sp107">

               <speaker>DR. LUKA JURI:</speaker>

               <p>Tako.</p>
            </sp>
            <sp xml:id="SDT5-OZO-Nujna-013-2010-02-09.sp108">

               <speaker>PREDSEDNIK JOŽEF JEROVŠEK:</speaker>

               <p>Kolega Čepič, izvolite.</p>
            </sp>
            <sp xml:id="SDT5-OZO-Nujna-013-2010-02-09.sp109">

               <speaker>BOGDAN ČEPIČ:</speaker>

               <p>Hvala. Za pojasnitev gre, to pomeni potem seveda, da sklepi, ki smo jih sprejemali
               okoli OMLT-ja in takrat govorimo seveda samo o Afganistanu in nobeni misiji ne
               veljajo več? Ker tam smo rekli, da se pripravlja kontingent do devetdeset in da bomo
               oktobra varnostno, politično in siceršnje obravnavali in takrat se odločili ja ali
               ne. To pomeni in seveda potem, da bomo po dveh rotacijah ponovno ocenili in se
               odločili ali gremo naprej ali ne. Takšen je sklep okoli odločitve o OMLT-ju. Če ta
               sklep ne velja potem jaz podpiram tisto kar sem zdaj rekel, če pa tisto velja je pa
               potem ta sklep, ki ga zdaj predlagate pravzaprav brezpredmeten. Oziroma seveda po
               pravnem verjetno velja ta pa tisti ne velja več in moramo seveda zgodbo o OMLT-ju in
               Afganistanu in teh stvareh ponovno začeli "jovo na novo". To pomeni sprejetje tega
               sklepa. Hvala.</p>
            </sp>
            <sp xml:id="SDT5-OZO-Nujna-013-2010-02-09.sp110">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Anderlič še.</p>
            </sp>
            <sp xml:id="SDT5-OZO-Nujna-013-2010-02-09.sp111">

               <speaker>ANTON ANDERLIČ:</speaker>

               <p>Ja, očitno je, da poskušate na vsak način se izogniti neki, bom rekel dobronamerni
               benevolentni gesti, da se ta odbor in Državni zbor spravi v aktivnejšo vlogo, če
               hočete in nikakor to ni pokazano s prstom, češ do sedaj ni bilo zato to zahtevamo. To
               ne gre, gre za to, da mi moramo izboljševati ta odnos iz dneva v vdan. Tako tudi
               delajo, verjemite mi, v drugih državah, v parlamentih iz situacije v situacijo
               nadgrajujejo nekatere mehanizme sodelovanja med parlamentom in Vlado. Ne glede na to
               ali je vladni ali opozicijski poslanci. Tukaj te zgodbe nimamo, da se nekaj... Nek
               občutek je kot da midva nekaj posiljujejo, vi pa se nekaj "kao" branite in tako
               naprej. Tako da, kot da ne govorimo o eni in isti stvari.</p>
               <p>Jaz bi pričakoval ministrica, da boste danes, ker je prilika, da boste pojasnili
               zakaj je prišlo do spremembe, ne vem ali je bistvena ali ne sklep okoli Afganistana
               oziroma o OMLT-ju. V temu mesecu se mi zdi, da je bilo ali pa da bo na Vladi, da bo
               sprememba sklepa. Tudi prav je, da pridete ne glede na to, da ti misliš, da smo za
               eno leto in pol to zabetonirali. Zaradi mene lahko jutri ali pa do oktobra, če bo
               jutri prišlo do bistvenih sprememb v Afganistanu na vojaškem, političnem, ne vem
               kakšnem, je prav, da mi tukaj razpravljamo. In jaz sem dejansko pričakoval, da
               pripravljate, ker sem nekje prebral, da spreminjate sklep. Ne vem o čem ali v obsegu
               ali v številu ali kar koli ampak domnevno naj bi na Vladi ali je bilo ali pa bo, to
               bom najbrž še kje prebral ampak v enem mediju sem prebral, da pripravljate
               spremembo.</p>
               <p>In to je zelo praktičen primer, prva prilika, ko je, obsvetite Državni zbor oziroma
               odbor, da se v naši prisotnosti v Afganistanu zdaj kaj spreminja in da v okviru
               načrtovanja OMLT-ja je prišlo do nekaj sprememb in bomo o tem seznanjeni. To je vse.
               Ampak OMLT-ji kot najbolj praktičen primer, ker zdaj tako suvereno trdite, da do
               oktobra meseca ni potrebno nič razpravljati bo Vlada ali pa je že v teh dneh enkrat
               razpravljala o predlogu spremembe sklepa. In jaz bi rad tudi to slišal, da ne bom
               prebral spet v časopisih. Ne vem za kaj gre in to je ta zgodba tukaj je samo na to
               naslovljena in nič na drugega.</p>
            </sp>
            <sp xml:id="SDT5-OZO-Nujna-013-2010-02-09.sp112">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospa ministrica, prosim.</p>
            </sp>
            <sp xml:id="SDT5-OZO-Nujna-013-2010-02-09.sp113">

               <speaker>DR. LJUBICA JELUŠIČ:</speaker>

               <p>Predlog sklepa ne govori o tem, da z bistvenimi spremembami želite biti tako
               seznanjeni oziroma zagotoviti odgovornost temveč za vsako spremembo. Prvič, vsako
               spremembo, drugič, ne govorite o seznanitvi temveč o zagotovitvi odgovornosti.
               Zagotoviti odgovornost zame
               pomeni, da je treba z odločanjem preiti v Vlado, ministrstva, Državni zbor.
               Zagotoviti odgovornost pomeni odločanje v Državnem zboru. Za vsako spremembo zame
               pomeni tudi, da je treba spremeniti tisto, kar piše v zakonu o obrambi. In drugič, mi
               bomo s spremembo, in to smo že naredili, s spremembo, ki pomeni za enega vojaka,
               prišli v Državni zbor oziroma Odbor za obrambo, kajti vedno smo tako počeli. Ko je
               Vlada sprejela kakšen sklep smo vedno tako naredili. Z vsako spremembo smo seznanili
               Odbor za obrambo. To, kar vas sedaj sprašujem je, ali želite, da s to spremembo, ki
               jo je ta trenutek sprejela Vlada in gre za enega človeka, in je mi ne štejemo za
               bistveno spremembo. Ali želite, da najprej to spremembo opravimo v obliki namere o
               kateri najprej diskutira Odbor za obrambo in šele potem na koncu, ki jo potem sprejme
               Vlada, ali želite biti seznanjeni s sklepom Vlade o tem. O postopku vas sprašujem.
               Sprašujem vas, da mi prevedete kaj pomeni "zagotoviti odgovornost". Jaz to razumem
               kot odločanje. Vi mi pa, prosim, pojasnite, kako naj to razumem. Samo to potrebujem.
               Operativni postopek želim vedeti, kako naj ga izpeljemo v prihodnosti, nič drugega,
               če želite o vseh stvareh tukaj odločati, potem o.k. lahko tako naredimo, vendar bomo
               šli v nasprotju z zakonom o obrambi, ki o teh stvareh posebej in natančno govori.
               Govorite in zahtevate vsako spremembo. Tukaj piše "zagotoviti odgovornost za vsako
               spremembo". Če želite biti seznanjeni, potem to povejte. Ali želite biti seznanjeni z
               vsako spremembo, potem naj to piše v tem predlogu sklepa, da torej z vsako spremembo
               v zvezi z napotitvami v Afganistan želite seznaniti, imeti seznanitev Vlade,
               ministrstev in Državnega zbora. Vlada bo vsekakor morala biti seznanjena, pristojni
               ministrstvi sploh, Državni zbor pa vedno seznanimo in ga bomo tudi v prihodnosti.
               Samo to mi, prosim, povejte kaj to pomeni. Prevedite mi, kaj pomeni "zagotoviti
               odgovornost".</p>
            </sp>
            <sp xml:id="SDT5-OZO-Nujna-013-2010-02-09.sp114">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Anderlič.</p>
            </sp>
            <sp xml:id="SDT5-OZO-Nujna-013-2010-02-09.sp115">

               <speaker>ANTON ANDERLIČ:</speaker>

               <p>Poglejte, jaz ne vem zakaj namerno izpuščate del stavka, ki pravi "in misije, tako
               glede števila in obsega nalog, ko pride do sprememb". Vi pa pravite "za vsako
               spremembo". Samo na ta del stavka ste se obesili. Vsaka sprememba je lahko tudi
               tista, da zamenjate koga znotraj, pa prerazporedite in tako naprej, kar je operativna
               naloga. Ko pa gre za povečanje števila, ko gre za spremembo naloge ja pa prav, da s
               tem seznanite Državni zbor oziroma ta odbor. In to ni v nasprotju z 41. točko tistega
               dokumenta, ki ga bomo potem sprejeli. Če boste pa na ta način počeli, kakor sedaj
               nočete sodelovati, potem pa jaz tega glasu ne bom dal, ker za mene je to povsem
               jasno. In resnično sem dal na premeru okoli OMLT-ja, zelo nazoren prikaz kako stvari
               gredo. Vi ste v proceduro očitno dali spremembo, je prav, da pridete sem in to je
               vse. Tukaj piše tudi to. In odgovornost je na vas, na Vladi, da to naredite. Če pa
               ne, se pa ve kakšna so razmerja med Vlado in parlamentom, nič drugega. Ni treba nič
               posebej pisati v sklepih. Vi samo, ali želite to dobronamerno pobudo sprejeti, ali
               ne. Če ne želite tako ali tako opozicija vam bo podprla, jaz pa ne bom glasoval proti
               svojemu lastnemu sklepu, ker se mi zdi, da nikoli ni preveč obveščenosti. Prej je
               problem v tem državi, da je je premalo. In če bi dobronamerno, benevolentno brali ta
               predlog sklepa bi videli, da je govora o povečanju, torej misije, tako glede števila
               in obsega, ko se bo spreminjal. To je poanta, pa če gre tudi za enega vojaka, ali za
               eno drugo osebo. Kar se m ene tiče bi bilo prav, če pa ne, pa tudi ne, pa ne bom več
               pojasnjeval, ker ne znam prevesti zelo jasnega slovensko napisanega  predloga sklepa. <stage>/Oglašanje v ozadju - brez
               mikrofona!/</stage> Saj na koncu se ve, kdo je odgovoren. <stage>/Medsebojni pogovor./</stage> Ampak mi vas
               bomo na koncu lahko razumeli ali pa ne. Če nas ne boste obvestili, vas ne bomo
               razumeli. Če pa nas boste, bo pa odgovornost malenkost porazdeljena. <stage>/Medsebojni
               pogovor./</stage></p>
            </sp>
            <sp xml:id="SDT5-OZO-Nujna-013-2010-02-09.sp116">

               <speaker>PREDSEDNIK JOŽEF JEROVŠEK:</speaker>

               <p>Torej, zdaj dajem na glasovanje ta sklep.</p>
               <p>Najprej dajem na glasovanje predlog kolega Jurija, amandma, da se tam to spremeni.
               Spremembo sklepa ste predlagali.</p>
            </sp>
            <sp xml:id="SDT5-OZO-Nujna-013-2010-02-09.sp117">

               <speaker>FRANCO JURI:</speaker>

               <p>Ja, poglejte, ta predlog se nanaša na željo ministrice, da pojasnimo, za kaj gre
               pravzaprav, naj se zapiše jasno. In menim, da to ne izključuje prejšnjega sklepa o
               OMLT, ampak je samo nadgradnja. In to, kar je povedal Anderlič, drži - okoliščine se
               tako hitro spreminjajo, da ne moremo spati zdaj na tistem udobnem kavču nekega
               sklepa, ki nas vodi do oktobra mirno. Ne, stvari se dogajajo. In prav ta sklep v
               bistvu je samo še enkrat zelo jasno izražena zahteva Državnega zbora, da se o teh
               novih okoliščinah, ki nastajajo, sproti obvešča in ob tem prevzame seveda vsaka
               ustanova svojo odgovornost. Skratka, jaz tudi ne razumem, da gre tu za obveščanje in
               za soodločanje o tehničnih vprašanjih, ampak je jasno, da gre za vsebinska vprašanja,
               če pride do sprememb števila in nalog naših udeležencev v teh operacijah. Meni je to
               jasno. Meni ne gre za to, ali boste zamenjali enega oficirja, postavili veterinarja
               namesto strokovnjaka za radio in telekomunikacije. Razumete? Gre dejansko za
               vsebinsko vprašanje obveščanja. In ne razumem tega nasprotovanja, tega ne razumem.
               <stage>/Oglašanje v ozadju./</stage></p>
            </sp>
            <sp xml:id="SDT5-OZO-Nujna-013-2010-02-09.sp118">

               <speaker>DR. LJUBICA JELUŠIČ:</speaker>

               <p>Saj ne nasprotujem, samo... <stage>/Brez mikrofona!/</stage></p>
            </sp>
            <sp xml:id="SDT5-OZO-Nujna-013-2010-02-09.sp119">

               <speaker>FRANCO JURI:</speaker>

               <p>Saj, saj smo na isti frekvenci.</p>
            </sp>
            <sp xml:id="SDT5-OZO-Nujna-013-2010-02-09.sp120">

               <speaker>PREDSEDNIK JOŽEF JEROVŠEK:</speaker>

               <p>Imam predlog. Gospa ministrica, lahko tudi jaz zdaj prosim za pojasnilo. Jaz razumem
               obe dilemi. Ali bi bilo morda v redu - seveda je benevolenten in dober namen
               pozicije, pa če pravilno razmišljam, seveda želim pojasnilo -, če bi tu spremenili
               to, kar je sporno. Da bi tisto "v Afganistanu in misije tako glede števila in obsega
               nalog obvesti Državni zbor, z zagotovilom odgovornosti Vlade in pristojnih
               ministrstev, o odgovornosti Vlade in pristojnih ministrstev" in potem naprej, "in
               misije, tako glede števila in obsega nalog obvesti Državni zbor in s tem zagotovi
               odgovornost Vlade in pristojnih ministrstev." Ne vem, samo predlagam, če bi ta
               dikcija rešila. Se pravi, takole: Odbor Državnega zbora Republike Slovenije za
               obrambo poziva Vlado Republike Slovenije in pristojni ministrstvi, za obrambo in
               zunanje zadeve,  v zvezi s
               sodelovanjem Slovenske vojske v mednarodnih operacijah in misijah, da za vsako
               spremembo v zvezi z napotitvami vojakov v Afganistan in misije, tako glede števila in
               obsega naloga, obvesti Državni zbor in s tem zagotovi odgovornost Vlade in pristojnih
               ministrstev," pika. "Odgovornost naj bo v skladu z njihovimi..." Ne vem, ali je zdaj
               pika, ali se to lahko nadaljuje, ker je strašno dolg stavek. <stage>/Medsebojni
               pogovor./</stage></p>
            </sp>
            <sp xml:id="SDT5-OZO-Nujna-013-2010-02-09.sp121">

               <speaker>DR. LJUBICA JELUŠIČ:</speaker>

               <p>Samo "v Afganistanu", v mednarodnih operacijah in misijah... <stage>/Brez mikrofona -
               govorijo vsi hkrati!/</stage></p>
            </sp>
            <sp xml:id="SDT5-OZO-Nujna-013-2010-02-09.sp122">

               <speaker>PREDSEDNIK JOŽEF JEROVŠEK:</speaker>

               <p>Ja, pa prej je že enkrat "v misijah", drugič pa "v Afganistanu". Dobro. Da ne bomo
               preveč dolgi, zdaj sta dva predloga padla.</p>
               <p>Torej tako, tam je "Afganistan" namesto "mednarodne operacije in misije". "... Tako
               glede števila in obsega nalog obvesti Državni zbor in s tem zagotovi odgovornost
               Vlade in pristojnih ministrstev, ki naj bo v skladu z njihovim z ustavo določenim
               položajem." <stage>/Govorijo vsi hkrati!/</stage> Ja, drugi del pa... Ja, ne, s tem se morajo
               strinjati predlagatelji. <stage>/Medsebojni pogovor./</stage></p>
               <p>Dajem na glasovanje najprej tak amandma, da se tako spremeni.</p>
               <p>Kdo je za? <stage>/Oglašanje v ozadju, medsebojni pogovor./</stage></p>
               <p>Dobro, glejte, preberimo še enkrat sedaj spremenjeni sklep: Odbor Državnega zbora
               Republike Slovenije za obrambo poziva Vlado Republike Slovenije in pristojni
               ministrstvi, za obrambo in zunanje zadeve, v zvezi s sodelovanjem Slovenske vojske v
               mednarodnih operacijah in misijah, da za vsako spremembo v zvezi z napotitvami
               vojakov v Afganistan in misije..." <stage>/Oglašanje v ozadju./</stage> "V Afganistan," to se črta,
               "tako glede števila in obsega nalog, obvesti Državni zbor in s tem zagotovi
               odgovornost Vlade in pristojnih ministrstev." <stage>/Medsebojni pogovor./</stage> Takšno dikcijo
               ste prej, zdaj pa, ali boste tak sklep podprli ali ga ne boste. S takim sklepom se
               jaz tudi osebno strinjam.</p>
               <p>Kdo je za? <stage>(5 članov.)</stage> Je kdo proti? <stage>(...)</stage></p>
               <p>Torej, sklep smo sprejeli.</p>
               <p>S tem je dnevni red 13. izredne seje izčrpan.</p>
               <p>Danes imamo na sporedu še dve seji. Mislim, da... <stage>/Oglašanje v ozadju./</stage> Ja, glejte,
               gospod Kumer, eno bom še jaz začel, zato ker vodstvo Državnega zbora - vse to je bilo
               sklicano in se je vedelo, da se ob petih ne bo končalo. Potem pa so sklicevali in
               dosklicevali. Naj prekinjajo tisti, ki so jim to dovolili. Mi imamo tudi veliko
               zalogo teh nedokončanih sej in nadaljevanje 6. seje. Tu so bile kritike, da že od
               decembra - jaz nimam terminov. Naj poskrbi vodstvo Državnega zbora, ker se je
               vključilo kasneje.</p>
               <p>Torej, ali zdaj potrebujemo pet minut pavze. Zaradi snemalnice moramo narediti...</p>
               <stage type="time">(Seja je bila končana 9. februarja 2010 ob 17.00.)</stage>
            </sp>
         </div>
      </body>
   </text>
</TEI>