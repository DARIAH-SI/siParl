<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZO-Nujna-003-2009-03-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F54BD0B450AC732AC1257570003E3F78</idno>
               <idno type="custom" subtype="day">AE9214238B198A7CC125757D00459B7F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=AE9214238B198A7CC125757D00459B7F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZO-Nujna-003-2009-03-18.OZO" n="003">
               <name>Nujna</name>
               <date when="2009-03-18"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZO-Nujna-003-2009-03-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZO-Nujna-003-2009-03-18.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OBRAMBO</stage>
            <stage type="session">3. nujna seja</stage>
            <stage type="date">(18. marec 2009)</stage>
            <stage type="chairman">Sejo je vodil Jožef Jerovšek, predsednik Odbora za obrambo.</stage>
            <stage type="time">Seja se je pričela ob 10.33.</stage>


            <sp xml:id="SDT5-OZO-Nujna-003-2009-03-18.sp1">

               <speaker>PREDSEDNIK JOŽEF JEROVŠEK:</speaker>

               <p>Lep pozdrav, ob pričetku 3. nujne seje Odbora za obrambo.</p>
               <p>Seja je bila sklicana na podlagi 47. in drugega odstavka 48. člena Poslovnika
               Državnega zbora Republike Slovenije. Pozdravljam vse navzoče, člane odbora in
               ministrico za obrambo Ljubico Jelušič, druge vabljene ter navzoče predstavnike
               medijev.</p>
               <p>Obveščam vas da so zadržani in se seje ne morejo udeležiti naslednji člani oziroma
               opravičil se je poslanec Janša. O nadomestnih poslancih je eno obvestilo. Poslanko
               Melito Župevc nadomešča poslanec Luka Juri, bo nadomeščal.</p>
               <p>Obveščam vas tudi, da so na sejo poleg ministrice dr. Ljubice Jelušič povabljeni:
               mag. Uroš Krek državni sekretar, načelnih Generalštaba Albin Gutman, Vlada Republike
               Slovenije, Ministrtvo za finance, Urad predsednika republike, Kabinet predsednika
               Vlade in slovenskih časnikov.</p>
               <p>S sklicem ste prejeli naslednji dnevni red:</p>
               <p>- predlog rebalansa Republike Slovenije za leto 2009.</p>
               <p>Ker v poslovniškem roku nisem prejel predlogov za razširitev dnevnega reda oziroma za
               umik predlagane točke dnevnega reda je določen takšen dnevni red seje, kot ste ga
               prejeli s sklicem.</p>
               <p>Prehajamo na <title>1. TOČKO DNEVNEGA REDA</title>, to je obravnavo <title>PREDLOGA REBALANSA PRORAČUNA REPUBLIKE SLOVENIJE ZA LETO 2009.</title>
               </p>
               <p>Predlog rebalansa proračuna Republike Slovenije za leto 2009 je Državnemu zboru v
               obravnavo predložila Vlada Republike Slovenije. Celotno gradivo v zvezi s predlogom
               rebalansa proračuna za leto 2009 je na vpogled v okolju Lotus Notes in je objavljeno
               v Poročevalcu številka 25 z dne 3. 4. 2009. Obravnavo bomo kot zainteresirano delovno
               telo opravili na podlagi 166. člena Poslovnika Državnega zbora.</p>
               <p>Nadaljujem z informacijami. Pojasnila v zvezi z vlaganjem amandmajev k predlogu
               rebalansa proračuna republike za leto 2009 ste prejeli, tako, da jih ne bi podrobneje
               navajal. Kot vemo lahko odbor vloži tudi amandma, če je treba.</p>
               <p>V nadaljevanju bom najprej prosil predstavnike Vlade Ministrstva za obrambo za
               podrobno obrazložitev sprememb proračuna. V nadaljevanju pa tako, kot je v navadi,
               odprl razpravo za člane.</p>
               <p>Preden vam dam besedo, gospa ministrica, naj za iztočnico povem, da je v predlogu
               rebalansa, ki se nanaša na Ministrstvo za obrambo predvidenih 589 milijonov evrov,
               kar pomeni da se zmanjšuje in zmanjšanje za 41 tisoč 595 evrov, kar pomeni 6,6%.</p>
               <p>Gospa ministrica, sedaj vam predajam besedo. In potem če bo še kdo sodeloval z
               ministrstva.</p>
               <p>Izvolite.</p>
            </sp>
            <sp xml:id="SDT5-OZO-Nujna-003-2009-03-18.sp2">

               <speaker>DR. LJUBICA JELUŠIČ:</speaker>

               <p>Najlepša hvala, spoštovani predsednik in spoštovani člani Odbora za obrambo.</p>
               <p>Če dovolite bi povedala, da je v skupini, ki smo jo danes pripeljali s seboj, tudi
               nekaj ljudi, ki so pri nas zadolženi prav za finančne zadeve. Tako, da: gospa
               Žitnikova skrbi za postavke do šestih mest. Torej, če boste želeli pojasnila do
               6-mestnih postavk, potem bomo prosili za pomoč gospo Žitnikovo, ki bo predstavljala
               tisti del finančnega načrta, ki zadeva upravni del ministrstva in zaščito in
               reševanje. Za vojaški del oziroma postavke, ki zadevajo Slovensko vojsko je pa z nami
               gospod Mlakar, ki pa v okviru Generalštaba skrbi za finančni načrt. <stage type="mag">(Nadaljevanje)</stage> Kar se tiče osnovnih podatkov, se
               zahvaljujem, ker ste tudi vi že povedali kaj se je zgodilo v rebalansu proračuna.
               Namreč v osnovi je bil v sprejetem proračunu, je bilo namenjenih za potrebe
               obrambnega resorja 630,9 milijonov evrov in to številko s tem rebalansom znižujejo,
               kot ste rekli, za 6,6% na 589,3 milijone evrov in še nekaj malega zraven. Se pravi,
               da gre za razliko 42,6 milijonov evrov. Največ tega zmanjševanja je šlo na račun
               temeljnih razvojnih programov oziroma investicij v glavno opremo Slovenske vojske. Na
               tej točke moram povedati, da je prišlo do zmanjšanja v višini 44 milijonov evrov,
               vendar bom tudi vam še pojasnila zakaj ta diskrepanca. Mi smo znižali cel proračun za
               41,6. Pri temeljnih razvojnih programih pa pride do največjega obsega tudi zato, ker
               smo morali izvesti notranje prerazporeditve znotraj proračuna, ki velja za
               Ministrstvo za obrambo. Ampak na začetku govorimo predvsem o tistih zadevah, ki jih
               iz sprejetega proračuna prenašamo v druge proračunske porabnike. In sicer, najprej
               moram povedati, da smo odstopili približno 6 milijonov oziroma natančneje, 6
               milijonov 133 tisoč evrov Ministrstvu za zunanje zadeve, in sicer za plačevanja
               obveznosti do organizacije združenih narodov. Verjetno veste, da je bilo v letu 2008
               ena od, ne bom rekla spornih, ampak nenavadnih stvar, da namreč Ministrstvo za
               obrambo pokrivanju svojega obrambnega proračuna, izdatke, ki običajno v drugih
               državah niso stvar obrambnega proračuna. To smo sedaj uredili tako, da smo sredstva
               in postavko vrnili nazaj na Ministrstvo za zunanje zadeve. Potem smo enako naredili s
               programi veteranskih organizacij in vsa sredstva, ki so vezana na veteranske
               organizacije, so se, vmes so bila namreč prenesena na Ministrstvo za obrambo. Sedaj
               smo jih ponovno vrnili nazaj na Ministrstvo za delo, socialne zadeve in družino, tako
               da je to približno 1,6 milijona sredstev prenesenih na to ministrstvo. Potem pa je še
               približno 34 milijonov evrov prenesenim drugim proračunskih uporabnikom, in sicer 20
               milijonov, od tega bo šlo za pokrivanje stroškov občin, ki potrebujejo subvencije za
               predšolske otroke, za oskrbo predšolskih otrok v vrtcih - to veste, da gre za novo
               zakonodajo, ki je predvidela, da je drugi otrok v vrtcu zastonj - no in sedaj je ta
               sredstva bilo treba nekje dobiti, prej pa v proračunu niso bila predvidena. In
               Ministrstvo za obrambo je 20 milijonov dalo na ta račun v tisti del proračuna, ki
               zadeva subvencioniranje občin. Potem smo dali še preostanek, razliko smo dali pa še v
               druge programe, zlasti v programe raziskovalnega sektorja oziroma Ministrstva za
               visoko šolstvo. Jaz moram tudi povedati, da znotraj samega obrambnega proračuna je
               prišlo do precejšnjih prerazporeditev in sicer na večjih točkah. Najprej je morebiti
               za tiste, ki ste poznali proračun v preteklosti, pomembno povedati, da smo pri
               raziskavah in razvoju znižali proračun za približno 3,3 milijone evrov, vendar smo to
               naredili za leto 2009. V resnici programa, ki je bil namenjen, in sicer gre za ciljne
               raziskovalne programe, nismo znižali, temveč smo ga premaknili tako, da poteka sedaj
               v treh letih. Torej v letu 2009, glede na to, da bo razpis šele sedaj objavljen,
               računamo da bomo en manjši delež teh raziskav financirali v letošnjem letu, potem jih
               glavnina financiranja gre v leto 2010 in prenašamo to kar smo letos morali znižati,
               teh 3,3 prenašamo v leto 2011. Se pravi, da samo raztegnemo financiranje in ohranjamo
               jedro, ki je bilo namenjeno raziskavam in razvoju, vseeno, bomo rekli v politiki
               Ministrstva za obrambo še vedno ostaja. <stage type="mag">(nadaljevanje)</stage> Smo znotraj ministrstva. In še to moram povedati, ta
               denar, ki smo ga pri raziskavah in razvoju, zaradi same dinamike raziskav morali
               prenesti, smo ga prenesli v glavnem v celoti na področje zaščite in reševanja. Bom
               povedala tudi, katere stvari moramo na tem področju pokrivati oziroma kje smo morali
               poiskati dodatna sredstva za to področje, ki se nam zdi zelo pomembno znotraj našega
               obrambnega proračuna. Naša težava je bila, da smo zaradi pokrivanja plačnih neskladij
               na Ministrstvu za obrambo v preteklosti, tako kot vsa ostala ministrstva prispevali v
               proračun Ministrstva za javno upravo za pokrivanje plačnih neskladij, vendar smo
               potem zdaj letos pri proračunu ves tisti denar, ki ga je bilo treba pokriti morali
               poiskati znotraj lastnega ministrstva. Se pravi, da smo za pokrivanje nove plačne
               zakonodaje morali poiskati notranje rezerve v višini približno 24 oziroma do 25
               milijonov evrov. Nismo dobili dodatnega denarja iz MJU, ampak smo morali tudi to
               pokriti znotraj lastnega ministrstva. Potem novost, ki smo jo morali uvesti v ta
               proračun so štipendije. Doslej namreč nismo imeli, v proračunu ni bilo predvideno, da
               bo Ministrstvo za obrambo imelo samolastni sistem štipendiranja za slovensko vojsko,
               zlasti ne za program pridobivanja kandidatov za slovensko vojsko, za poklicne vojake,
               ki jih zdaj štipendiramo v srednjih šolah. In za ta namen je bilo treba glede na
               obstoječi novi program tudi poiskati dodatna sredstva in zato tudi povečati,
               dobesedno vzeti drugje in prenesti znotraj obrambnega proračuna na področje, kjer
               imamo štipendije.</p>
               <p>Pri zaščiti in reševanju bi vas rada opozorila, da je ta segment uprave za zaščito in
               reševanje v lanskem letu imel realizacijo v višini 38 milijonov evrov, ampak v
               proračunu za leto 2009 je bilo pa za ta segment predvidenih samo 30,7 milijona evrov.
               Mi smo zdaj s proračunom, s tem rebalansom uspeli zagotoviti nekoliko več teh
               sredstev in sicer 33,9 milijonov evrov, s čimer smo poskušali dodatno sofinancirati
               delovanje vseh tistih javnih služb, ki veljajo za reševalne službe širšega pomena
               oziroma opravlja naloge širšega pomena, zlasti imamo tukaj, ta denar namenimo
               gasilskim enotam, morski in jamarski reševalni službi. Del tega denarja uporabimo,
               ker smo ga dodatno dali, porabimo za prevzemanje siren, za javno alarmiranje, ki
               prehajajo v državno pristojnost. Mi smo zdaj približno na 40% prevzema teh siren in
               če ni prav, me bo gospod Bogataj popravil, ampak upamo, da bomo v prihodnjih letih
               lahko še intenzivirali ta program in prenesli in čim prej poskrbeli za sanacijo teh
               siren, tako da bomo imeli celoten sistem javnega alarmiranja na državni ravni
               urejen.</p>
               <p>Če vas zanima, kako izgleda ta delež obrambnih izdatkov za posamezna leta. To govorim
               zaradi tega, ker se v javnosti pogosto omenjajo procenti kot 2% in tako naprej. Moram
               povedati, da govorjenje o 2% je res samo neka zaželena številka, ki je v preteklih
               letih, čeprav bi jo morali doseči po nekih načrtih že v letu 2008 in sicer načrtov,
               ki ste ga sprejeli v Državnem zboru leta 2004. Nismo teh 2% dosegli nikoli, pač pa
               približno smo bili v stanju. Leta 2000 smo porabili za obrambne izdatke 1,47% BDP-ja.
               Potem v letu 2008 1,15% BDP-ja, za letos računamo, da bo to 1,55% BDP-ja. S tem, da
               moramo še nekaj upoštevati. Takrat, ko mi prikazujemo obrambne izdatke kot članica
               Nata, vštevamo zraven tudi vojaške pokojnine, ki pa so pri nas v tem trenutku na
               drugem ministrstvu, na Ministrstvu za delo, družino in socialne zadeve. V tem
               primeru, če bi upoštevali zraven še vojaške pokojnine, bi potem naš proračun bil
               1,55% BDP.<stage type="mag">(nadaljevanje)</stage> Ta velik udar na
               obrambni proračun, kajti jaz mislim, da ste opazili, da smo eno redkih ministrstev,
               ki je moralo se precejšnjemu delu svojih sredstev odpovedati ob tem rebalansu, je
               nastal zaradi težke gospodarske situacije, zaradi splošne recesije in pa tudi zaradi
               zavedanja, da v trenutkih, ko je gospodarstvo, ko je država v krizi, se običajno
               odpove tisti, ki lahko svoje programe rešuje dolgoročno in to je običajno Ministrstvo
               za obrambo, ki ne bom rekla, da lahko, da je to enostavno, vendarle lahko planira ali
               lažje planira nekatera sredstva, tako da jih v prihodnjih letih obudi ali nadaljuje
               določene programe. Med tem, če imamo gospodarstvo v krizi, podjetja zdaj propadajo.
               In, če ta trenutek potrebujemo denar za vrtce, za plačilo otrokom, potem je to treba
               plačati zdaj, med tem, ko nekatera sredstva upam, ki jih bomo potrebovali za razvoj
               Slovenske vojske in za razvoj sistema zaščite in reševanja bomo vendarle pa lahko v
               prihodnjih letih, če bo gospodarska situacija boljša spodbudili<stage>(?)</stage> nazaj v
               proračun.</p>
               <p>Jaz predlagam, spoštovani gospod predsednik, da jaz neham z govorjenjem. Povem
               predvsem še to, da poleg tega znižanja, ki ste ga zdaj videli v rebalansu, skrbimo za
               spoštovanje racionalnosti tudi na drugih področjih, da v tem trenutku poteka kar
               zahteven projekt operacionalizacije varčevalnih ukrepov, da zelo natančno proučujemo
               učinkovitost vseh sredstev, ki so namenjena Ministrstvu za obrambo in upamo, da bomo
               tudi s tem dali slovenski javnosti vedeti, da racionalno in smotrno uporabljamo
               sredstva, ki so nam jih davkoplačevalci namenili za potrebe obrambnega resorja. O
               podrobnostih bi kasneje pomagali pri odgovorih tudi kolegi in kolegica, ki so danes
               tukaj z nami. Ampak jaz mislim, da bo mogoče pametno, če boste tudi vi odprli najprej
               vaše probleme oziroma vaša vprašanja, pa bomo potem z odgovori bolj pomagali.</p>
            </sp>
            <sp xml:id="SDT5-OZO-Nujna-003-2009-03-18.sp3">

               <speaker>PREDSEDNIK JOŽEF JEROVŠEK:</speaker>

               <p>Hvala lepa, gospa ministrica, sedaj odpiram razpravo o rebalansu proračuna na
               obrambnem področju. Cvetka Zalokar, ženske imajo prednost.</p>
            </sp>
            <sp xml:id="SDT5-OZO-Nujna-003-2009-03-18.sp4">

               <speaker>CVETKA ZALOKAR ORAŽEM:</speaker>

               <p>Obramba postaja, hvala bogu vse bolj feminizirana. Jaz moram reči, da v poslanski
               skupini Zares z velikim veseljem pozdravljamo znižanje sredstev na segmentu obrambe
               in zdi se nam, da je Vlada potegnila pravo potezo glede na stanje, v katerem smo in
               ki prav ni rožnato. Je pa pri tem treba reči, prav s tega vidika, da je prejšnja
               garnitura pustila prazno blagajno in pustila je celo vrsto nepokritih zadev, ki so
               imele zakonsko obvezo in zanje ni bilo denarja. Ena od teh je tista, za katere ste
               denar na posreden način prispevali tudi s sredstev vašega resorja, torej za
               pokrivanje brezplačnega vrtca za druge otroke in teh lukenj v proračunu je ogromno.
               Še pri dijaški prehrani, pri vinjetah, ki bodo še povzročile težave in podobno. To je
               velika zadrega. Moram pa reči, da v naši poslanski skupini mi pozdravljamo, da so se
               sredstva iskala v sredstvih Ministrstva za obrambo. Mislim, da je prav gotovo to
               tisto, kar sicer morda ljudem, ki ste neposredno povezani s tem področjem ni vedno
               najbolj všeč, je pa dejstvo, da je to tisti resor, ki, bom rekla, v času krize je
               najbrž prvi, ki je na nek način ...<stage>/Nerazumljivo./</stage>... Jaz moram pri tem povedati, da
               smo se z ministrico posebej pogovarjali tudi o vprašanju sredstev in pogodbe, ki je,
               bom rekla v tem trenutku največja, kar se tiče investicij na področju obrambe in ki
               je tudi najbolj sporna. Torej na vprašanju Patrij.</p>
               <p>V naši poslanski skupini smo bili sicer sprva in smo še vedno razočarani, da v tem
               segmentu do tega trenutka ni nastalo nobenih bistvenih premikov, kajti mi menimo, da
               je enostavno potrebno takoj zelo aktivno pristopiti<stage type="mag">(nadaljevanje)</stage> k zadevam v zvezi s spremembo obstoječe pogodbe, da je tako
               situacija, ne samo zaradi gospodarske stiske, ampak tudi nekaterih drugih zadev
               nedobave, nekorektne Patrii, ki ne ustrezajo tudi tehnično in so slabo narejene in
               tako naprej, kar vse skozi lahko spremljamo, da je dovolj argumentov. In če smo
               včeraj pravilno prebrali se na to v ministrstvu resno pripravlja. Mi bi želeli, da se
               ne bi samo pripravljalo, ampak da bi bilo to morda že do tega trenutka kaj dlje.
               Kajti čas ni v prid Slovenije. Čas je v prid Patrie. V tem smislu moram znova
               izpostaviti tudi vprašanje, ki smo ga v Poslanski skupini Zares vseskozi že v
               prejšnjem mandatu izpostavljali in ga včeraj nisem videla med tistimi alinejami, ki
               naj bi jih izpostavili pri novih pogajanjih s Patrio. Vse ostale pozdravljamo.
               Skratka, posrednike stran, bistveno zmanjšanje število vozil. Naša ocena je, da bi
               nekje morali zmanjšati to število za več, kot ste prvotno načrtovali. Se pravi, da bi
               zagotavljali samo toliko kot so potrebe za tisto vzpostavitev bataljona. Vendar pa
               želimo, da bi med te elemente vnesli tudi ponovno problematiziranje protikorupcijske
               klavzule. Naša ocena je, da klavzula je škodljiva za Slovenijo. In je tudi vprašljiva
               iz mnogih vidikov, kajti govori o tem, da je izvršljiva šele ob pravnomočni sodbi. To
               pa se mi zdi, da ni dobra rešitev. Prepričana sem, da se bodo postopki na sodiščih
               valjali tako dolgo, da seveda take zadeve ne bo moč več realizirati oziroma bo lahko
               posel prej končan. Skratka, jaz mislim, da je za zaščito interesov Republike
               Slovenije absolutno morda celo najpomembnejša prioriteta vnesti drugačno
               protikorupcijsko klavzulo. Mi smo jo večkrat tudi spisali, bom rekla, z zelo
               eminentnimi pravnimi strokovnjaki, in tudi prejšnjemu ministru ponudili oziroma jo
               javno predstavili. Tekst imate in upamo, da boste tako tudi vnesli v pogajanja. Upam,
               da se bodo ta pogajanja začela. Mislim, da je prav, da se pogajajo na umirjen način,
               brez kakšnih večjih pritiskov javnosti in spremljanja medijev. Da pa to ne pomeni, da
               niso intenzivna, hitra in učinkovita. In na tem bomo, kar se naše poslanske skupine
               tiče, zelo bedeli in zahtevali rezultate v čim krajšem možnem času. Kajti, v
               drugačnem smislu lahko menimo, da je želja tudi koga v Sloveniji, da ne pride do
               sprememb in ne pride do racionalizacij. Patrie so prav gotovo zadeva, ki jo ljudje
               izjemno težko razumejo kot vsebino v takšnih kriznih časih, z vsoto, ki daleč presega
               zmožnosti naše države in nikakor ni potrebno, da v tem trenutku, v tako kriznih
               časih, ko vsak dan toliko in toliko ljudi ostane na cesti enostavno se tega ne
               lotimo. In tu bomo v Zares-u izjemno pozorni, zahtevni, kritični in bomo zelo
               natančno spremljali kaj se bo dogajalo. Če že ni v tem trenutku, čeprav bi mi bili
               veseli, da bi tudi ta vsota že bila na nek način zmanjšana v proračunu, pa upamo, da
               ne bo nobene škode, če se to zgodi kasneje in če se za ta znesek enostavno zmanjša,
               morda tudi tista velika zadolžitev, ki jo je zapustila prejšnja garnitura. Hvala.</p>
            </sp>
            <sp xml:id="SDT5-OZO-Nujna-003-2009-03-18.sp5">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Prehajamo na razpravo. Jaz moram komentirati, da žal niste dosti
               razpravljali o proračunu, ampak ste pa jasno <stage type="mag">(nadaljevanje)</stage> ki jo je zapustila prejšnja garnitura. Hvala.</p>
            </sp>
            <sp xml:id="SDT5-OZO-Nujna-003-2009-03-18.sp6">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zahvaljujem se vam za to razpravo. Moram malo komentirati, da žal niste
               dosti razpravljali o proračunu, ampak ste pa jasno pokazali, da ste največja
               opozicijska stranka znotraj Vlade, tako da to nekaj pomeni. Gospod
               Anderlič...<stage>/oglašanje iz klopi./</stage>...ker se vi niste držali proračuna, ampak nič
               hudega, jaz bom vsako debato dovolil. Izvolite, gospod Anderlič.</p>
            </sp>
            <sp xml:id="SDT5-OZO-Nujna-003-2009-03-18.sp7">

               <speaker>ANTON ANDERLIČ:</speaker>

               <p>Hvala lepa. Lepo pozdravljeni! Očitno je, da je to ministrstvo in del proračuna, ki
               je vseboval ogromno rezerv in predvsem je bilo nerealno planiranje proračuna za leto
               2009 tudi glede na nekatere izkušnje iz preteklih let, predvsem glede realizacije
               proračuna za leto 2009. Mene ne zadovolji odgovor ali obrazložitev, da je Ministrstvo
               za obrambo dalo nek denar nekemu drugemu ali za otroško varstvo ali karkoli drugega,
               saj vendarle gre za integralni proračun, gre za proračun Republike Slovenije in
               nihče, nobeno ministrstvo nikomur nič ne daje, ampak se politike, ki jih država
               Slovenije izvaja na različnih področjih morajo zrcaliti skozi proračun in dodeliti
               tistim, ki določene naloge izvajajo tudi ustrezna sredstva. Že prejšnji minister je
               rad podlegel takšnim kar populističnim tezam kot češ Ministrstvo za obrambo je kupilo
               inkubatorje. Lepo vas prosim, saj to je nenamenska poraba, ker vendarle to ni stvar
               Ministrstva za obrambo, jaz ne vem kako se bo zrcalilo v zaključnem poročilu oziroma
               revizijskemu poročilu proračuna. Ampak, dejansko jaz sem za to, da se je ta denar
               namenil, da ne bo nesporazuma, ampak ne moremo tako se obnašati, da so neki danacji
               tam okrog, ki nek denar imajo in ga dajejo, ampak to je posledica nerealnega
               planiranja in ne bom rekel kopanja v denarju, ampak očitno je temu tako.</p>
               <p>Zdaj, ko govorimo o teh postavkah, mene žalosti. Bilo je postavljeno vprašaje na
               Ministrstvu za obrambo pred kakšnim mesecem eksplicitno jasno in odgovor je bil še
               bolj jasen, ali boste vrnili sredstva za znanost in tehnološki razvoj vsaj na raven
               leta 2006, in odgovor je bil "da", nobenega okolišanja. In ko potem dobim v roke
               predlog rebalansa je pa ta manjši kot kdajkoli, torej zmanjšan je in predlog
               rebalansa proračuna za 2009 manjši kot recimo 2006, 2007, 2008 in še nazaj bi lahko
               šli pogledati. To še toliko bolj, ker ne razumem, da lahko na eni strani doma
               razvijejo določene elemente, ki bi jih v naši vojski uporabljali in bili še pri tem
               varčni, če bi jih podprli z denarjem za razvoj, znanost in tako naprej, recimo
               streljali na leteče mercedese in imate eden od segmentov, ampak takšnih primerov je v
               Sloveniji 100, ko se v domače znanje, recimo slovenski proizvajalci izvažajo v druge
               vojske, za doma to ni dobro, namesto, da bi se vi ukvarjali s tem, da bi vlagali v ta
               razvoj doma, pa zmanjšali te stroške na bistveno nižjo raven, kupujete od zunaj in
               domačim pravzaprav ne daste možnost in to se mi zdi res skrajno cinično glede na to,
               da je ena od temeljnih postavk takrat v zagovarjanju zakaj v Nato bilo tudi to, da se
               bo vlagalo v znanje, v razvoj, v tehnologijo, ki bodo naša podjetja tudi razvijala,
               treba je vedeti, da čez 90% vseh izdatkov za obrambo, ko gre za nabave in tako naprej
               se znotraj držav članic opravlja znotraj držav, da tako rečem, domačim in tako
               naprej, se obrača, če se le da na tej ravni. <stage type="mag">(nadaljevanje)</stage> Jaz govorim o tistem segmentu, ki se nanaša izključno na znanost,
               razvoj, tehnologije in tako naprej na obrambnem, varnostnem področju. Mi nekaj teh
               podjetji imamo. Na žalost nekatera ugašajo ravno zaradi tega, ker nimajo podpore,
               nimajo razumevanja s strani slovenskih organov.</p>
               <p>Druga zadeva, me zanima, ne morem razbrati na koliko vojakov planirate sredstva za
               leto 2009 v rebalansu. Kakšna bo tista številka? Če grem pogledati resolucijo, potem
               bi bile številke drugačne, kot so tiste, ki so dejanske. Zanima me ali planirate to
               glede na resolucijo oziroma plan razvoja? Ali planirate na dejansko stanje in na neko
               oceno, da bomo dosegli sicer neko število, ampak precej zmanjšano. Nekje sem
               zasledil, da bo iz najemnin prišlo milijon za Falcon. V letošnjem letu, ta številka
               najbrž ne bo točna, če prav razumem, da je pogodba razveljavljena. Je pa to prihodek
               Ministrstva za obrambo. In mimogrede, sam mislim, da bi naredili bolj prav, če bi
               avion pripeljali nazaj in ga uporabljali, ker bi bili stroški manjši. Vse druge
               stvari so drugače, ampak to je že drugo vprašanje, niti ni bistveno. Je pa seveda
               povezano s stroški, povezano je z denarjem, ki se konec koncev zrcalijo tudi v
               vsakoletnem proračunu. V pregledu izvajanja TRPjev za leto 2008, je očitno, pa tudi
               razprav, ki so bile tudi v parlamentu, da so se nekatere stvari zlahka prestavljale
               nekam naprej. Recimo, mi smo imeli celo takšne diskusije - en teden je bil avion v
               planu da se bo nabavil, potem se je minister razjezil pa je rekel, da ne, da bo
               storniral. Ali pa za ladjo je bilo podobno. Tudi recimo, v tem kontekstu me zanima
               odpoved naročila srednjih ali težjih izvidniških vozil za RKBO. Če imamo mi obvezo,
               edino realno in tisto obvezo, ki je res po mojem vedenju nujna, pa v nabavo teh vozil
               ne gremo, je to bilo preloženo, stornirano. Kaj pravzaprav je s tem, kajti, če je 44
               milijonov v letošnjem letu zmanjšano predvsem pri TRPjih, potem da tudi teh zadev, ki
               pa pravim, po sprejetih ciljih bi najbrž morala biti ali pa se bomo sposodili.
               Prejšnji minister je govoril o nekih fuksih<stage>(?)</stage>, ki jih bomo dobili na posodo, pa
               potem tudi iz tistega ni bilo nič, ker je bila najemnina predraga in tako naprej.
               Tako, da okrog teh TRPjev bi bilo dobro povedati kaj je tisto, kar poleg Patrie, se
               strinjam z mnogo tega, kar je gospa Cveta tukaj spraševala, razlagala ali povedala
               stališče. So nekatere druge stvari, ki pa me zanima v kakšni fazi in kje imate
               beleženo ladjo. Ker, kakorkoli, mi imamo to preko klirinškega dolga zapirano, ampak
               to je prihodek, to je nek denar, ki se bo nekam moral knjižiti. In verjetno se bo
               knjižili v Ministrstvu za obrambo in bo to povečalo postavke. Če na eni strani
               govorite o znižanju, in če tega nimate v rebalansu, pomeni, da bo se bo na tej strani
               prihodkov zvišal za tisti del, kot bo vrednost ladje v letošnjem letu. Kajti
               preknjižilo se bo na Ministrstvo za obrambo. <stage type="mag">(nadaljevanje)</stage> Jaz tako razumem. Drugače ne morem razumeti. Res, da je v osnovi bilo
               nosilec Ministrstvo za gospodarstvo, ampak se je potem to zapiralo na različne
               načine. Mislim tudi, da tistih raket ni bilo v lanskem letu notri, ki smo jih na ta
               račun zaprli. Ampak treba je vedeti, klirinški dolg bi lahko zaprli ali z nafto, ali
               s plinom, ali s čim drugem, ampak smo ga z ladjo in z raketami, kar pomeni, da so te
               postavke na Ministrstvu za obrambo povečane. Ali se sedaj v tem rebalansu vidijo je
               drugo vprašanje. Ampak mi vemo, da je ta pogodba bila podpisana, da dobava teče,
               sedaj ne vem v kakšni fazi je in to se bo moralo nekje videti. Kaj to pomeni
               konkretno na te številke, jaz ne vem, povečalo se je 40, 50 milijonov. Vem, da je
               dvakrat ali trikrat prišlo do sprememb, ker tista kvota, ki je bila prvotno namenjena
               za ladjo ni bila dovolj velika. To je potem povečalo za ne vem koliko. Tudi javnosti
               bi znali zelo natančno povedati. Res je iz 630 smo zmanjšali na ...<stage>/Nerazumljivo./</stage>
               ampak treba je računati, da bomo povečali teh 589 milijonov za tisti del kolikor bo
               letos zapadlo prevzetega klirinškega dolga v slovenske roke. To je ali terjatev, ali
               denar je pravzaprav ista zadeva. Tukaj bomo pač dobili blago na ta račun. Zaenkrat
               toliko. Hvala.</p>
            </sp>
            <sp xml:id="SDT5-OZO-Nujna-003-2009-03-18.sp8">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj bi se tudi sam vključil v razpravo.</p>
               <p>Razprave ob rebalansu so seveda zelo pomembne, kajti kažejo na to kako se država
               odziva tudi na gospodarsko krizo in recesijo, ki je neka realnost. Po drugi strani pa
               tudi kaže na nek način šibkost sedanje vladne koalicije, ....<stage>/Nerazumljivo./</stage> in
               odlično prezentacijo smo imeli tudi tu. Jaz se nikakor ne morem strinjati, da je
               sedanja vlada prevzela državo v najslabšem stanju, kot je bilo rečeno v razpravi prve
               poslanke, ki je razpravljala. To je zgolj izgovor, že vnaprejšnje opravičilo,
               opravičevanje slabih rezultatov vlade. Mislim, da težave, ki nas trenutno spremljajo
               so v veliki meri tudi posledica neoperativnih ministrov na nekaterih resorjev, ki
               očitno nekatere stranke že vnaprej iščejo alibi za slabo delovanje njihovih ministrov
               v vladi. Vidim tudi, da je izredno obžalovanje, da še ni uspelo spremeniti zakonov,
               ki določajo brezplačni vrtec za drugega otroka in brezplačno dijaško prehrano. Bojim
               se, da bo to vladni koaliciji prej ko slej uspelo in da bodo posledice nosile mlade
               generacije. Vendar pa bi, gospa ministrica, želel zelo jasen odgovor ali držijo teze,
               ki so bile tukaj iz vladnih vrst navedene, da se je ministrstvo doslej kopalo v
               denarju, da je lahko razmetavalo denar. Kajti, tu je bilo večkrat ponovljeno o
               ogromnih rezervah in nerealnem planiranju. V tem kontekstu se bojim ali bi rekel, da
               je treba z izjemno pozornostjo slediti proračunu na resorju okolja in prostor in bom
               potem gospo Kamnarjevo potem <stage type="mag">(Nadaljevanje)</stage>
               zaprosil, kajti resorni minister, ki je prej bil na obrambi, je sedaj tam in se
               bojim, da se bo to ... plediranje dogaja tam potem, če je to personalno povezano.</p>
               <p>Ali, namreč jaz jemljem to zmanjšanje proračunskih postavk na resorju za obrambo, kot
               ali pa vsaj doslej sem tako mislil, da je se je Vlada resno lotila tega. Vendar sedaj
               ko poslušam te razprave, se mi zdi, da je to bolj trgovanje znotraj vlade, da se
               premeščajo sredstva morda tudi tam, kjer se ne bi smela, in da je to posledica
               razmerja moči in groženj znotraj vladnih resorjev.</p>
               <p>Gospa ministrica, jaz sem vas, mislim da sem ujel del vašega pozdravnega nagovora
               vojakom, ki so se vrnili iz Kosova, pred dnevom ali dvema, v Celju. In če obnovim po
               spominu, ste tam govorila o tem, da je to zmanjšanje na skrajni meji, da ste se
               odpovedali nekaterim vlaganjem v opremo vojske in vsega tega, in da je že sedaj
               kritična efektivnost in tudi varnost slovenskih vojakov, predvsem ko se nahajajo v
               tujini, v operacijah kriznega odzivanja. Če je temu tako, se sprašujem, zakaj vlada
               potem ni pogledala po tistih resorjih, kjer jih zaseda recimo ministre, ki so po
               besedah poslancev nagnjeni k razmetavanju. Potem nekako domnevam, da so mogoče
               rezerve kje drugje večje. In seveda, še enkrat želim odgovor: Ali je ta proračun s
               tega vidika res domišljen? Ker smo pač na odboru za obrambo, da se soočimo s tem ali
               bodo naši vojaki na podlagi tega, kar imamo pred seboj, postali lahke tarče. Jaz
               osebno mislim, da tako kritično ni, vendar o tem se moramo resno pogovarjati.</p>
               <p>Sedaj moram reči, da je, mislim da mladi del stranke socialnih demokratov, pred časom
               zahteval izstop in Nata in pravzaprav zrušitev praktično s tem vseh obrambnih
               načrtov. Vidim, da imajo v tem mladem forumu težave z vrednotami. Tudi pred tremi
               dnevi so žrtev totalitarnega režima dr. Pučnika izenačili z izvajalci zločina. In
               zaradi tega... Ja, tako ste začeli in sem rekel, da bom pustil besedo. Ampak seveda,
               ob vsem tem kar sem že danes slišal, me nekoliko skrbi, tudi kot predsednika Odbora
               za obrambo. <stage type="mag">(Nadaljevanje)</stage> Ali so znotraj
               vlade smernice, cilji in vse to, jasni? Ali pa je tukaj kolebanje, vidim da so trenja
               med strankami vladne koalicije izjemna in mi ni vseeno, če bo prišlo do tega, da bo
               Slovenija postala šibki člen, ne samo v Nato, ampak dejansko šibki člen in ko so
               takšne razmere, ko je nezaupanje v obrambne vrste, potem seveda tisti, ki želijo iz
               tega potegniti koristi, v državi ali izven nje, to znajo izkoristiti. In še enkrat,
               želim jasen odgovor, ali je tudi sedaj po tem rebalansu preveč denarja? Kajti potem
               sem jaz za to, da se prečisti obrambni načrti, da se prečisti vse postavke. In kaj bo
               sedanji proračun pomenil za, kot sem rekel, operativnost obrambnih sil in tudi za
               varnost slovenskih vojakov? Hvala lepa.</p>
               <p>Seveda lahko. Izvolite.</p>
            </sp>
            <sp xml:id="SDT5-OZO-Nujna-003-2009-03-18.sp9">

               <speaker>CVETKA ZALOKAR ORAŽEM:</speaker>

               <p>Hvala lepa. Si me omenil. Se opravičujem. Morala bi na nekaj stvari reagirati, ki so
               bile sedaj povedane. Mislim, da prostor tega odbora ni kraj, kjer bomo sprejemali
               politične ocene kako in kaj se dogaja in ali je... Jaz nisem političnih ocen o
               šibkosti koalicije sprejemala, govorila, sem pa povedala stališče naše stranke v
               zvezi z nekaterimi neracionalnimi nakupi, ki jih je izvedla po naši oceni prejšnja
               garnitura in jih je ta podedovala. Pri tem menimo, da se tudi znotraj Ministrstva za
               obrambo nahaja cela vrsta še zaposlenih ljudi, ki prav gotovo ne vidijo drugače
               prihodnosti kot s tem. In jaz moram reči, ker ste prej postavljal pod vprašaj to, da
               nakup Patrij o katerih sem prej govorila, in ki bi lahko Sloveniji oziroma kjer bomo
               vztrajali, da se stvari racionalizirajo in zmanjšajo, ki bi lahko Slovenija s tem
               prihranila ogromno sredstev in se bo morala žal popravljati zgodba prejšnje
               garniture, v ta nakup Patrij ni bil v skladu s tistim kar bi Slovenija morala
               predvsem na konfiguracijo orožja kupiti, zato da bi zadovoljila zahteve Nata. To ni
               bilo kupljeno tako in zato trdimo, da je bil to neracionalen nakup in to bomo trdili
               vedno in zato bomo tudi zahtevali, da se te zahteve popravijo. Upam, da bomo zmogli
               dovolj pravnega znanja in tudi notranje, bom rekla samorefleksije v ministrstvu in
               Generalštabu, da bomo to opravili. Drugače bo Slovenija izgubila ogromna sredstva in
               pri tem bomo v naši stranki zelo neizprosni in ... tudi tako odgovornost za nazaj kot
               tudi, predvsem aktivnost v tekočem obdobju in to mislim, da ne govorimo o nobeni
               šibkosti koalicije, ampak o načelnosti koalicije, o načelnosti. Kajti vse stranke,
               razen DeSUS-a iz katere je prihajal minister, so pred volitvami in tudi v času
               volitev to jasno izpostavljale.</p>
               <p>Kar se tiče vrtcev, ker ste o tem govorili; jaz sem rekla, da sem vesela, da je še
               denar iz tega ministrstva za te potrebe, da to ni nič narobe. Ampak dejstvo je, da
               ugodne razmere v katerih je bila prejšnja vlada, niso povzročile tudi tega, da bi vi
               sredstva za to zagotovili. Vi ste samo zakon spremenili in to obljubili, denar išče
               pa ta vlada, zato, da bomo realizirali brezplačne vrtce, brezplačno prehrano in
               podobno. In ta zgodba, gospod Jerovšek, ni ogrožena. Če sem prav danes prebrala, je
               minister Lukšič celo rekel, da se bo potrudil, da bi do leta 2012 s prenosom
               financiranjem vrtcev na državo morda celo prišli do brezplačnih vrtcev za vse otroke,
               čeprav bo po moji oceni to zelo odvisno od situacije.</p>
               <p>Moram še to reči, kar se tiče naše stranke. Mi bomo podprli vse projekte s katerimi
               bomo zagotavljali varnost slovenskih vojakov v tujini, ampak tisto kar mi
               problematiziramo in se tiče predvsem preteklih dejanj, preteklih odločitev, ni v tej
               smeri in v tem smislu pač menimo, da je znotraj ministrstva ogromno rezerv, da je
               potrebna racionalizacija, da to ministrstvo nikoli ni razmišljalo racionalno,
               korektno in bom rekla, ni bilo usmerjeno v to, da <stage type="mag">(Nadaljevanje)</stage> bi vlekli samo prave in najboljše poteze, ker smo bili
               nepretrgoma soočeni z mnogimi neracionalnostmi, se jaz upam, da bo to, s to garnituro
               drugače. In nekaj upanja ali pa zelo veliko upanja v to smer mi vlivajo tudi izjave
               ministrice in jaz upam, da se boste tega res tako lotili. Da jim bomo pa dali
               podporo, tudi politično, ki jo pri tem potrebujejo, ker gre za področje predvsem
               nakupa orožja, ki je podvrženo vsemu kar lahko vidimo kadar spremljamo to situacijo,
               pač to je industrija, ki je izredno občutljiva, pa mislim, da je prav, da takšno
               podporo takšnim potezam vodstva na Ministrstvu za obrambo izrazimo tudi znotraj tega
               odbora. Mislim, da je v to sporočilo ki sem ga jaz hotela dati, ne pa sporočilo o
               kakršnikoli šibkosti koalicije, tako kot ste to vi obrnil. Hvala.</p>
            </sp>
            <sp xml:id="SDT5-OZO-Nujna-003-2009-03-18.sp10">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Malo dolgi ste bili z repliko, ampak... Sedaj ima besedo kolega Kres.</p>
            </sp>
            <sp xml:id="SDT5-OZO-Nujna-003-2009-03-18.sp11">

               <speaker>GVIDO KRES:</speaker>

               <p>Hvala za besedo, gospod predsednik. Lep pozdrav vsem skupaj! Poglejte, politika gor
               ali pa politika dol, ko zapustimo te prostore in ko pridemo ven v realno življenje,
               sploh pa če še hodimo okrog in nekoliko bolj obiskujemo, lahko vidimo kako ta
               življenje poteka in tudi kakšne skrbi pestijo naše ljudi in tudi nas. Bistvo vsega
               tega se mi zdi vsebina in cilj, predvsem cilj, proračun oblikovati tako, da bo v
               dobro vseh nas in državljanov in v tem smislu tudi vidim zmanjšanje proračuna na
               obrambnem ministrstvu, ker se tudi vidi s tega vidika, da je res to ministrstvo
               državotvorno, da se pač nekaj prihrani, da v tiste postavke v tista ministrstva, kjer
               bo v tem času najbolj verjetno potrebno ukrepati in nekje čim bolj blago preseči to
               ekonomsko in finančno krizo, gospodarsko in finančno krizo, ki je že tukaj. In ko
               hodim okrog in ko se pogovarjam z obrtniki, pravijo, ta kriza, te krize se pa bolj
               bojim kot tiste krize, ko je razpadla država, ker nimam kam it, nimam kod kaj prodat
               in so težave. In pravijo, tudi na te ukrepe, ki so bili, mi je en obrtnik zadnjič
               tako lepo plastično prikazal, je rekel poglej, to kar bom dobil od države, teh 60
               evrov, ki pravijo, da je to tako malo, en delavec bo tri mesece kasneje odpuščen. Za
               mene je to uspeh, kakorkoli že gledamo, malo ali ne malo. In tudi zavedanje na
               ministrstvu glede na situacijo, da lahko program razvoja upočasnijo in se počaka na
               boljše čase, to je tisto pravo razmišljanje.</p>
               <p>V predstavitvi gospe ministrice sem tudi opazil, da ne diskutira in ne opozarja na
               pretekla dejanja, ampak živi sedaj, v tem trenutku in gleda na prihodnost, kar se mi
               zdi tudi edino pravilno in pozitivno.</p>
               <p>Glede poplačila kliringa v zvezi z ladjo. Ko sem bil že na nekaterih vpisih in ko smo
               se pogovarjali, smo takrat lepo videli, da je bila to v tistem trenutku prava zadeva,
               prava odločitev. Kot mi je bilo povedano, bo tudi, je potreba po tej ladji. Treba je
               pa vedeti, da tudi vlada Ruske federacije najbolj verjetno svoje energente kar ne
               troši po svetu kolikor se jim zdi, ampak najbolj verjetno hočejo prodati tudi kaj
               tistega, kar doma naredijo. In je treba se tukaj notri najti in mislim, da se je
               pravilno ukrepalo, ker je treba vedeti, da je treba delati v obojestransko korist, to
               je v tisti tako imenovani vin vin poziciji in tukaj notri vidim, da se je nekaj
               takega tudi takrat dogajalo in mislim, da se ne motim in želim, da je temu tudi
               tako.</p>
               <p>Kar se pa tiče streljanja na mercedeze; ne vem, nisem bral tega članka, ampak najbolj
               verjetno se gre to o tistih tarčah, na katerih je naša Slovenska vojska pokazala zelo
               visoko profesionalnost in najboljše rezultate, ko so lahko pokazali vsem zaveznikom v
               Natu, da so najboljši od vseh teh.<stage type="mag">(nadaljevanje)</stage> Pa vsi so neverjetno dobri. In celo zadetki so bili takšni kot morajo
               biti. Tarča ni šla v nič, če sem pravilno razumel. Zakaj so bili taki zadetki? Zaradi
               tega, ker so tudi doma zelo dobro trenirali na tisti opremi, ki so jo tudi sami
               naredili, razvili. Zdi se mi, da je to ena dobra zadeva. In tudi ti zadetki ne bi
               bili takšni, če ne bi se že doma pripravljali. Zadeva je pa taka, da je treba nekje
               to sprobati in zadevo narediti.</p>
               <p>Za zaključek bi rekel, da želim ministrici in ministrstvu, da nadaljuje na tak način.
               In apeliram tudi na vsa ostala ministrstva naj se v skladu s situacijo obnašajo in
               najdejo čim več teh rezerv s katerimi se da priti do tega, da se pripravimo na to
               krizo. Kakorkoli sem bil optimist, da ta ne bo dolga, ko hodim okoli obrtnikov mi
               pravijo, da zna trajati nekaj let. Torej, pripravimo se na to situacijo. Ne očitajmo
               si kaj je bilo, ampak pripravimo se za naprej. Hvala lepa.</p>
            </sp>
            <sp xml:id="SDT5-OZO-Nujna-003-2009-03-18.sp12">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Izvolite, kolega Anderlič.</p>
            </sp>
            <sp xml:id="SDT5-OZO-Nujna-003-2009-03-18.sp13">

               <speaker>ANTON ANDERLIČ:</speaker>

               <p>Jaz se opravičujem, ampak bi bilo res bolje, da bi kakšen članek prebral in bi vedel
               o čem govorimo. Ker jaz govorim o postavki Razvoj tehnologije in tako naprej, ki je
               zmanjšana. Mi kupujemo v tujini tarče in to so iz tujine pripeljane tarče v Slovenijo
               in se je doma streljalo. Doma pa izdelujemo tarče in za slovensko vojsko niso dobre.
               Izvažajo jih pa lahko druge vojske. Tako, da je vaša navedba povsem iz konteksta o
               katerem sem jaz govoril in napačno razumljena.</p>
               <p>In drugo. Ko govorite o ladji, jaz nisem problematiziral nakup ladje, če ste
               poslušali. Ampak sem vprašal kje se to vidi in se mora videti, ker je to prihodek v
               tej državi, ker imamo mi do Ruske federacije terjatev. In če bomo zaprli z, ne vem, z
               nekimi drugimi zadevami se bo to videlo pri, recimo, uvozu nafte, bo pač to prihodek
               proračuna, pa tudi če bo Petrol to prevzel pa bo moral plačati v proračun toliko in
               toliko denarja in tako naprej. In z ladjo je isto. Mora se preprosto videti, da bi
               vedeli in s tem davkoplačevalcem povedati: ja, res je, toliko je plačanega iz
               proračuna, toliko je pa zaprto na račun kliringov. In to je vse in prosim, če
               korektno poslušate in tudi interpretirate.</p>
            </sp>
            <sp xml:id="SDT5-OZO-Nujna-003-2009-03-18.sp14">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj dajem besedo kolegu Hrovatu.</p>
            </sp>
            <sp xml:id="SDT5-OZO-Nujna-003-2009-03-18.sp15">

               <speaker>ROBERT HROVAT:</speaker>

               <p>Hvala lepa za besedo, predsednik. Lepo pozdravljeni! 41 in pol milijona evrov, to je
               ogromno denarja. Očitno je bila na ministrstvu za obrambo ogromna rezerva, ki je
               očitno v prejšnjem mandatu minister ni videl. Tako razumem takšno res drastično
               zmanjšanje sredstev. Takoj v uvodu bi postavil vprašanje: Kako se obnašajo ostale
               članice Nata pri sprejemanju, recimo, proračunov ali pa rebalansov? Ali v podobnih
               okvirih, govorim seveda v odstotkih ali promilih, zmanjšujejo sredstva na postavke
               obrambe za neke druge namene? Sam menim, da kljub temu, da smo, ali da bomo namenili
               toliko sredstev na neke druge postavke, trdim, da bo efekt le takrat, če bodo
               sredstva porabljena za namen, ki bodo Slovenijo pripeljale iz krize v katero vse bolj
               poglablja. Samo takrat bo efekt. <stage type="mag">(nadaljevanje)</stage> Trdim, da bo efekt le takrat, če bodo sredstva porabljena za namen, ki
               bodo Slovenijo pripeljale iz krize, v katero se vse bolj poglablja. Samo takrat bo
               efekt. Če pa to dajemo samo zaradi tega, da se lepo sliši kako prerazporejamo
               sredstva, velika sredstva iz obrambnega področja na druga področja pa tega efekta
               pravzaprav ne bo. In jaz v ta efekt dvomim. Glede na ukrepe, glede na reagiranje te
               vlade, jaz dvomim v uspeh zmanjšanja teh sredstev na obrambnem področju.</p>
               <p>Prej je ministrica rekla, da je prišlo do velikega udara na proračun Ministrstva za
               obrambo. Sam se strinjam. In mislim, da se večina nas strinja, da so bili v prejšnjem
               mandatu ali še prej sprejeti TRPji in dolgoročni program nabav opremljanja Slovenske
               vojske in tako naprej. Sam menim, da so bila sredstva tudi namensko oziroma takrat
               namenjena ravno za te namene o katerih govorim. Torej o TRPjih in o določnih planih
               ...<stage>/Nerazumljivo./</stage>... Slovenske vojske.</p>
               <p>Jaz mislim, da so sredstva zasledovala te sprejete odločitve v Državnem zboru. In
               zato sprašujem kaj bo to pomenilo za vse te dokumente, ki smo jih sprejeli in so bili
               potrjeni v Državnem zboru, kaj bo to pomenilo pri, recimo samo pri eni zadevi - pri
               nabavi in opremi za Slovensko vojsko?</p>
               <p>Reči moram, da se absolutno strinjam z ugotovitvami gospoda Anderliča, ki govori o
               znanosti in tehnološkem razvoju. Tudi sam se spomnim seje, ni dolgo tega nazaj, ko
               smo se o tem pogovarjali, in je bilo rečeno, da se bodo sredstva še povečevala.
               Pravzaprav bomo resnično namenili veliko pozornosti tej zadevi. Če gledamo rebalans
               proračuna se sredstva, žal, zmanjšujejo. Torej, očitno je prišlo do nekega pritiska,
               ki je, ne vem, očitno bolj pomemben, ampak spet se vračam na začetek. Jaz ne
               verjamem, da bo teh 41 milijonov evrov rešilo Slovenijo iz te krize, ker so ukrepi te
               vlade nepravilni in nekonsistentni.</p>
               <p>Prej je kolegica govorila tudi do Patrii. Presenečen sem bil ko sem slišal besedno
               zvezo da se bo razdrla pogodba, da bo prišlo do prekinitve te pogodbe. Namreč v
               proračunu tega ni zaznati. Tako da, razlog naj bi bil da so ta vozila slabo izdelana.
               Na podlagi kakšnih ugotovitev, čigave sodbe?! Ker v prejšnjem mandatu, z vsemi
               strokovnjaki s katerimi smo se pogovarjali, naj bi ta vozila ustrezala vsem tem
               pogojem.</p>
               <p>Tudi to, da se bo od zdaj naprej kupovalo brez posrednikov. Tukaj pa bi se strinjal,
               ampak ne vem če je to odvisno od nas, pač pa od dobaviteljev. In tukaj mislim, da
               lahko trčimo ob neko oviro, da se to ne bo moglo izvesti. Če dam zdaj zelo plastičen
               primer, če bomo odločili ali če se boste na Ministrstvu za obrambo odločili in potem
               tudi Državni zbor, da se ti oklepniki kupijo drugje, bom rekel tako, potem se bomo
               pogovarjali direktno s Steyer, ne bomo se recimo pogovarjali Sistemsko tehniko. To je
               recimo en plastičen primer, da bomo vedeli o čem se pogovarjamo. Torej, postavil sem
               dve vprašanji, na katera bi želel odgovor. <stage type="mag">(nadaljevanje)</stage> Kaj bo to pomenilo za varnost? Pa bom rekel najprej našo
               varnost in pa tudi na koncu varnost slovenskih vojakov? Mislim, da na tem področju se
               absolutno ne sme popuščati in moramo gledati na to, da bodo naši vojaki, kjerkoli že
               bodo sodelovali, v katerikoli operaciji v prvi vrsti varni. Hvala.</p>
            </sp>
            <sp xml:id="SDT5-OZO-Nujna-003-2009-03-18.sp16">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Pojasnilo ali repliko?</p>
            </sp>
            <sp xml:id="SDT5-OZO-Nujna-003-2009-03-18.sp17">

               <speaker>CVETKA ZALOKAR ORAŽEM:</speaker>

               <p>Pojasnilo in repliko.</p>
            </sp>
            <sp xml:id="SDT5-OZO-Nujna-003-2009-03-18.sp18">

               <speaker>PREDSEDNIK JOŽEF JEROVŠEK:</speaker>

               <p>Izvolite.</p>
            </sp>
            <sp xml:id="SDT5-OZO-Nujna-003-2009-03-18.sp19">

               <speaker>CVETKA ZALOKAR ORAŽEM:</speaker>

               <p>Hvala lepa. Samo, da pojasnim, ker je kolega Robert Hrovat vprašal iz česa je
               izhajala moja ocena o slabo izdelanih vozilih Patria, s tega, da so evidentne zamude
               in iz tega, da so bile potrebne odprave napak, to smo prebrali v časopisih in mislim,
               da še vedno ni bila prevzeta nobena Patria, pa bi morale biti prve Patrie že v
               lanskem letu prevzete, tako da jaz upam, da beremo vsi podobne stvari in dobivamo
               podobne informacije. Kar se pa tiče posrednikov, pa bi želela reči, da to ni iz vsega
               konteksta, ki poznamo vedno želja samo dobavitelja, kajti izjave dobaviteljev so bile
               tudi takšne, da je dobavitelj ravnal v skladu s pričakovanjem naročnika. In mislim,
               da morda v tem tiči odgovor, zakaj smo imeli posrednike.</p>
            </sp>
            <sp xml:id="SDT5-OZO-Nujna-003-2009-03-18.sp20">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj besedo kolegu Kumru.</p>
            </sp>
            <sp xml:id="SDT5-OZO-Nujna-003-2009-03-18.sp21">

               <speaker>DUŠAN KUMER:</speaker>

               <p>Hvala lepa za besedo. Jaz bom poskušal se zadržati in ne bom politiziral, ker
               razpravljamo o rebalansu proračuna, ampak moram na začetku reči, da stanje, razmere
               in razpoložljiva sredstva v tem trenutku v državi preprosto ne omogočajo realizacijo
               vsega tistega, kar smo si v preteklih petih ali pa desetih letih zamislili in
               umislili, tudi na področju obrambe in varnosti. Velja tudi za nekatere druge stvari,
               ki se financirajo iz tako imenovanega davkoplačevalskega denarja. Tako, da preprosto
               je to stanje, ki ni nastalo v zadnjih 3-eh, 4-ih mesecih, ampak je pač posledica
               nekaterega soustvarjanja tega stanja. Jaz sem pozorno poslušal ministrico in upam, da
               sem jo prav razumel. Moram na začetku reči, da na nek način pozdravljam to potezo
               vlade in ne nazadnje obrambnega ministrstva, da se nekatere že opredeljene
               investicije in stvari, ki so imel fiksno proračunsko postavko prilagodijo in
               prolongirajo v prihodnost, če sem prav razumel, se ne odpovedujemo nekaterim, ampak
               bomo čakali na boljše čase. Tisto, kar je pa nujno, da se zagotavlja ta varnostna
               politika, pa je, vsaj jaz tako razumem zagotovljeno tudi temu proračunu, ki je
               okrnjen. Zato sem pri raziskavah razumel, da prvič gre en del v ministrstvo za visoko
               šolstvo, ki moram reči, mi smo ena država, saj ni ministrstvo za visoko šolstvo, ki
               tudi financira raziskave iz neke druge države. Sem pa razumel, da je raztegnjena ta
               vsota, ki je okrnjena, ne na leto, ki je leto 2009 bila planirana, raztegnjena
               znotraj obrambnega ministrstva na tri leta. In bodo sredstva kasneje, ko bodo boljše
               razmere prišle... Tako sem jaz razumel tudi pri tem in da ne gre za odvzemanje
               sredstev, ampak timing je malo spremenjen.</p>
               <p>Ne nazadnje vse ostalo, kar je bilo tudi danes rečeno, tudi ena druga, stavek, ki ga
               je izrekla ministrica. Če sem prav razumel, v tem trenutku teče poseben projekt
               operacionalizacije varčevalnih ukrepih na vseh drugih področjih.<stage type="mag">(nadaljevanje)</stage> In tukaj bodo odpravljena vsa tista vprašanja ali
               pa bodo odgovori na tista vprašanja, ki smo jih tudi danes ali pa na zadnjih sejah
               postavljali, na drugih področjih ali se je racionalno trošilo ali je bilo preveč
               denarja in tako dalje. Upam, da ko bo ta projekt končan bomo dobili odgovor na to
               vprašanje.</p>
               <p>In zdaj še Patrie. Za Patrie bom rekel naslednje. Jaz upam, da je to bila dobra šola.
               Dobra šola ne samo za obrambno ministrstvo, ampak tudi za vse druge resorje v tej
               vladi, kako se ravna ali kako se ne sme ravnati pri javnih naročilih z
               davkoplačevalskim denarjem in okoli posrednikov. V bodoče, če bo strategija takšna,
               kupovali bom tam, kjer posredniku ni potrebno. In mene sploh ne zanima pri
               dobaviteljih ali kakorkoli, kupovali bomo tam, kjer ni posrednikov, direktno v
               državah z dobaviteljem. Če lahko sosednja država istočasno sklene pogodbe za iste
               zadeve, neposredno brez posrednikov, potem ne vem, zakaj ne bi bili sposobni tudi mi.
               In ne nazadnje, pričakujem čim prejšnji, tako kot je bilo na začetku rečeno pri tem
               projektu Patrij, da so izsledki, da smo si enkrat na čistem. Ali bo ta projekt šel do
               konca, ali bo okrnjen ali bo ustavljen. In jaz mislim, da na nek način lahko mi kot
               odbor sugeriramo ministrstvu, da ta odgovor dobimo še v letošnjem letu, da tega ne
               čakamo v prihodnje.</p>
               <p>Na koncu še dvom, v vse poteze, kjer je veliko in tukaj pa bom malo zapolitiziral v
               ravnanje te vlade. Za vsako vlado je kanček dvoma in tudi prav je, da dvomite in
               dvomimo v ravnanje te vlade. Tukaj se dajmo malo zadržati in ni treba razpravljati
               tako dramatično, agresivno, militantno, čeprav smo na Odboru za obrambo. Malo se
               včasih zadržimo. Hvala lepa.</p>
            </sp>
            <sp xml:id="SDT5-OZO-Nujna-003-2009-03-18.sp22">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj ima besedo kolega Čepič, podpredsednik.</p>
            </sp>
            <sp xml:id="SDT5-OZO-Nujna-003-2009-03-18.sp23">

               <speaker>BOGDAN ČEPIČ:</speaker>

               <p>Hvala lepa. Jaz bi se poskušal zadržati predvsem na rebalansu proračuna. To je
               današnja tema, ki je izjemno pomembna, vsaj obrambno ministrstvo... Želel bi se
               predvsem obdržati na rebalansu proračuna, ker je to zame tema, kjer obrambno
               ministrstvo na nek način nakaže, kaj bo delalo v letošnjem letu in ki bo usmerilo
               svoje fokusiranje. Nam v tem trenutku zagotovo manjka tisti pregled stanja na
               ministrstvu, ki ga je ministrica obljubljala in kjer je govorila ob nastopu te
               funkcije, da bo nekatere stvari potrebno spremeniti, dopolniti, dograditi, kakorkoli,
               vključno z razmerjem civilni in vojaški del, ki je v dokaj neugodnem razmerju, pa se
               to skozi proračun ne vidi. Vidi pa se ena stvar skozi rebalans, ki jo jaz izjemno
               pozdravljam. To je, da so za 10% povečana sredstva za tisti naš del, civilni del
               zaščite in reševanja. To je del, ki je mogoče bil tudi v preteklosti nekoliko
               podcenjen, kjer gre za hitrost reševanja in teh stvari, tukaj pri nas v lokalnem
               delu. Vojaški del je pomemben, ampak vemo, da je to v sodelovanju z mednarodnimi
               vojskami, z misijami, z vsemi temi stvarmi in je tukaj notri možna racionalizacija
               znotraj dogovorjenih stvari in dogovorjenih kriterijev in standardov, ki jih imamo.
               Ne bom se spuščal v Patria, v nabave, pa vse te stvari, zaradi tega, ker pričakujem,
               da bo do sprejema novega proračuna, ki se bo začel sorazmerno kmalu pripravljati,
               tudi te dileme razrešene. Govorimo na nek način o kriznem rebalansu, gre za to, da bi
               s pomočjo tega rebalansa, ki nastaja sorazmerno hitro moral povedati, da je v 100-ih
               dneh delovanja te vlade že nastal <stage type="mag">(Nadaljevanje)</stage> z velikimi spremembami, z veliki tudi strukturnimi spremembami znotraj
               samega proračuna zato, da bi tudi s proračunom, z naravnanostjo proračuna in porabe
               sredstev v investicije v znanost, v raziskave, v razvoj poskušali iz te krize preiti
               ven. S tega vidika pozdravljam to, vsa zmanjševanja, predvsem pa povečevanje na
               tistih segmentih kjer je to bilo potrebno. Pričakujem, da bomo do novega proračuna
               2010-2011 v letošnjem letu imeli prvič oceno stanja, ki bo na mnoge stvari, ki se
               danes tukaj pojavljalo zagotovo odgovorilo, ki bo na novo postavilo nek razvojni
               načrt in kjer bomo videli kako in na kakšen način s sredstvi, ki so nam na voljo.
               Toliko okoli tega.</p>
               <p>Ne morem se izogniti nekateri politizaciji, ki se je znotraj tega odbora začele,
               kljub temu, da je točka rebalans, predvsem v tistem delu, ko govorimo, da gre za
               oceno, da smo podedovali zelo slabo stvar. Sam bi v tem trenutku težko ocenjeval,
               ampak zaključni račun za leto 2008 nam bo dejansko pokazal v kakšnem stanju in kje
               je. Upam, seveda, in prepričan sem, da bomo takrat lahko govorili o dejanskem stanju,
               ki ga je seveda ta vlada podedovala od prejšnje vlade. Samo spomnimo se primera za
               leto 2007, kjer smo morali sprejeti proračun, morali sprejeti z izsiljevanjem zato,
               da smo seveda nekatere druge stvari peljali in vsi vemo, da je tisti proračun, ki smo
               ga sprejeli pravzaprav nerealen ali pa ni čisto točen.</p>
               <p>Druga stvar pa, nekaj časa sem imel celo občutek, da sem na enem odboru kjer
               ocenjujemo politično delovanje koalicije, ne pa rebalans proračuna. Zato to
               prihranimo za neke druge organe, za neke druge stvar. To bo zagotovo koalicija znala
               zelo dobro oceniti. Vesel sem kadar znotraj koalicije odkrito se pogovarjamo s ciljem
               kako izboljšati stvari, pa tudi če imamo različna mnenja. Do sedaj smo vedno prišli
               do skupnega mnenja, skupne poti za razvoj. Hvala lepa.</p>
            </sp>
            <sp xml:id="SDT5-OZO-Nujna-003-2009-03-18.sp24">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj bi rekel malo opazko, jaz sem tudi za to, da se ne politizira
               preveč. Ampak znotraj koalicije se je začelo to politiziranje, politično delovanje
               koalicije, žal smo morali to igro sprejeti.</p>
               <p>Gospa ministrica, če bi želeli odgovoriti na vprašanja. ...<stage>/Oglašanje iz klopi./</stage>
               Gospod Hrovat.</p>
            </sp>
            <sp xml:id="SDT5-OZO-Nujna-003-2009-03-18.sp25">

               <speaker>ROBERT HROVAT:</speaker>

               <p>Hvala še enkrat. Zelo kratko, imam dve vprašanji. Eno govori o tem kar se tiče uprave
               za zaščito in reševanje, kjer se v reblansu dodajajo 3 milijoni. Če sem jaz prav
               razumel gospo ministrico je rekla, da je bila realizacija v letu 2008 pa 39
               milijonov. Sprašujem, ali bomo s temi 3 milijoni pokrili ves tisti manjko, ki je bil
               pač v 2008 realizirati? Ali bo to zadostovalo?</p>
               <p>In še drugo vprašanje. Na segmentu plač pri zaščiti in reševanju se povečuje postavka
               za približno en milijon evrov. Zanima me razlog zakaj. Hvala. <stage type="mag"/>
               </p>
            </sp>
            <sp xml:id="SDT5-OZO-Nujna-003-2009-03-18.sp26">

               <speaker>PREDSEDNIK JOŽEF JEROVŠEK:</speaker>

               <p>Hvala lepa.</p>
               <p>Beseda je vaša.</p>
            </sp>
            <sp xml:id="SDT5-OZO-Nujna-003-2009-03-18.sp27">

               <speaker>DR. LJUBICA JELUŠIČ:</speaker>

               <p>Najlepša hvala za vsa vprašanja in komentarje.</p>
               <p>Vprašanj je bilo zelo veliko, gospod predsednik, jaz bom poskušala na kratko
               odgovoriti in potem še prosila kolege da me dopolnijo. Prosim, če ne boste zamerili,
               če na čisto na vse na kar ste opozarjali, mogoče ne bomo uspeli odgovoriti. Odprli
               ste res zelo veliko in zelo pomembnih stvari.</p>
               <p>Jaz zdaj tako pravim. Glede zmanjševanja sredstev na obrambnem proračunu. Kot
               obrambni ministrici, morate razumeti, da mi ni prav, da tudi strokovno gledano
               izgubljamo sredstva prav na tem proračunu. In sicer zaradi tega, ker noben proračun
               ni takšne vrste, da bi skrival v sebi skrite rezerve. Proračuni so vedno delani na
               podlagi načrtov, planiranja. Seveda pa se je včasih treba tudi odpovedati tudi
               kakšnemu načrtu, če se razmere spremenijo. In mi smo zdaj v situaciji, ko so se
               okoliščine bistveno spremenile, glede na načrte, ki so bili potrjeni tudi v Državnem
               zboru pred leti in tudi glede na tisto, kar se je mogoče še v letu 2008 in celo v
               2007, ko se je sprejemal ta proračun za dve leti, ko se je še zdelo normalno. Stvari
               konec leta 2008, na začetku 2009 niso več takšne in so daleč drugačne od situacije iz
               leta 2007. Zato se to mora videti tudi v proračunih. Jaz upam, da se bodo okoliščine
               v prihodnosti, v prihodnjih letih spet tako spremenile, da bomo spet optimistično
               lahko gledali tudi v naše številke na obrambnem resorju in da bomo lahko tiste
               načrte, ki smo jih morali zdaj prekiniti in zaustaviti, vendarle prestavili nekam,
               sicer bolj v daljno prihodnost, ampak jih vsekakor pa vendarle uresničili. In tu gre
               za odgovor vsem, ki opozarjate na te silne rezerve. Rezerv ni bilo, ampak odpovedati
               se je bilo očitno treba določenim načrtom, in to so bili načrti v zvezi z nabavo
               težkih izvidniških vozil za RKBO bataljon. To so bili načrti, ki so bili povezani s
               Centrom za upravljanje z ognjem in taktično transportno letalo. Reči moram, da mi ni
               prav, da je ravno na enem od teh treh segmentov prišlo do takšne spremembe, ampak
               verjetno v preteklosti minister tudi ni imel prav veliko izbire. Kaj so bili njegovi
               razlogi in kaj so bili razlogi prejšnje vlade da se je odrekla taktičnemu
               transportnemu letalu. Vemo nekaj iz javnosti, vseh razlogov najbrž ne bomo odkrili in
               razkrili, ampak dejstvo je, da mi smo v okoliščinah, ko bi tovrstne transportne
               zmogljivosti nujno potrebovali in to v bližnji prihodnosti. Kakorkoli se že otepamo
               tega dejstva. Ampak, res pa je da ni enostavno zdaj kar na enkrat sneti v proračunih
               dodatnih ali novih 30 ali 40 milijonov evrov za to, da bomo prišli do takšnega
               prevoza. Kriza pa je na tej točki in to ste zanesljivo videli v zadnjih dnevnih, ko
               smo se tudi javno in gospod predsednik je tudi opazil v kakšni situaciji, pogovarjali
               o tem problemu.</p>
               <p>Kar se tiče temeljnih razvojnih programov in investicij, zlasti na področju
               osemkolesnikov, gre tudi za podobno zgodbo. Jaz kot ministrica za obrambo ne morem
               odstopiti od dejstva, da so osemkolesniki sestavni del razvoja te Slovenske vojske in
               da so sestavni del Slovenske vojske. Zato karkoli se bo s tem projektom dogajalo v
               prihodnosti, bo moj cilj vedno v tem, da moramo Slovenski vojski zagotoviti, v
               bližnji prihodnosti vsaj del teh sredstev - sicer smo se odpovedali razvoju, sicer
               smo se odpovedali bistvu te vojske, ki je sestavni del in ki mora skrbeti za obrambo
               ali pa skupno obrambo na južnem krilu Nata. <stage type="mag">(Nadaljevanje)</stage> Jaz upoštevam in spoštujem vse zamisli in vse ideje, ki obstajajo v
               našem prostoru, ki so strokovne in politične v zvezi z morebitnim spreminjanjem
               pogodbe o 8 kolesnikih. In moram povedati, da bomo poskušali upoštevati, če pride do
               kakršnihkoli sprememb, bomo poskušali upoštevati vse ideje, ki so bile že postavljene
               v naš prostor, pa naj si bo, da gre za protikorupcijsko klavzulo ali pa tudi za
               presoje koliko pravzaprav res zmoremo sredstev, ki jih potrebujemo za srednji oklepni
               kolesni bataljon oziroma bataljonsko bojno skupino v prihodnosti. Je pa treba vedeti,
               da se spreminjanje pogodb lahko dogaja iz več razlogov in ti razlogi so lahko na
               ravni uresničevanja različnih klavzul, ki zadevajo korupcijsko in drugo delovanje, če
               ga je mogoče dokazati. Se pa te spremembe lahko dogajajo tudi na točki izpolnjevanja
               pogodbenih obveznosti. In v zvezi s tem bomo v prihodnosti verjetno moralo, in ta
               prihodnost ni tako zelo daleč, tako kot nas zavezujete, bomo poskušali to razrešiti v
               čim krajšem možnem času, vsekakor pa v letošnjem letu, ker nanazadnje nas tudi
               realizacija pogodbe k temu zavezuje. Počasi ne bomo mogli več čakati na to, da
               proizvajalec do iznemoglosti dolgo odpravlja pomanjkljivosti in ne pridemo do
               sredstva, ki bi ga morali prevzeti. Kajti dejstvo je, da načrti na katerih temelji
               razvoj Slovenske vojske so takšni, da pričakujemo čim prejšnji uspešen prevzem 8
               kolesnih vozil. Sedaj, moramo pa seveda še nekaj razumeti, da ko govorimo o
               pomanjkljivostih, včasih v naši javnosti poudarjamo samo pomanjkljivosti in ne povemo
               kaj pa je prav in kaj je v redu na teh oklepnikih. Tako da, včasih ko predstavljamo
               eno in drugo plat medalje, je tudi naša krivda, da ne povemo koliko procentov teh
               kolesnikov je sprejemljivih oziroma kolikšen delež enega kolesnika je sprejemljiv in
               kolikšen delež ima še določene pomanjkljivosti in kakšna je narava teh
               pomanjkljivosti. Mi namreč ne odstopamo od tistih pomanjkljivostih, ki zadevajo
               varnost vojakov. Med tem, ko pri pomanjkljivostih, ki zadevajo barvanje in podobne
               reči, bomo imeli verjetno, bistveno višjo stopnjo razumevanja tudi za proizvajalce.
               Ampak to so že stvari, ki zadevajo tudi pogajalska izhodišča, ki jih mora imeti
               Ministrstvo za obrambo in jaz upam, da tudi razumete, da čisto vseh pogajalskih
               izhodišč ne bo mogoče prikazovati v javnosti, kajti pogajanja se ne vodijo tako, da
               cela javnost sedaj sodeluje v pogajanjih s pogodbenikom oziroma s proizvajalcem,
               ampak verjetno ste nam dali tudi nek mandat s tem, ko ste nas imenovali za
               Ministrstvo za obrambo, da nekatere stvari pa opravimo tudi tako kot je navada
               oziroma pravilo pri nastajanju takih pogodb. Sporočam pa, še enkrat, da bomo
               spoštovali vse argumente in vse ideje in vse dobre zamisli, ki so danes v našem
               prostoru in zadevajo in so nam tudi v veliko pomoč, ko se odločamo za spreminjanje
               pogodb in ne govorim o prekinjanju pogodb, kajti to niso tako preprosti procesi kot
               bi se zdelo, kot bi se včasih javnosti zdelo na prvi pogled, da je to nekaj, kar
               prekinemo. To niso preproste stvari in jaz prosim, da bi res vsi mi to razumeli, da
               se potrebuje zelo veliko zelo trdnih argumentov za tovrstne posege.</p>
               <p>Več vas je opozarjalo na vprašanja raziskovanja in razvoja. Predvsem jaz prosim, da
               razumete, da Ministrstvo za obrambo ni temeljno ministrstvo, ki skrbi za investicije
               v raziskovanje, razvoj in nove tehnologije. Za ta namen imamo drugo ministrstvo, ki
               je Ministrstvo za <stage type="mag">(Nadaljevanje)</stage> visoko
               šolstvo, znanost in tehnologijo in tam je ključen del sredstev in tam, če boste
               pogledali njihov proračun in meni je žal, da se v tem trenutku res na en tak omejen
               način ukvarjamo samo z obrambnim proračunom, ne vidimo pa vseh drugih. In nekateri
               imate prav, treba je videti tudi druge dele, da vemo kaj se je dogaja v proračunu.
               Proračun Ministrstva za visoko šolstvo, znanost in tehnologijo se povečuje prav na
               točki tehnološkega razvoja za 47 milijonov in še nekaj. Kakorkoli, ne želimo
               uporabljati besedišča, da se iz enega proračuna prenaša v drugo ali iz enega
               ministrstva prenaša na drugo. Jaz mislim, da ko govorimo o rebalansu, dejansko delamo
               prenose iz enega dela proračuna v drugi del proračuna, iz ene proračunske postavke na
               drugo proračunsko postavko. Ko pa govorimo o novih proračunih in to bo takrat, ko
               bomo delali proračun za 2010/2011, bomo pa seveda rekli, da določena ministrstva
               dobijo samo omejen delež skladno s programi oziroma z odločitvijo te države kolikor
               bo pač dala v posamezne resorje. Ampak sedaj v tem trenutku smo v situaciji, ko je
               bilo iz postavk na ministrstvu, torej predvidenih postavk za Ministrstvo za obrambo
               prenesenega del sredstev na, prvič, integralni proračun in drugih v druga ministrstva
               oziroma druge proračunske uporabnike. To je prva stvar, ki jo je treba povedati pri
               raziskavah in razvoju.</p>
               <p>Druga stvar, ki jo je treba tukaj povedati je, to ste lepo povedali, nekateri ki ste
               to korektno opazili. Nismo rekli, da ne bomo investirali v raziskave in razvoj več in
               tudi ne v tolikšni meri kot je bilo predvideno v preteklosti, ampak prenašamo
               obveznosti v prihodnja leta. Praktično to izgleda takole; če bomo imeli razpis za
               ciljne raziskovalne projekte, v letošnjem letu, v prihodnjih mesecih, denimo da se to
               zgodi v maju, praktično to pomeni, da bomo lahko denar za letošnje leto raziskovalcem
               dali šele junija ali septembra. Od septembra naprej ne morejo opraviti raziskovalnega
               dela za celo leto 2009. Normalno je, da bodo lahko raziskovali samo štiri mesece v
               letošnjem letu. Torej, v letošnjem letu jim lahko damo denarja za štiri mesece, v
               letu 2010 za kolikor se bomo pogodbeno zadolžili in v letu 2011, pa prenašamo tisto
               kar smo sklestili v letošnjem letu in se bomo z novim programom za ciljne
               raziskovalne programe, znanost za varnost in mir, tudi zadolžili. Druge variante ali
               drugega načina obnašanja nismo znali uporabiti pri tem. Se pravi, ne odpovedujemo se,
               ampak morate pa razumeti, da nismo temeljno ministrstvo, ki investira v znanost,
               znanstveno-raziskovalno dejavnost in pa v tehnološki razvoj. In še nekaj, zlasti pri
               tehnološkem razvoju, ker vidim, da nekatera vprašanja letijo na vprašanje investicij
               v tehnologijo; gre za tehnološki program Mir, 2006/2012. V tem tehnološkem programu
               je glavni uporabnih naših sredstev Tehnološka agencija. In pri tehnološkem programu
               Mir, ...., prosim, da vemo, da je tam več pogodbenih strank, poleg Ministrstva za
               obrambo je tam tudi Ministrstvo za gospodarstvo in Ministrstvo za visoko šolstvo,
               znanost in tehnologijo. Prosim, ne pričakovati samo od Ministrstva za obrambo, da bo
               pokrilo vse potrebe Tehnološke agencije. Nas je več partnerjev, trije smo in v tem
               trenutku, če smo prenesli več sredstev ali pa, če smo dali več sredstev na nekatera
               druga ministrstva, potem dajmo pričakovati tudi pri drugih ministrstvih, da bodo
               pokrila potrebe Tehnološke agencije. Kar ne pomeni, da se projektom Tehnološke
               agencije, ki dela tudi za potrebe Ministrstva za obrambo, odpovedujemo. Moram
               povedati, da smo imeli pred dnevi predstavitev vseh projektov, ki tečejo v tem okviru
               na našem ministrstvu in da ne dolgovezim, obstajata dva tipa projektov, ki gredo
               preko TIE. En tip projektov je takšen, da je rezultat projektov neposredno uporaben
               za obrambne potrebe. <stage type="mag">(nadaljevanje)</stage> En tip
               projektov pa je takšen, da gre za tipične investicije v tehnološki razvoj države, ki
               nima nikakršne zveze z obrambnim resorjem. S tem ne rečem, da se bomo tem projektom
               odpovedali. Mi se zavedamo, da tudi obrambni resor lahko prispeva k temeljnemu
               raziskovanju in k tehnološkem razvoju te države. Morate vedeti, da v osnovi se bomo
               takrat ko je kriza in ko je treba zmanjševati sredstva najbrž orientirali bolj na
               tiste, ki povečujejo zmogljivosti obrambnega sektorja in vsaj v tem trenutku, da bomo
               manj radodarni pri razvoju tistih programov, ki jih lahko financirajo tudi druga
               ministrstva, ki so skupaj z nami v tako imenovanem programu tehnološke agencije
               oziroma v tem trenutku TP Mir<stage>(?)</stage>.</p>
               <p>Glede konkretnih vprašanj, ki ste jih imeli in zadevajo število vojakov. Kolikšno je
               torej število vojakov, ki jih planiramo za ta sredstva, bom prosila, če bo odgovoril
               gospod načelnik.</p>
               <p>Konkretno vprašanje, ki je zadevalo najemnine za fakona bo odgovoril državni
               sekretar.</p>
               <p>Zelo konkretno vprašanje kje se vidi klirinški dolg in pokrivanje klirinškega dolga,
               mislim, da je to pomembno vprašanje, ki ga je res tega danes tu povedati. Ampak ne
               more biti prikazano v obrambnem proračunu za letošnje leto, pač pa bo prikazano nekje
               drugje in tu bom jaz prosila, če bi lahko mag. Kamnarjeva nam pomagala, kot državna
               sekretarka na Ministrstvu za finance, ki ve kako imamo sedaj strukturiran ta
               klirinški dolg. Zavedam se, da je treba več investirati v domačo obrambno industrijo,
               sem tudi za to. Vendar po drugi strani moramo pa tudi vsi skupaj razumeti, da
               produkti domače obrambne industrije ne nujno vedno ustrezajo vsem potrebam, ki jih
               ima Slovenska vojska. V enem delu tako imenovane tarče, če že govorimo o marcedezih,
               ki so v bistvu bile tarče na katere naj streljajo naši vojaki, ko se urijo s
               protizračno obrambo. V enem delu so uporabne. Niso pa uporabne za vse oblike urjenja
               s tovrstnimi tarčami. Če že aludirate na zapise v časopisih morate tudi razumeti, da
               mi nimamo takšnih pogojev urjenja v našem prostoru, da bi lahko tovrstne tarče do
               iznemoglosti uporabljali na našem ozemlju. Mi pazimo tudi na, bomo rekli, ekološkost
               našega prostora in moramo gledati na to, da ne uničujemo našega prostora takrat, ko
               pošiljamo vojake na urjenje.</p>
               <p>Glede teh opozoril, ki jih nekateri dajete o tem kako poteka analiza stanja, kje bomo
               videli načrtovane spremembe glede na dokumente, ki so bili sprejeti v tej državi, v
               Državnem zboru in na vladi v preteklih letih, mislim predvsem na dokumente, ki so
               nastajali od leta 2004 do nekje leta 2006. V zvezi z vsemi temi dokumenti bomo sedaj,
               ko nastaja strateški pregled obrambnega resorja in ko na njegovi podlagi že
               sestavljamo resolucijo o strategiji nacionalne varnosti, resolucijo o splošnem
               dolgoročnem programu razvoja in opremljanja slovenske vojske, srednjeročni obrambni
               program. Ko to že nastaja in ko vsaj dva od teh dokumentov zanesljivo prideta v
               diskusijo tudi v Državni zbor na tistih točkah boste videli koliko bomo morali zaradi
               spremenjenih okoliščin odstopiti od načrtov, ki so bili narejeni v nekih drugih
               okoliščinah bolj ambiciozno v preteklosti, ampak sedaj smo na neki kretnici, ko bo
               treba reči koliko od tega zmoremo sedaj takoj in koliko bomo morali vendarle prenesti
               v prihodnost, če bomo sploh zmogli nekatere projekte, ki smo jih imeli v preteklosti
               še sfinancirati in sploh realizirati v prihodnost.</p>
               <p>Gospod predsednik, ali držijo teze, da se je ministrstvo kopalo v denarju, da je
               imelo preveč rezerv. Ne vem, če vam lahko še bolj konkretno odgovorim kot sem vam.
               Jaz mislim, da to ni bilo res. Da je bilo, tako kot vsa druga ministrstva, to
               ministrstvo pač je dobilo določeno realokacijo sredstev glede na svoje načrte. <stage type="mag">(nadaljevanje)</stage> Da pa se je zaradi spremenjenih
               okoliščin tem načrtom moralo odpovedati. In te načrte predstavljamo v zdajšnji mandat
               ali pa celo v prihodnost. Res pa je, da z natančnejšim pregledom ravnanja znotraj
               ministrstva ne obtožujemo nikogar pred nami, temveč se zavezujemo, da bomo za
               racionalnost poskrbeli v svojem času. To je zdaj naša naloga in v tem je bistvena
               naša skrb za zakonito ravnanje na tem ministrstvu. Jaz vas razumem in spoštujem vse
               tiste diskusije, ko govorite o tem oziroma se sprašujete, ali ne bo s tem
               zmanjševanjem prizadeta varnost in učinkovitost slovenske vojske. Ta vaša opozorila
               mi resnično veliko pomenijo, kajti tudi za delovanje našega ministrstva je to ključno
               izhodišče. Moram povedati, da smo na skrajni meji zmanjševanja in to skrajno mejo z
               nadaljnjim zmanjševanjem obrambnega proračuna bomo bistveno porušili in porušili jo
               bomo, ne samo na točki varnosti in učinkovitosti, temveč tudi na točki ustreznega
               razmerja med plačami za osebje, investicijami v operacije oziroma operativnost in
               investicijami v razvoj. Ne bi rada in zdaj se nam to že počasi dogaja. Ker nimamo več
               investicij oziroma smo bistveno zmanjšali prav točko na investicijah, s tem v bistvu
               že kažemo, da ni več modernizacija ali da nam ni prioriteta modernizacija te vojske,
               ampak samo še životarjenje in opravljanje nekih nalog. Tukaj pa mora tudi neka skupna
               politična presoja ali mislimo tako še naprej tudi z obrambnim resorjem ali je
               morebiti potreben nek drug dogovor ali pa neka druga oblika razmišljanja tudi v naši
               državi. Jaz ne bi rada, da prav naša država postane šibki člen v koaliciji. Je pa
               res, ker ste vprašali ali druge države in kaj se jim dogaja v tem trenutku,
               zmanjšujejo obrambne proračune. Moram povedati, da vsi obrambni ministri, s katerimi
               sem se srečevala v preteklih tednih doživljajo podobne zgodbe, kot se to dogaja pri
               nas in v tem smislu sem jaz nekoliko potolažena, ker vidim, da morajo vsi zagovarjati
               svoja sredstva in vsi se borijo proti zniževanjem, kar pomeni, da zaradi gospodarske
               krize zdaj v tem trenutku res vsi reaolocirajo sredstva ali znotraj obrambnih
               proračunov ali znotraj celotnih državnih proračunov. Res pa je, da imajo vsi upanja,
               ko bo krize konec, se bodo pa sredstva za obrambne proračune znova povečevala.</p>
               <p>Zahvaljujem se zlasti gospodu Kresu in pa gospodu Čepiču za obe vajini diskusiji, ker
               mislim, da sta bili zelo pomembni in nas tudi opozarjata na to, da je treba pri
               proračunu za 2010 in 2011 res dobro premisliti in tudi presoditi, kje bodo glavne
               prioritete našega nadaljnjega obrambnega razvoja. Kot rečeno in mislim, da je prav,
               da ste opazili, da ta ladja, o kateri se veliko govori v javnosti ima poseben namen,
               vsaj pričakujemo, da bo namenjena tudi zaščiti našega morja, v kolikor nam ga bo
               ostalo. In ne glede na to ali bomo imeli odprt izhod na morje ali ne, svoj del morja
               bomo morali varovati, tudi z ekološkega vidika in za ta namen upam, da bo ta ladja
               vendarle prinesla tudi nekaj dobrobiti, čeprav je pa res, da bo v prihodnjih letih,
               ko bo prišla povzročala tudi dodatne stroške in to bomo morali vzeti v zakup in
               presoditi, kako naprej. Prosim, če dovolite, gospod predsednik, da bi mogoče še
               kolegi dopolnili nekatere točke, ki je prav, da ne bi ostale neodgovorjene.</p>
            </sp>
            <sp xml:id="SDT5-OZO-Nujna-003-2009-03-18.sp28">

               <speaker>PREDSEDNIK JOŽEF JEROVŠEK:</speaker>

               <p>Jaz bi kar dal, zdaj smo se že trije prijavili, ampak mislim, da je prav, da
               načelnik, pa še ostali, ki želijo podajo obrazlage. <stage type="mag"/>
               </p>
            </sp>
            <sp xml:id="SDT5-OZO-Nujna-003-2009-03-18.sp29">

               <speaker>ALBIN GUTMAN:</speaker>

               <p>Hvala za besedo. V letošnjem planu smo bili odvisni predvsem od tega, koliko virov je
               na razpolago. Zato je bilo po izračunih, ki smo jih opravili glede na razpoložljivost
               kadra za letošnje leto in na to številko so potem narejeni vsi izračuni. Določeno
               poskus doseči 7200 poklicnih vojakov in 2600 pogodbenih rezervistov, kar je podprto
               tudi s sklepom vlade. Za to število je bilo potrebno potem opraviti tudi nekatere
               finančne prerazporeditve in sicer najprej za plače, torej ...<stage>/Nerazumljivo./</stage>...
               celoten primanjkljaj, ki je nastal, zaradi plačnih razmerij, potem zaradi novih
               uredb, ki urejajo plače pripadnikov v operacijah kriznega odzivanja in pa seveda v
               tujini, tako da so vsa skupna finančna sredstva, ki so potrebna za kadre že presegla
               50%. Seveda je točno 53,8%, če se spomnite, smo včasih rekli, razmerje bi moralo biti
               50:20:30. To razmerje je zdaj že krepko porušeno in jasno je tudi nekaj, da
               prihranimo samo lahko na ta način, da nabavo nekih sredstev prolongiramo v
               prihodnost. Je pa treba upoštevati tudi to, da s poklicno vojsko se tudi vsakodnevna
               uporaba vseh sredstev bistveno spremeni. Če je včasih vojaško vozilo naredilo do 100
               km letno, jih tam naredijo včasih celo v parih urah in je življenjska doba teh vozil
               5 do 10, morda maksimalno 15 let. Kar pomeni, da tehnika, ki jo sedaj imamo je že v
               fazi, ko bo treba precej več sredstev zagotoviti za njeno vzdrževanje, kar smo tudi
               zagotovili<stage>(?)</stage>. In pri teh zmogljivostih, ki so ključne, ki smo si jih odpovedali je
               treba ...<stage>/Nerazumljivo./</stage>... to, da smo se odpovedali tudi lahkim oklepnim vozilom
               4X4, da smo se odpovedali tudi investicijam v letošnjem letu, govorim v Cerklje, tudi
               investicijam v RKB sredstva, ki jih je bilo treba uničiti in še nekatere druge manjše
               opreme.</p>
               <p>Se opravičujem, še morda odgovor glede varnosti. Varnost se zagotavlja, v bistvu, če
               bi poenostavil v treh segmentih, z usposobljenostjo, na tem področju smo zagotovili
               vsa sredstva, nismo ničesar zmanjševali, ker je to ključni element. Drugi element je
               oprema. Ta oprema zaenkrat še omogoča, da so vojaki varni v teh pogojih, v kakršnih
               sedaj delujejo in tretji element je pa statusni del teh vojakov, ki ima sicer bolj
               posredni vpliv, ampak je zelo pomemben in zato je bilo potrebno tudi zagotoviti vse
               elemente, ki so vezani na povečanje sredstev za plače. Hvala.</p>
            </sp>
            <sp xml:id="SDT5-OZO-Nujna-003-2009-03-18.sp30">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospod Bogataj, izvolite.</p>
            </sp>
            <sp xml:id="SDT5-OZO-Nujna-003-2009-03-18.sp31">

               <speaker>MIRAN BOGATAJ:</speaker>

               <p>Hvala. S tem prerazporejanjem denarja znotraj obrambnega resorja je zagotovljeno, da
               se nominalna in ravno<stage>(?)</stage> ne bodo znižala sredstva za sofinanciranje javnih služb na
               ravni države, to je gorska reševalna služba, jamarska reševalna služba, potapljaška,
               podvodna reševalna služba in sofinanciranje 44 gasilskih enot, ki opravljajo naloge
               širšega pomena. <stage type="mag">(nadaljevanje)</stage> Enako velja
               tudi za naloge, ki jih opravlja Gasilska zveza Slovenije.</p>
               <p>Drugič, zagotovili smo minimalno nadaljevanje prevzemanja siren javnega alarmiranja
               od občin, in sicer ta trenutek smo v stanju, ko smo prevzeli okoli 428 od nekaj manj
               kot 1.500 siren. Letno bi morali prevzeti tam preko 330, 340 siren, da bi zaključili
               leta 2011. Ta proračun omogoča prevzem nekaj čez 90 siren. Ta program se nam bo
               verjetno zavlekel, odvisno od tega kakšna bo realizacija od 2010 in 2011.</p>
               <p>Morali smo korigirati nadaljnji razvoj komunikacijskega sistema v radijskem delu. To
               je, da očitno ne zmoremo kot največji porabnik prehoda in takojšnjega investiranja v
               digitalno radijsko omrežje po standardu TETRA, ampak bo treba posodabljanje
               zagotavljati na druge načine in z zamikom. Je pa ocena taka, vse tehnične ocene
               govorijo, da sistem je možno posodabljati še nadaljnjih 10 let brez vpliva na
               učinkovitost in kvaliteto delovanja.</p>
               <p>Drugo vprašanje, ki je bilo postavljeno je ta milijon za plače. Ta proračun je bil
               sprejet 2007. Takrat nikjer ni bilo vpliva tega novega plačnega sistema. V preteklih
               letih, to je zlasti tisto obdobje, ko smo prenašali centre za obveščanje in cel
               sistem javnega obveščanja iz upravnega dela v upravo za zaščito in reševanje, se je
               te plače pokrivalo s prerazporejanjem. Med tem, ko sedaj, ko se je ta prerazporeditev
               zagotovila se je te razlike v plačah pokrilo v celoti. Drugače pa sistem deluje na
               ravni ministrstva s 329 ljudmi in se niti za enega ni zmanjšalo. Delujemo celo pod
               tistim pragom, ki še zagotavlja neko zanesljivost, zlasti pri centrih za obveščanje.
               Delimo pa usodo vseh teh skupnih odprtih kadrovskih vlade, ki jih sprejema in tako
               naprej. Hvala.</p>
            </sp>
            <sp xml:id="SDT5-OZO-Nujna-003-2009-03-18.sp32">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj smo odgovore dobili. Gospa Kamnarjeva.</p>
            </sp>
            <sp xml:id="SDT5-OZO-Nujna-003-2009-03-18.sp33">

               <speaker>MAG. HELENA KAMNAR:</speaker>

               <p>Glede kliringa. Bom čisto kratka. Klirinški dolg in nabave v okviru klirinškega dolga
               nismo planirali v rebalansu proračuna iz razloga, ker tu ne gre za denarni tok. Mi
               namreč rebalans in proračun vedno pripravljamo po načelu denarnega toka. Res je, da
               je morda obrazložitev tu malo pomanjkljiva. Lahko bi to v obrazložitvi predstavili,
               da bodo verjetno te dobave v letošnjem letu realizirane, vendar še vedno nimamo
               polnega zagotovila, da bo to v letošnjem letu. Vsekakor bo pa to v zaključnem računu
               proračuna zelo natančno izkazano in boste dobili popoln pregled kakšne nabave so bile
               opravljene in v kakšni vrednosti, ker se bo potem tudi izkazovalo v bilanci stanja
               Ministrstva za obrambo in tudi v tekoči bilanci, ampak ob zaključnem računu
               proračuna.</p>
            </sp>
            <sp xml:id="SDT5-OZO-Nujna-003-2009-03-18.sp34">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj novi krog... Če imate odgovor, izvolite.</p>
            </sp>
            <sp xml:id="SDT5-OZO-Nujna-003-2009-03-18.sp35">

               <speaker>GOSPOD ______:</speaker>

               <p>Kar se Falkona tiče gre za prenos sredstev iz lastne dejavnosti, iz neporabljenih iz
               lanskega leta v letošnje leto, to je ta milijon evrov.</p>
               <p>Kar pa se ladij tiče je pa dobava konec naslednjega leta. Kje bo prikazano in kako bo
               se bomo verjetno naslednje leto ukvarjali s tole ladjo.</p>
            </sp>
            <sp xml:id="SDT5-OZO-Nujna-003-2009-03-18.sp36">

               <speaker>PREDSEDNIK JOŽEF JEROVŠEK:</speaker>

               <p>Gospod Anderlič. <stage type="mag"/>
               </p>
            </sp>
            <sp xml:id="SDT5-OZO-Nujna-003-2009-03-18.sp37">

               <speaker>ANTON ANDERLIČ:</speaker>

               <p>Jaz imam samo preprosto vprašanje. Koliko planirate, da bomo zaprli s tem in potem bo
               slika poštena, da tako rečem, nič drugega. Tudi kar se Falcona tiče je pisana
               najemnina, da bo v letošnjem letu v 2009, ampak v 2009 je ne bo, bo od prej najbrž
               prenesena naprej. To je potrebno pojasnilo, drugače si lahko predstavljaš, da bo tako
               kot tukaj piše letos na račun tega nek prihodek. Jaz veliko pričakujem od napovedanih
               dokumentov ministrice o novi strategiji in razni drugi reviziji tudi ko gre za TRP-je
               in še kaj drugega, vendar da ne bom se dal preveslati pri znanosti, raziskavah in
               tako naprej, predvsem zaradi tega, ker mislim, da napačno razlagate in ne me siliti v
               to, da mi bo žal, da sem napačno razumel ali da sem zagovarjal vstop v Nato tudi
               zaradi tega, ker je bil eden od temeljnih poudarkov o vključenosti domačega
               gospodarstva in koristi za domače gospodarstvo. Pojdite si pogledati dokumente,
               pojdite si pogledati propagandni material, pojdite si pogledati izjave ministra,
               predsednika Vlade in tako naprej in tudi fakulteta za družbene vede je v tej smeri
               velike aktivnosti peljala in zato smo plačati tudi iz državnega proračuna kakšen
               denar. Mi tudi plačujemo v okviru Evropske unije v tisti program vsako leto članarino
               700.000 evrov ali nekaj takšnega namensko za razvoj in raziskave s poudarkom, vsako
               leto so nam govorili zato, da bodo naša podjetja lahko konkurirala na ta sredstva. Ni
               res, da bo v okviru Ministrstva za znanost, tehnologijo in tako naprej specifično
               tudi se izrazil ta...TP...<stage>/nerazumljivo./</stage>. in še kaj drugega, kajti vi veste, da gre
               tukaj za podjetja, ravno zdaj sem pregledoval katerim podjetjem ste dali dovoljenje
               ali pa boste dali dovoljenje za uvoz, izvoz, za proizvodnjo in tako naprej nekaterih
               stvari iz nemske proizvodnje in teh podjetji je veliko, nekatera ugašajo in za lansko
               leto konkretno je zmanjkalo denarja na razpise, ki ste jih na ministrstvu, pa so oni
               pravzaprav ciljni točno iz tega naslova. In kaj potem delamo? Na eni strani plačujemo
               prispevke v skupno blagajno, kjer se delajo skupni projekti, pričakujemo, da bodo
               firme tam to tudi črpale ali pa prišle do...<stage>/nerazumljivo./</stage>.. doma pa preusmerimo
               drugam. In še toliko bolj sem razočaran, ker pred enim mesecem sem slišal predvsem
               drugačen odgovor, ampak to je že stvar, ki ne sodi sem. Rad bi pa vedel ali to delamo
               transparentno ali ne delamo in ali bomo ta segment in točno iz tega segmenta se
               nekateri, ki izvažajo, ker nekaj naših podjetij, vsaj jaz jih poznam vsaj 15 takšnih,
               ki izvažajo vojskam in drugim sistemom v tujino, se že zatekajo k odpuščanjem, o tem
               kar je govoril tudi Gvido prej in tako naprej, in tukaj na tej postavki kjer bi lahko
               kakšno zadevo skozi ta razvoj na novo naredili in dobili kakšen denar za to
               zmanjšujemo. Če bo v tistih skupnih postavkah kakšen del namenjen tudi temu. Ampak,
               jaz mislim, da je tako specifično, če nad to namensko v narekovajih proizvodnjo ne
               boste bedeli v okviru Ministrstva za obrambo tam v splošnih zgodbah tega ne boste
               mogli nadoknaditi ali pa uveljaviti v tistem delu, ker bodo vse druge stvari prišle
               prej na vrsto. Ampak, kot rečeno, če že namenjamo denar za te obrambne zadeve in naj
               se to tudi pozna kasneje skozi koristi za slovensko gospodarstvo. To so bile besede,
               to so bili stavki, ki smo jih vsi takrat ponavljali.</p>
               <p>Ko govorimo o tem kaj pravzaprav pokažejo te številke vsako leto ali preveč ali
               premalo denarja, je vedno vprašanje v načrtovanju. Treba je vedeti, da v zadnjih
               17-ih letih niti ena diskusija v Državnem zboru od, če hočete, prve resolucije naprej
               ni bila pospremljena s skepso, ampak se je vedno blago naklonjeno namenilo sredstva
               za obrambi resor, en TRP ni bil oposoravan nikoli, nobena zadeva, kar se je planiralo
               to je šlo v končno realizacijo. Jaz sem pri vseh proračunih, pri vseh TRP-jih in pri
               vseh zadevah sodeloval in to lahko trdim. <stage type="mag">(nadaljevanje)</stage> Zdaj je očitno prišel čas, ko gremo pogledati tudi kaj se je vizavi
               tega planiranja počelo tudi če govorimo o 2% ali 1,5%, jasno je, če je družbeni bruto
               proizvod rasel v zadnjih štirih letih z bistveno večjo številko kot je v preteklosti
               je najbrž bilo lažje nabave opraviti z nižjim procentom kot pa z 2%. In to, da
               govorimo samo o 2% se mi zdi, da ni povsem transparentno in jasno. Moramo govoriti o
               tem kaj Slovenija rabi, kakšne načrte ima in koliko denarja za to rabi, ali bo to
               1,5% ali bo to 2% ali bo ne vem kaj, imamo tam do 2% v dokumentih in meni je to prav,
               ker imajo države tudi pod 1% in tako naprej, pa so resnejše države, resnejše v
               narekovajih kar se tiče števila prebivalcev tudi ko gre za desetine milijonov
               prebivalcev in tako naprej in s tem tudi veliko število.</p>
               <p>Zdaj, ko govorimo o tej zaposlenosti. Jaz bi rad končno enkrat vedel. Izjava, ki je
               bila dana na tem odboru pred letom in pol, tudi tukaj sedi gospod, ki jo je dal, ko
               je bilo isto vprašanje, povejmo ali je zdaj resolucija število vojakov ali so kakšne
               druge stvari. Mi moramo nekako tukaj vedeti. In izjava je bila: "za 2008 je bil pri
               pripravi proračuna v skladu s srednjeročno obrambnim programom načrtovane dinamike
               kot da bodo normalno vhod v Slovensko vojsko in da ne bo težav s katerimi se sedaj
               srečujemo in je razlika po bivšem srednjeročnem programu, ki ga pa potem v resoluciji
               tega nismo spremenili, da bi do konca leta 2008 imeli 8000 zaposlenih, ambicije niso
               več takšne, ampak v grobem 7100 v letu 2008, 7200 okoli leta 2009. In zdaj to je
               približno številka, če sem seštel tisti dve 7200. Ampak, jaz sprašujem kaj je s to
               resolucijo ali to pomeni dokončni odstop in da ne ciljamo, ker spet pred enim mesecem
               in pol na ministrstvu je pa bil podatek, da je ta cilj še veno aktualen, ampak samo,
               da se premika iz 2009 na 2013. Jaz mislim, da bodo 2013 te razmere še slabše in da bi
               verjetno bilo tukaj okrog teh cca tudi v bodoče načrtovati, ker to se mora videti. In
               tukaj, če prav razumem odgovor, je to plan 7200 za letošnje leto in greste po tej
               poti. Veseli me, da se je to na zaščiti in reševanju dvignilo ta procent, mogoče celo
               premalo, glede na to, da, to tudi stalno ponavljam, organizacija Združenih narodov je
               šla v smer in tudi vojska sodeluje že pri nekaterih naravnih nesrečah ne samo ostali
               del, ampak tudi vojska, da bi vendarle tukaj razmišljali tudi o tem, da bi pa to
               postavko še v prihodnje povečali. Pa če dovolite še to, tukaj se večkrat pojavljajo
               transferi neprofitnim organizacijam in ustanovam in to po mednarodnem sodelovanju, po
               nekih drugih in tako naprej. Kaj pravzaprav imate tukaj v teh postavkah?</p>
            </sp>
            <sp xml:id="SDT5-OZO-Nujna-003-2009-03-18.sp38">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Hrovat.</p>
            </sp>
            <sp xml:id="SDT5-OZO-Nujna-003-2009-03-18.sp39">

               <speaker>ROBERT HROVAT:</speaker>

               <p>Hvala za besedo. Ministrica, jaz se vam res lepo zahvaljujem za vse odgovore in vem,
               da vam je težko zagovarjati zmanjšanje sredstev proračuna, ker na to področje se
               spoznate in tudi veste kaj je to odgovornost, ki jo kot ministrica nosite. Rekla ste,
               da je to optimum zmanjševanja sredstev na obrambnem področju. Sedaj vas sprašujem
               ali, ker se predvideva in se govori že naglas, da bo potreba verjetno še eden
               rebalans proračuna. <stage type="mag">(Nadaljevanje)</stage> Ali se
               bo takrat tudi, ne vem, še jemalo Ministrstvu za obrambo? Upam, da ne, ker iz tega
               kar bom sedaj naprej povedal oziroma kar ste vi sama povedala, se kljub vsemu
               odpovedujemo določenim stvarem, ki so za mene osebno, so zelo zelo pomembne. Razumel
               sem, da bo prišlo do spremembe TRP-jev in pa teh dolgoročnih planov opremljala.
               Verjetno bo moralo priti v tem mandatu do teh sprememb in upam, da ne bo razvoj in pa
               varnost trpela na račun tega.</p>
               <p>Povedali ste tudi, da so določeni načrti s tem rebalansom prekinjeni. To pomeni RKB
               bataljon, taktično transportno letalo in... Veste, na eni strani govorimo, da smo
               poskrbeli kljub vsemu, kljub zmanjšanju sredstev za varnost itn., jaz pa mislim, da
               je transportno letalo ključnega pomena za varnost naših vojakov, ki so na misijah v
               tujini. Pri evakuaciji ali kakorkoli. Sam mislim, da smo s tem, ko smo se odpovedali
               transportnemu letalu v prejšnjem mandatu zaradi določenih, vsaj jaz sem imel tak
               občutek, političnih pritiskov, sedaj v tem mandatu se pa pravzaprav zavestno
               odpovedujemo temu letalu in zame to ni ravno sprejemljivo.</p>
               <p>Patria oziroma 8 kolesniki, so sestavni del razvoja in varnosti Slovenske vojske.
               Sedaj danes nisem dobil konkretnega odgovora oziroma prej je bilo, v uvodu je bilo
               postavljeno eno vprašanje, če se bomo odpovedali. Sedaj sprašujem, zares, ali smo se
               odpovedali temu projektu ali se nameravamo odpovedati temu projektu ali ne. Zelo je
               zavito v neko tančico ali pa v neko meglo in se veliko na glas govori, pravzaprav pa
               me zanima kaj vi menite o tem projektu, vi osebno, ker jaz vas cenim kot
               strokovnjakinjo in tudi kot ministrico. Veste, vaša beseda na tem odboru je zelo
               pomembna. Enkrat smo se že pogovarjali, pravzaprav dvakrat že v zvezi s tem, ampak
               nikoli ni bilo konkretnega odgovora. Sam, sedaj bom pa povedal kaj jaz menim. Jaz
               menim, da je ta projekt, torej oprema tega, bataljonske bojne skupine, ključen
               projekt Slovenske vojske. Saj brez tega ne vem, če sploh lahko sodelujemo v
               operacijah kjerkoli že. Tako da, to so zelo zelo pomembni detajli in všeč mi je bil
               odgovor, da računate oziroma, da se zavedate, da pogodbo, pa naj si bo kakršnakoli,
               ne moreš kar tako prekinit. Verjamem, če se resnično pokažejo oziroma neki izsledki,
               neke raziskave, da je resnično ta oprema oziroma ta 8 kolesnik slab, potem absolutno
               sem za to, da se uveljavi vse, vse klavzuje lar jih že premoremo. Ampak če pa temu ni
               tako, je pa to potrebno čim prej jasno povedati, da se ne zavaja v javnosti kakšen je
               pravzaprav ta projekt bil. Hvala.</p>
            </sp>
            <sp xml:id="SDT5-OZO-Nujna-003-2009-03-18.sp40">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Še sam bom par besed. </p>
               <p>Ja, gospa ministrica, danes sem drugič slišal vaše mnenje, da smo na skrajni meji
               zmanjševanja proračuna. Seveda, to pa kljub temu zelo odstopa od nastopa
               predstavnikov dveh koalicijskih strank, ki govorita o ogromnih rezervah. In tukaj na
               začetku je bilo jasno, da je kolegica poslanka sodelovala na nekem koalicijskem
               usklajevanju, kjer je bilo govora o možnih <stage type="mag">(nadaljevanje)</stage> o možnih revizijah vsega, odpovedi vseh pogodb in tako naprej. Jaz ne
               vem kaj.... Pričakujem tudi seveda, da bosta tu kolega iz teh dveh strank dala
               amandmaje s katerimi bosta opozorila na rezerve znotraj obrambnega resorja in
               slovenske vojske. Da vsaj na plenumu o tem sprožimo zelo resno razpravo. Meni je to
               izjemno pomembna razprava, ali te ogromne rezerve obstajajo. To razpravo, ki jo je
               sicer kolega iz druge stranke označil kot militantno je potrebno opraviti in to
               razpravo sem razumel tudi kot kritiko še bolj slovenske vojske oziroma tu dva
               načelnika, sedanji in bivši, sedita in pomanjkanje avtorefleksije v slovenski vojski.
               Iz odgovorov tega nisem zaznal, ampak te dileme je treba razčistiti ob sprejemanju
               rebalansa. Jaz tudi takšno razpravljanje nisem razumel kot preveč državotvorno, ampak
               vendarle na nek način je pomembno, če se postavi tudi to, da je vse diskutabilno, da
               se vse lahko razveljavi, ampak vendarle država mora biti usmerjena naprej in mora
               imeti nek plan. Torej, preden zaključim, še enkrat, pričakujemo te amandmaje, ki jih
               odbor lahko sprejme, in je v tej fazi pravo mesto za amandmaje.</p>
               <p>Replika, kolegica Zalokar.</p>
            </sp>
            <sp xml:id="SDT5-OZO-Nujna-003-2009-03-18.sp41">

               <speaker>CVETKA ZALOKAR ORAŽEM:</speaker>

               <p>Skozi moram pojasnjevati, gospod predsednik, kaj mislim, ker namesto mene želite vi
               reči kaj je kdo mislil.</p>
               <p>Mislim, da je bilo razmišljanje, ki sem ga podala državotvorno in v tem trenutku v
               času te krize in te recesije mislim, da se morajo vsi segmenti, ki so potrošniki
               davkoplačevalskih sredstev ukvarjati s samorefleksijo v smislu financ. Mislim, da smo
               tukaj enotni in da ne gre za nek napad na nek državotvorni resor. Ampak gre za to, da
               je potrebno od lokalnih skupnosti do vseh javnih zavodov, skratka vseh porabnikov
               proračunskih sredstev, da je ta samorefleksija na področju financ nujna. Prepričana
               sem, da glede na to, da smo imeli zlasti v zadnjem štiriletnem obdobju zelo, bom
               rekla, leta ko pravzaprav je bilo primerno število financ, žal smo to obdobje zelo
               slabo izkoristili, ker so nekateri ekonomisti vseskozi opozarjali in zahtevali, da se
               kakšne stvari pripravijo tudi za krizne časa, žal, takšne popotnice v Sloveniji
               nimamo in je potrebno rezerve, po moji oceni, iskati in jaz upam, da jih bodo tudi v
               Ministrstvu za obrambo in v general štabu slovenske vojske. Jaz sem prepričana, da ni
               institucije v tej državi, ki ne bi imela notranjih rezerv. Hvala.</p>
            </sp>
            <sp xml:id="SDT5-OZO-Nujna-003-2009-03-18.sp42">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ali želite, gospa ministrica?</p>
            </sp>
            <sp xml:id="SDT5-OZO-Nujna-003-2009-03-18.sp43">

               <speaker>DR. LJUBICA JELUŠIČ:</speaker>

               <p>Najlepša hvala.</p>
            </sp>
            <sp xml:id="SDT5-OZO-Nujna-003-2009-03-18.sp44">

               <speaker>PREDSEDNIK JOŽEF JEROVŠEK:</speaker>

               <p>Pardon, kolega Anderlič se je javil še za repliko.</p>
            </sp>
            <sp xml:id="SDT5-OZO-Nujna-003-2009-03-18.sp45">

               <speaker>ANTON ANDERLIČ:</speaker>

               <p>Saj ne bo "nucalo", kot se reče temu, prijelo ne bo, ampak moram pa povedati, da se
               distanciram od vaših izjav, ki jih stalno ponavljate in insinuirate določene stvari.
               Najbolj državotvorno, ali če hočete ali najbolj odgovorno se obnašajo tisti, ki
               kritično govorijo o stvareh in poskušajo s tistimi, ki so nosilci javnih funkcij in
               javnih pooblastil in opravijo z javnim denarjem najti rešitve, ki bi bile boljše, ki
               bi bile racionalnejše, ki bi sledile <stage type="mag">(nadaljevanje)</stage> načrtom, najsibo slovenske vojske v tem primeru oziroma celotnega
               sistema obrambe, vključno z zaščito in reševanjem in tako naprej. Prosim vas, da ne
               insinuirate, kajti, če bi bilo res kaj na tem, potem bi vi preprosto pustili v
               prejšnjem mandatu, da bi neka preiskovalna komisija naredila stvari do konca, ne pa
               da ste ščitili svoje trgovce z novci in s tem preprečili neke stvari. To grobo
               insinuacijo, ki jo ponavljate zavračam in sem že prej povedal, pri vsem proračunih,
               pri vseh TRP-jih smo sodelovali in nikoli ni bilo kritičnih vprašanj ali osporavanj,
               načrtovanj in tako naprej. Ampak do pa časi, ko je pač potrebno pogledati stvari tudi
               kako drugače. To je vse. Ne vem o kakšnih amandmajih in o kakšnih stvareh sedaj vi
               govorite, ker konec koncev smo v posameznih postavkah diskutirali in smo tudi dobili
               odgovore.</p>
            </sp>
            <sp xml:id="SDT5-OZO-Nujna-003-2009-03-18.sp46">

               <speaker>PREDSEDNIK JOŽEF JEROVŠEK:</speaker>

               <p>Kolega Anderlič, jaz ne insinuiram. Če boste vi dali amandmaje, ki bodo pokazali na
               ogromne rezerve o katerih ste govorili in kolegica, potem bom smatral, da ste mi pač
               odprli oči. Drugače pa bom razumel, da ste vi insinuirali, ampak ni nič
               hudega....<stage>/Oglašanje iz klopi./</stage> sta oba rekla, da je še ogromno rezerv. Jaz verjamem,
               da so, ampak pokazati jih je treba.</p>
            </sp>
            <sp xml:id="SDT5-OZO-Nujna-003-2009-03-18.sp47">

               <speaker>CVETKA ZALOKAR ORAŽEM:</speaker>

               <p>Gospod predsednik Jerovšek, jaz mislim, da ministrica ne potrebuje nobenih odvetnikov
               s strani opozicije, da bi ubranila svojo funkcijo, kar danes na nek način neprestano
               na tem odboru skušate prikazati. Mislim, da je dovolj avtonomna, suverena in ima
               podporo koalicije. Smo pa govorili o tem, da smo v takšnih časih, da je potrebno
               iskati notranje rezerve povsod, tudi v slovenski vojski.</p>
            </sp>
            <sp xml:id="SDT5-OZO-Nujna-003-2009-03-18.sp48">

               <speaker>PREDSEDNIK JOŽEF JEROVŠEK:</speaker>

               <p>Sedaj ste kršili, ker ste si kar sama vzela, pa replike na repliko ni.</p>
               <p>Izvolite, gospa ministrica.</p>
            </sp>
            <sp xml:id="SDT5-OZO-Nujna-003-2009-03-18.sp49">

               <speaker>DR. LJUBICA JELUŠIČ:</speaker>

               <p>Najlepša hvala. Jaz spoštujem to misel, da moramo res vsi poiskati svoje notranje
               rezerve v tem trenutku, ko smo soočeni s krizo in enostavno ne moremo pričakovati, da
               bomo ne vem kje iz neba dobili denar za potrebe javne uprave, državne uprave, če tega
               denarja ni. In vi verjetno, ko spremljate tiste dele proračunov za katere tudi v
               drugih odborih skrbite oziroma ste na njih pozorni, zanesljivo vidite, da se
               poskušajo racionalno obnašati tudi v drugih delih vladnih resorjev. Mi smo pač na
               obrambnem resorju poskušali po svojih najboljših močeh v tem trenutku pomagati k
               odpravljanju krizne situacije. Globoko smo pogledali v svoje načrte in se mnogim
               poskušali odpovedati v tem trenutku zato, da bi vendarle dali vedeti tudi vsem vam in
               naši družbi, da smo enako zaskrbljeni kot vsi skupaj za stanje krize v kateri
               smo.</p>
               <p>Kar se tiče članstva v Natu in koristi za domače gospodarstvo se mi zdi, da je prav,
               da opozarjata na to, ker to nam mora ostati stalno vodilo, da tudi v prihodnosti, pa
               ne samo eksplicitno vladnim resorjem, tudi naše gospodarstvo kot tako se mora
               zavedati, da s tem, ko smo članica Nata, smo mu v bistvu odprli mnoge možnosti in da
               ne sme čakati samo na denar, ki bo prišel iz notranjega proračuna, ampak da se mora
               razviti tako, da bo lahko tudi kandidiralo za sredstva, ki so v okviru Nata in v
               okviru evropske obrambne agencije. Se pravi, da to kar mi dajemo iz sredstev znotraj
               države so neke vrste sofinanciranja, ki pomagajo tem podjetjem zato, da se lažje
               plasirajo v velikem svetu držav članic v zveze Nato in držav članic EU in da pridejo
               do sredstev. Ne moremo pa sedaj razumeti tega članstva v Natu kot, da bomo pa še z
               dodatnim denarjem v obrambnem proračunu plačevali zato, da se bodo podjetja lahko
               vključevala v ta prostor. Sofinanciramo jih da. To se vidi še v eni drugi stvari.
               Mogoče smo danes nekoliko nerodno, ali pa sem jaz to nerodno prikazovala te
               tehnološke programe. Mi namreč ne prekinjamo nobene pogodbe pri tehnoloških
               programih. <stage type="mag">(nadaljevanje)</stage> Se pravi, iz 2008
               v 2009 prenašamo vse pogodbe za tehnološke programe in za tehnološki razvoj, ki so
               bile že sklenjene. Do razlik pa prihaja pri razpisih za nove pogodbe. In pri teh
               novih pogodbah je pa nova situacija. Tu pa bo treba na novo premisliti kaj od
               predlaganega moramo financirati iz sredstev za raziskovanje, razvoj in tehnologijo v
               Ministrstvu za obrambo in kaj lahko financirajo v drugih državnih resorjih, ki morajo
               tudi imeti sredstva za tovrstne investicije. Se pravi, okleščeni so novi razpisi, med
               tem ko stare pogodbe, ki so veljavne absolutno niso prizadete. Tako da ti s katerimi
               doslej sodelujemo, se ne smejo čutiti prizadete.</p>
               <p>Kar se tiče strateških dokumentov, ki se potrjujejo tudi v Državnem zboru in zadevajo
               razvoj celotnega obrambnega sistema v prihodnosti, mislim, da bomo morali skupaj
               opraviti resno razpravo o tem ali in koliko bomo morali odstopiti od ciljev, ki ste
               jih sprejeli v letu 2004 in so bili potem vodilo za ravnanje v vseh teh prihodnih
               letih doslej. Ne nazadnje so še vedno vodilo za ravnanje tudi v letu 2009, ker novih
               resolucij nimamo. Dokler ne bomo sprejeli novih dokumentov se bomo morali obnašati
               kot da poskušamo zasledovati cilje, ki so bili napisani tam. In ves čas vam bomo
               morali tudi povedati pošteno, da tistih ciljev, ki so bili zastavljeni v 2004 nismo
               bili sposobni doseči.</p>
               <p>Kar se tiče vprašanj, ki zadevajo transferje nevladnih organizacij, bodo kolegi
               povedali.</p>
               <p>Zdaj, to je pomembno vprašanje, gospod Hrovat. Jaz se zavedam, kje bodo zmanjšanja,
               če pride do dodatnega rebalansa. Situacija je takšna, poseči bo treba v pogodbe, ki
               so že podpisane in tu je treba vedeti, da podpisane pogodbe prinašajo tudi kazni, če
               se jih prekinja. Poseči bo treba v operacije, v operativno delovanje. Se pravi, da se
               bo treba odpovedati določenim operacijam, ampak pri tem bo treba tudi povedati, da bo
               država izgubila na neki drugi ravni. Se pravi, če se odpove operacijam, bo izgubila
               na kredibilnosti v mednarodni skupnosti in ne bo mogla več toliko prispevati k
               mednarodnemu miru in varnosti, kar je tudi naša naloga. Odpovedati se bo treba
               ljudem. Videli ste, da govorimo ves čas o plačah, in plače so velika postavka v
               obrambnem proračunu. Kako se odpovedati kar tako ljudem pa ni enostavno. To niso
               projekti za čez noč, to so projekti, ki bodo potem zraven potrebovali še zakonodajo o
               predčasnem upokojevanju, o odhodu ljudi iz državne uprave v druge resurse ali na
               borzo delo ali karkoli. Seveda so vedno možna zmanjševanja. In če bo moralo priti do
               njih, bo moralo priti do njih, ampak razumeti bomo morali da takrat pa res zarežemo v
               živo tkivo tega sistema.</p>
               <p>Prosim, če boste dovolili, da še kolegi dopolnijo.</p>
               <p>Se opravičujem. Projekt osemkolesnik. Jaz namerno uporabljam besedo osemkolesnik in
               se rajši izogibam besedi Patria. Ker, pogodba, ki jo mi imamo je pravzaprav pogodba
               med Ministrstvom za obrambo in Rotisom. In samo znotraj te pogodbe obstaja še
               dokument, ki se imenuje Sporazum o protidobavah in v tistem okviru nastopajo trije
               deležniki: Ministrstvo za obrambo, Rotis in Patria. V resnici je bolj korektno da
               govorimo o osemkolesnikih, ki so sestavina razvoja Slovenske vojske in ki so
               sestavina varnosti pri projektih, ki zadevajo izpolnjevanje obveznosti in to je
               sposobnost izvajanja vseh operacij v okviru zveze Nato in za ta namen potrebujemo
               srednje oklepna bojna vozila. Takšne vrste projektu se jaz ne morem odpovedati, ker
               je to razvoj, ker je to prihodnost. Ne morem pa govoriti v imenu tistih, ki zdaj
               proučujejo problematiko korupcije v povezavi s tem projektom.<stage type="mag">(nadaljevanje)</stage> Ne morem govoriti v imenu firme, ki nam mora
               predati uporabna vozila. Skratka, v imenu drugih ne morem govoriti. V svojem imenu pa
               lahko vedno rečem - to je projekt, ki se mu ne moremo odpovedati.</p>
            </sp>
            <sp xml:id="SDT5-OZO-Nujna-003-2009-03-18.sp50">

               <speaker>PREDSEDNIK JOŽEF JEROVŠEK:</speaker>

               <p>Hvala lepa.</p>
               <p>Gospod Bogataj.</p>
            </sp>
            <sp xml:id="SDT5-OZO-Nujna-003-2009-03-18.sp51">

               <speaker>MIRAN BOGATAJ:</speaker>

               <p>Transferji se pojavljajo pri zaščiti in reševanju...</p>
            </sp>
            <sp xml:id="SDT5-OZO-Nujna-003-2009-03-18.sp52">

               <speaker>ANTON ANDERLIČ:</speaker>

               <p>...<stage>/Oglašanje v ozadju, mikrofon ni vključen./</stage>... mednarodnem sodelovanju, pri...
               imate druge postavke.</p>
            </sp>
            <sp xml:id="SDT5-OZO-Nujna-003-2009-03-18.sp53">

               <speaker>MIRAN BOGATAJ:</speaker>

               <p>...ja, saj te so nevladne pri zaščiti. 6 milijonov 341, pod proračunsko postavko 6309
               in 4791 Požarni sklad so tudi transferi...</p>
            </sp>
            <sp xml:id="SDT5-OZO-Nujna-003-2009-03-18.sp54">

               <speaker>ANTON ANDERLIČ:</speaker>

               <p>...<stage>/Oglašanje v ozadju, mikrofon ni vključen./</stage>... ampak jaz sem mislil na 5885 in sem
                  mislil na 5865. ... <stage>/Medsebojni pogovor./</stage>...</p>
            </sp>
            <sp xml:id="SDT5-OZO-Nujna-003-2009-03-18.sp55">

               <speaker>GOSPA____________:</speaker>

               <p>...<stage>/Mikrofon ni vključen./</stage>... Transferi na mednarodni postavki so posledica članstva
                  v telesih Nata in ...<stage>/Nerazumljivo./</stage>...<stage>/Medsebojni pogovor./</stage>...</p>
            </sp>
            <sp xml:id="SDT5-OZO-Nujna-003-2009-03-18.sp56">

               <speaker>PREDSEDNIK JOŽEF JEROVŠEK:</speaker>

               <p>Ja, kolega Anderlič.</p>
            </sp>
            <sp xml:id="SDT5-OZO-Nujna-003-2009-03-18.sp57">

               <speaker>ANTON ANDERLIČ:</speaker>

               <p>Jaz bom podprl rebalans tako, kot je pripravljen, s tem da obžalujem to, da sem moral
               slišati to, da novih razpisov za raziskave in razvoj pač ne bo. Kljub temu, da je
               lani tistim, ki so izpadli bilo obljubljeno, da bodo novi razpisi in da naj se
               prijavijo naslednjič. Ampak, to je pač moje obžalovanje.</p>
               <p>Druga zadeva. Predlagam, da se za nadaljnje razprave vendarle lotite tistega dela, ki
               govori o obsegu, strukturi in tako naprej, pred TRPji in ostalimi, da sploh vemo s
               čim bomo v prihodnje razpolagali. Če se že 2007 in to 18. 10. 2007 izjavijo
               predstavniki ministrstva, da ambicije niso več takšne in da se ne načrtuje več 8500,
               potem je treba to pripoznati in iti na druga izhodišča. In res, zato, ker je bilo
               zadnjič rečeno, še vedno mislimo, ampak samo odložili bomo to na 2013. Jaz mislim, da
               je to iluzija in bi bilo smiselno, da se začnemo pogovarjati o realnih zadevah, ker
               bodo tudi druge številke potem iz tega ven lahko drugačne.</p>
               <p>Hvala lepa.</p>
            </sp>
            <sp xml:id="SDT5-OZO-Nujna-003-2009-03-18.sp58">

               <speaker>PREDSEDNIK JOŽEF JEROVŠEK:</speaker>

               <p>Še kratek odgovor.</p>
            </sp>
            <sp xml:id="SDT5-OZO-Nujna-003-2009-03-18.sp59">

               <speaker>DR. LJUBICA JELUŠIČ:</speaker>

               <p>Najprej razpisi, novi razpisi bodo. Ne prosim narobe razumeti. Razpis za tehnološki
               program je bil že konec lanskega leta dan ven, in zdaj smo v fazi, ko so zbrane
               ponudbe in je razpis za tehnološki program zaključen. Zdaj pa bomo ugotavljali komu
               bomo lahko dali denar. In rekla sem samo da bodo zmanjšana sredstva, ne pa da ni
               razpisa. ...<stage>/Oglašanje v ozadju./</stage>... Ne, ne. Ne me narobe razumeti. Tehnološki
               program gre naprej, tudi nov razpis je bil in v okviru tega je še vedno nekaj
               denarja, ni ga pa toliko, kot ga je bilo planiranega v letu 2007.</p>
               <p>Enako velja za ciljni raziskovalni program Znanost za varnost in mir, kjer gremo
               ravno tako v razpis in bomo upoštevali oziroma za vse bodo odprta vrata, ki bodo
               želeli, tudi projekte, ki so jih imeli v preteklih letih pripravljene, ponuditi. Ne
               moremo pa nikomur zagotoviti, da bo zanesljivo imel sprejet svoj projekt. Ampak,
               tender bo, razpis bo odprt in možnosti bodo. Strinjam se da absolutno ne smemo
               govoriti o prenašanju številk v leto 2013, ker dokument ki se imenuje Resolucija o
               splošnem dolgoročnem programu razvoja in opremljanja Slovenske vojske mora biti
               sprejet letos. In moramo tisto, kar je bilo rečeno leta 2004 popraviti zdaj. Ne
               moremo prenašati v 2013. Torej, 8500 mi zdaj v tem trenutku ne moremo kar sami
               spreminjati, ker je to dokument in številka, ki so potrdi v Državnem zboru. Zato bo
               tudi njena sprememba morala biti sprejeta v Državnem zboru. Ampak, je pa res, kot
               pravite, to je treba narediti zdaj. Ne moremo več prenašati kamorkoli.</p>
            </sp>
            <sp xml:id="SDT5-OZO-Nujna-003-2009-03-18.sp60">

               <speaker>PREDSEDNIK JOŽEF JEROVŠEK:</speaker>

               <p>Hvala lepa.</p>
               <p>Ugotavljam, da smo izčrpali razpravo.</p>
               <p>Zato zdaj prehajamo na oblikovanje amandmajev. Morda bi rekel lociranje ogromnih
               rezerv, če imate amandmaje. <stage type="mag">(nadaljevanje)</stage>
               Jaz pravi, da bi bilo treba do plenuma to razčistiti.</p>
               <p>Torej. Vidim, da ni amandmajev, zato tudi ta del razprave zaključujem.</p>
               <p>Prehajamo na sklep, ki ga bom prebral: Odbor za obrambo se je seznanil s predlogom
               rebalansa proračuna Republike Slovenije za leto 2009 v delu, ki se nanaša na področje
               Ministrstva za obrambo.</p>
               <p>Je v zvezi s tem kakšna razprava? Ne vidim.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Ker smo izčrpali dnevni red... Ali je to poročanje na... Tudi ne.</p>
               <p>Zaključujem današnjo sejo Odbora za obrambo. Zahvaljujem se za udeležbo in hvala lepa
               še enkrat.</p>
               <stage type="time">(Seja je bila zaključena 18. marca 2009 ob 12.49.)</stage>
            </sp>
         </div>
      </body>
   </text>
</TEI>