<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Skupna-2009-10-27">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#Skupna-2009-10-27.OZZP">B659A58C0EC568DCC1257656004C33AE</idno>
               <idno type="custom" subtype="session" corresp="#Skupna-2009-10-27.OZO">7910A552ED53D20FC12576580032C31B</idno>
               <idno type="custom" subtype="day" corresp="#Skupna-2009-10-27.OZZP">B5B64EA44719C8C3C125765D002C7312</idno>
               <idno type="custom" subtype="day" corresp="#Skupna-2009-10-27.OZO">881CDF25485A33B2C125765D002C788E</idno>
               <idno type="URI" corresp="#Skupna-2009-10-27.OZZP">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=B5B64EA44719C8C3C125765D002C7312</idno>
               <idno type="URI" corresp="#Skupna-2009-10-27.OZO">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=881CDF25485A33B2C125765D002C788E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Skupna-2009-10-27.OZZP" n="027">
               <name>Nujna</name>
               <date when="2009-10-27"/>
            </setting>
            <setting who="#Skupna-2009-10-27.OZO" n="009">
               <name>Nujna</name>
               <date when="2009-10-27"/>
            </setting>
         </settingDesc>
         <particDesc>
            <listOrg>
               <org xml:id="Skupna-2009-10-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="Skupna-2009-10-27.OZZP">
                        <orgName key="OZZP">Odbor za zunanjo politiko</orgName>
                     </org>
                     <org xml:id="Skupna-2009-10-27.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">27. nujna seja</stage>
            <stage type="title">ODBOR DRŽAVNEGA ZBORA REPUBLIKE SLOVENIJE ZA OBRAMBO</stage>
            <stage type="session">9. nujna seja</stage>
            <stage type="date">(27. oktober 2009)</stage>
            <stage type="chairman">Skupno sejo sta vodila vodil Franco Juri, podpredsednik Odbora za zunanjo
            politiko, in Jožef Jerovšek, predsednik Odbora za obrambo.</stage>
            <stage type="time">Seja se je pričela ob 14.06.</stage>


            <sp who="SDT5:JuriFranco">

               <speaker>PODPREDSEDNIK FRANCO JURI:</speaker>

               <p>Spoštovane gospe in gospodje, kolegice in kolegi, spoštovani gostje! Pričenjam 27.
               nujno sejo Odbora za zunanjo politiko. Seja bo potekala skupaj z Odborom za
               obrambo.</p>
               <p>Obveščam vas, da so danes zadržani oziroma odsotni naslednji poslanke in poslanci:
               Roberto Battelli, Zmago Jelinčič Plemeniti, Janja Klasinc. S pooblastilom bo gospod
               Cvetko Zalokar Oražem nadomeščal Franci Kek, gospo Janjo Klasinc Bogdan Čepič in
               gospoda Dejana Levaniča Alan Bukovnik. Gospo Andrejo Rihter nadomešča Anton Colarič.
               Pozdravljam vse prisotne, še zlasti ministrico za obrambo, gospo Ljubico Jelušič,
               ministrico za notranje zadeve Katarino Kresal, državno sekretarko, gospo Benčina, in
               vse ostale goste.</p>
               <p>Prehajamo na določitev dnevnega reda seje odbora.</p>
               <p>S sklicem seje ste prejeli dnevni red. Je kakšen proceduralni predlog v zvezi z
               dnevnim redom? <stage>(Ne.)</stage></p>
               <p>Besedo predajam gospodu Jerovšku.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Lep pozdrav tudi z moje strani! Tudi sam bi želel formalno začeti 9.
               nujno sejo Odbora za obrambo.</p>
               <p>Za današnjo sejo so se opravičili oziroma poslali nadomestne člane: Joško Godec, ki
               ga nadomešča Franci Žnidaršič, Tadeja Slapnika nadomešča Franci Kek in Dušana Kumra
               Anton Colarič, Janeza Janšo pa nadomešča Milenko Ziherl. Vse navzoče lepo
               pozdravljam, tudi novinarje, še posebej pa obe ministrici, ministrico za obrambo
               Ljubico Jelušič in ministrico za notranje zadeve, gospo Kresalovo, ter državno
               sekretarko Ministrstva za zunanje zadeve, gospo Benčina.</p>
               <p>Prehajamo na določitev dnevnega reda seje odbora.</p>
               <p>S sklicem ste prejeli dnevni red. Ker nisem prejel predlogov za njegovo spremembo, je
               določen dnevni red, kot ste ga prejeli s sklicem.</p>
               <p>Proceduralno, gospa Župevc, izvolite.</p>
            </sp>
            <sp who="SDT5:ŽupevcMelita">

               <speaker>MELITA ŽUPEVC:</speaker>

               <p>Hvala lepa, gospod predsednik. Na podlagi 74. člena Poslovnika Državnega zbora
               predlagam, in sicer kot članica Odbora za obrambo in kot članica Odbora za zunanjo
               politiko,  da preložimo točko
               dnevnega reda na eno izmed prihodnjih sej. Dovolite, da na kratko obrazložim,
               zakaj.</p>
               <p>Kot rečeno, sem članica Odbora za obrambo in članica Odbora za zunanjo politiko in
               pozdravljam pobudo oziroma predlog Zares za sklic seje, na kateri bi obravnavali
               napotitve in sodelovanje pripadnikov Slovenske vojske, policistov in civilnih
               strokovnjakov v mednarodnih operacijah in misijah. Gradivo, ki smo ga dobili članice
               in člani obeh odborov, torej Odbora za obrambo in Odbora za zunanjo politiko, po
               mojem mnenju ni dovolj za neko argumentirano, predvsem pa tehtno odločanje.
               Predsednik, upam, da me poslušate, da ne boste potem nasprotovali. Torej menim, da
               gradivo, ki smo ga dobili članice in člani obeh odborov, ne zadošča za neko
               argumentirano in tehtno razpravo o tako pomembni temi, ki je danes pred nami. To je,
               kot smo rekli, napotitev naših vojakov, policistov in tudi drugih civilnih
               strokovnjakov na mednarodne misije. Smo v nekem, lahko rečemo temu, tudi občutljivem
               času in pogovarjamo se res o odgovornih odločitvah, ki jih bomo sprejemali tako v
               Državnem zboru in ki jih bo sprejemala tudi Vlada. Mislim, da je prav, da si za
               takšne odločitve in za takšno diskusijo ne le vzamemo čas, predvsem da imamo pred
               sabo tehtna gradiva, gradiva Ministrstva za zunanje zadeve, Ministrstva za notranje
               zadeve in tudi Ministrstva za obrambo, na osnovi katerih bi lahko v Državnem zboru
               razpravljali.</p>
               <p>Če se vrnem h gradivu, ki ga je predlagal Zares, mislim, da je to temelj, na katerem
               lahko začnemo neko diskusijo. Veste, da je tudi predsednik republike že pred časom
               rekel, saj ne gre za odločitev sodelovati ali ne sodelovati, gre za odločitve, kje, v
               kakšnem obsegu, s kakšnimi silami in sredstvi bi najbolj uresničevali slovenske
               nacionalne interese. To je torej tisto temeljno, na čemer bi se morali odločati.
               Veste, da poteka zelo resna razprava o tem, kakšen bo angažma držav v Afganistanu.
               Tudi Slovenija bo glede tega morala sprejeti določene poteze, odločitve. Minister
               Žbogar, ki ga danes ni z nami, ker vem, da je odsoten, tudi to je argument, da
               predstavimo točko na eno naslednjih sej, je že pred časom rekel, da so v pripravi
               novi elementi delovanja Slovenije v Afganistanu in poleg vojaškega tudi druge oblike
               sodelovanja. In je tudi javno dejal, da naj bi bil ta dokument nared v kratkem.</p>
               <p>To je torej na kratko obrazložitev, zakaj predlagam, kot rečeno, kot članica obeh
               odborov, da to točko preložimo. Če želimo resno in argumentirano razpravljati o tem,
               kam bodo v prihodnje odhajali slovenski vojaki in vojakinje, policistke in policisti,
               potem se mi zdi, gospod predsednik in podpredsednik, da bomo rabili poslanke in
               poslanci malo več konkretnih informacije, verjetno tudi kakšno informacijo, ki bo
               zahtevala, da se o tem pogovarjamo za zaprtimi vrati, na podlagi katerih bomo potem
               lahko sprejeli neke konkretne in jasne odločitve. Hvala lepa.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa, kolegica Župevc. Zdaj bi vas samo vprašal, ali to v imenu poslanske
               skupine predlagate, ker 74. člen določa, da<gap n="..."/> Aha, poslanska skupina. Torej, če je
               tak proceduralni predlog podan, potem lahko v skladu  z desetim odstavkom 64. člena Poslovnika svoja
               stališča tudi poslanske skupine podajo. Kolega Grims, želite? V imenu Odbora za
               mednarodne odnose?</p>
            </sp>
            <sp who="SDT5:JuriFranco">

               <speaker>PODPREDSEDNIK FRANCO JURI:</speaker>

               <p>Ne, ne, za obrambo.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Ja. Zdaj bom jaz povedal, če ni drugih, kdo v imenu poslanskih skupin, za Odbor za
               obrambo? Kolega Anderlič.</p>
            </sp>
            <sp who="SDT5:AnderličAnton">

               <speaker>ANTON ANDERLIČ:</speaker>

               <p>Ta predlog podpiramo tudi v Liberalni demokraciji Slovenije. Več je že bilo pobud, ta
               ni ne prva ne zadnja, je pa zelo dobrodošla, da je na mizi. Škoda je, da pravzaprav v
               tem dobrem mesecu, odkar je bila pobuda formalno vložene, nismo opravili tistega, kar
               bi bilo prav. In da bi tudi pozvali vse, od Ministrstva za zunanje zadeve, Vlado,
               tudi konec koncev Urad predsednika in še druge, ki so zainteresirani in pristojni za
               to, da vodijo politiko in izvajajo določene aktivnosti iz tega naslova, kot je ta
               točka zapisana. Menimo, da je več kot dovolj razlogov za to, da se v Sloveniji končno
               začnemo pogovarjati v javni diplomaciji o tem, kje sodelujemo, na kakšen način in
               predvsem, da se seznanimo z vzroki ali razlogi, zakaj nekje da, zakaj nekje ne in kje
               so domnevni nacionalni interesi bolj prisotni in kje bi lažje dosegli tisto, kar je
               za Slovenijo najbolj pomembno. Zato je najbrž tako pripravljena točka in čas, v
               katerem smo bili poklicani na to skupno sejo, bil prekratek, preskromen in če kaj,
               potem pričakujem, da bo Vlada prišla že v tej fazi z nekaterimi podatki, z nekaterimi
               informacijami. Skoraj na vsaki seji Državnega zbora, na vsaki seji Odbora za zunanjo
               politiko in Odbora za obrambo, pa tudi na drugih odborih je prisotna diskusija in
               želja po neki razpravi, ampak je nikoli ne opravimo, ker tudi nimamo ustreznih
               izhodišč, ker nimamo ustreznih gradiv. Če sem prav obveščen, je dokument v neki
               zaključni fazi, ki bo vsaj na nekatera vprašanja lahko odgovoril. Zato bi bilo
               smiselno ta predlog podpreti in ga bomo vsaj v naši skupini tudi podprli.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>V imenu naše poslanske skupine in Odbora za obrambo bom tudi sam svoje mnenje
               povedal.</p>
               <p>Glejte, mi pa ne podpiramo tega predloga za preložitev, kajti prelagali smo razpravo
               več kot mesec, mesec in pol. Jaz sem želel ta predlog dati v poslovniškem roku,
               vendar ste že takrat predlagali preložitev. Mislim, da ni prav in nobene potrebe, da
               še nadalje odlagamo to pomembno diskusijo. Namreč, nekateri faktorji v tej državi,
               tudi predsednik republike, so se izrekli o debati o tej zadevi. In če je bilo v
               nekaterih delih te oblasti sprejeto tako stališče, mislim, da je bilo ogromno časa,
               dovolj časa, da se  ta razprava
               v Državnem zboru opravi. Meni je sicer jasno, zakaj danes takšna neusklajenost
               koalicije in zakaj nekateri predlagajo to odložitev. Namreč, ta predlog je nastal
               potem, ko je Državni zbor v okviru rebalansa 2 zavrnil predlog 17 poslancev, potem
               zmanjšanih na 4 poslance, ob krčenju vojaškega proračuna za 33,5 milijona evrov. S
               tem, ko je bil ta denar predviden za nakup stanovanj ljubljanskega župana od
               nepremičninskih organizacij, se je ministrica za obrambo silno zamerila tem krogom,
               ljubljanskemu županu, in stekel je postopek, na katerih področjih se da ministrico za
               obrambo oslabiti. In ena od teh je bila tudi diskusija o misijah, kjer so padali
               resni očitki na račun ministrice. Moram reči, da se mi zdi čudno, da so takrat vladni
               poslanci zahtevali že ob popolnoma okleščenem obrambnem proračunu nadaljnje
               zmanjševanje, ko vidimo, da se pa vse povsod drugod jemlje sredstva iz državne
               blagajne. Včeraj smo bili seznanjeni, da gospod Pavček in Viator&amp;Vektor niso
               plačali 600 tisoč evrov denarja za pokojninsko zavarovanje delavcev v svojem
               podjetju. In gre za visokega funkcionarja vladne stranke LDS in predsednika
               Gospodarske zbornice. Takšne stvari se dogajajo. Seveda so to neprijetne okoliščine,
               v katerih se ne želijo nekatere vladne stranke soočiti s stanjem, ki je izjemno
               pomembno. In moram se sklicevati spet na predsednika republike, ki je v svojem govoru
               5. septembra dejal, da je pisal predsedniku Vlade, da na račun zmanjševanja sredstev
               za obrambo ne sme biti ogrožena obrambna sposobnost države, varnost pripadnic in
               pripadnikov obrambnih sil. Seveda, na podlagi takšnega vdora v proračun je lahko
               zmanjšanja varnost naših pripadnikov v misijah. In to so vse tiste neprijetne
               okoliščine, zaradi katerih želite odložiti to razpravo. Mi se s takšno odložitvijo ne
               strinjamo. Ne nazadnje ste sami podali zahtevo po tej razpravi in mislim, da jo bomo
               opravili. Hvala lepa.</p>
               <p>Želi še katera poslanska skupina besedo, člani Odbora za obrambo? Ne. Dobro, potem
               glasujemo. Najprej dajte še vi, pa bomo glasovali skupaj.</p>
            </sp>
            <sp who="SDT5:JuriFranco">

               <speaker>PODPREDSEDNIK FRANCO JURI:</speaker>

               <p>Hvala, kolega Jerovšek. Lepo prosim malo tišine.</p>
               <p>V imenu Odbora za zunanje zadeve naj naprej obvestim, da gospoda Janeza Janšo
               nadomešča gospa Alenka Jeraj in gospo Andrejo Rihter poslanec Dušan Kumer.</p>
               <p>Zdaj pa prosim<gap n="..."/> Gospod Grims, imate proceduralno? <stage>/Oglašanje v ozadju./</stage> Zdaj
               prosim, da se oglasite v imenu poslanskih skupin OZP. Izvolite.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Hvala za besedo. Zdaj je vprašanje, ki ga tole dogajanje, ko se zbere okoli 50 ljudi,
               povabimo kup medijev in potem na predlog koalicije, ki zahteva izredno sejo, in iz
               iste koalicije potem dobimo na začetku te iste seje, ko se enkrat 50 ljudi zbere,
               predlog, naj se to prestavi na eno naslednjih sej. To odpira eno samo vprašanje,
               gospe in gospodje, ali je pilot v letalu. Namreč, to, da koalicija poka po šivih, to
               vidijo zdaj že vsi. To skrivati, ko ste predlagali, da bi to enkrat obravnavali na
               zaprti seji, nima več smisla. In dajte, za božjo voljo, če smo se že enkrat sestali,
               če ste vi to zahtevali, iz koalicijskih vrst je prišla zahteva, iz ene od
               koalicijskih strank, potem vsaj opravimo neko razpravo, ki bo po mojem trdnem
               prepričanju morala temeljiti na eni sami realni oceni - to pa je, če smo sprejeli
               neke mednarodne obveznosti, smo jih dolžni po najboljših močeh izpolnjevati. Samo
               odgovornost je tista, ki daje verodostojnost Sloveniji v mednarodnih odnosih. In tudi
               tak sklic seje in potem njena prestavitev s precej, dovolite, komičnimi razlogi, ne
               bo ravno pozitivno vplivala na ta imidž verodostojnosti, ki ga naša država v tujini
               ima.  V prvi vrsti bi morala ta
               odločitev temeljiti na sprejetih mednarodnih obveznostih. Mi smo sprejeli določene
               obveznosti, veste, da smo v eno od mednarodnih združenj oziroma celo v dve vstopili
               na osnovi referenduma in to za sabo potegne tudi odgovornost in odgovornost bi morala
               biti tudi pri sklicu te seje. Zdaj, tukaj imamo neko obširno gradivo, jaz sem trdno
               prepričan, da lahko mirno o njem razpravljamo, vsekakor pa je tudi zelo zanimivo, da
               ugotavljamo tukaj, da je na tem gradivu en datum 16. september, ki je datirano, potem
               je pa žig, ki je malo nejasen, ampak vsi se strinjamo, da piše 9.9., tako da najbrž
               tukaj nekaj ne bo čisto dobro štimalo na tem žigu. Ampak, to samo mimogrede kot
               zanimivost pri pripravi te seje. Vendar, še enkrat naj se vrnem na začetek. Če ste že
               enkrat zahtevati, da se tukaj sestane okoli 50 ljudi, če ste povabili medije, če ste
               zdaj že razgalili, da je koalicija popolnoma neenotna in da vsak dela po svoje kar mu
               na misel pride, potem predlagam, da se vsaj poenotimo okoli zunanje politike, ki je
               vendarle prostor, kjer ne bi smelo biti tovrstnih ekskurzij in tudi glede na to, ker
               smo v mednarodno skupnost, ki jo predstavlja Zveza Nato, ki temelji na skupnih
               vrednotah stopili na osnovi referenduma, na osnovi dvotretjinske večine tistih, ki so
               glasovali na referendumu, iz vseh teh razlogov, pa tudi iz odgovornosti do naših
               vojakov in vojakinj, ki zdaj opravljajo naloge na katere jih je poslala naša država
               nekje v tujini in nosijo za vse nas svojo glavo na prodaj, da to odgovornost izrazimo
               tudi s tem, da danes eno korektno razpravo opravimo, ne nujno v smeri kot je napisana
               v tem gradivu, zagotovo pa v smeri, ki izhaja iz sprejetih mednarodnih obveznosti,
               kajti mednarodni ugled Slovenije, njena verodostojno v mednarodnih odnosih in konec
               koncev tudi njena sposobnost, da zagotavlja svoje interese, interese državljank in
               državljanov, varnost vseh, ki je prva dobrina, je nekaj s čemer se nihče nima pravice
               igrati. Takšne legitimitete, da bi se igral s to dobrino res nima nihče.</p>
            </sp>
            <sp who="SDT5:JuriFranco">

               <speaker>PODPREDSEDNIK FRANCO JURI:</speaker>

               <p>Hvala, gospod Grims. Gospod Pukšič v imenu Slovenske ljudske stranke.</p>
            </sp>
            <sp who="SDT5:PukšičFranc">

               <speaker>FRANC PUKŠIČ:</speaker>

               <p>Hvala lepa. Kolegice in kolegi, lep pozdrav obema ministricama, državni sekretarki!
               Razlog, da danes ne bi razpravljali o tej točki tako kot je bilo napovedano zaradi
               tega, ker ni ministra Žbogarja, imamo pa dve ministrici in državno sekretarko, je
               milo rečen ne resen. V Poslanski skupini Zares ob pripravi tega gradiva so zapisali,
               da Zares Nova politika pozdravlja odločitev Vlade Republike Slovenije in Ministrstva
               za obrambo za povečanje razpravljanje vloge Državnega zbora Republike Slovenije pri
               pošiljanju pripadnikov Slovenske vojske in tako dalje. Tu so zapisali, da to
               pozdravljajo. Sedaj pa je koalicija razštelana, tako kot že od vsega začetka deluje
               razštelano deluje tudi tukaj. V Slovenski ljudski stranki ne bomo podprli preložitve
               te razprave, namreč tudi iz enega razloga, strategija je v vladnih vrstah že nekje
               proti  koncu in v kolikor se
               spomnim, vsaj takrat, ko smo mi bili na oblasti je bilo tako, da smo skupaj z
               ministrstvi, strokovnjaki, sekretarji in tako dalje od teh v koalicijah, torej o
               pripravi strategij in tako dalje, razpravljali, jih pripravljali, da so bile zrele za
               obelodanitev. Celo več, naši ministri so hodili določene zadeve tudi pojasnjevati v
               opozicijo in skupaj s tistim sodelovanjem so se stvari kaj nekako lepo odvijale.
               Sedaj pa zgleda, da niti znotraj koalicije ne premorete, kaj šele, da bi z opozicijo
               bilo možno kakšne stvari prej usklajevati. Ampak, to gradivo, ki ga imamo na mizi ga
               je dovolj, da lahko kompetentno o tem danes rečemo to kar je za reči, mogoče je res v
               ozadju rušenje, če mene vprašate, ene od uspešnejših, čeprav v tej Vladi glih ni
               uspešnih, ampak, ker je ministrica za obrambo pa vendarle uspešnejša ministrica. Če
               pa boste že izglasovali to, da boste točko preložili, potem pa predlagam, da
               istočasno izglasujete, da boste tisti, ki boste glasovali za tudi plačali potne
               stroške in del izpada zaslužka vsem tem, ki bi danes že delali nekaj in nekje drugje
               kot pa da so prišli sem in se ne bo nič zgodilo. Skratka, odgovornost<gap n="...."/></p>
            </sp>
            <sp who="SDT5:JuriFranco">

               <speaker>PODPREDSEDNIK FRANCO JURI:</speaker>

               <p>Kolega Pukšič, opozarjam vas, so že tri minute.</p>
            </sp>
            <sp who="SDT5:PukšičFranc">

               <speaker>FRANC PUKŠIČ:</speaker>

               <p><gap n="..."/>prelagati samo kar tako brez posledic je enostavno. Slovenci imamo za to en
               pregovor, ampak tokrat ga bom zadržal, veste pa na kaj mislim.</p>
            </sp>
            <sp who="SDT5:JuriFranco">

               <speaker>PODPREDSEDNIK FRANCO JURI:</speaker>

               <p>Hvala, gospod Pukšič. Dajem besedo kolegici Župevc v imenu poslanske skupine SD.</p>
            </sp>
            <sp who="SDT5:ŽupevcMelita">

               <speaker>MELITA ŽUPEVC:</speaker>

               <p>Hvala lepa. Bom na kratko, zato, ker sem se prej že enkrat oglasila. Samo to bom
               rekla. Poslanska skupina bo ta predlog seveda podprla in če kje potem ravno pri
               vprašanju varnosti je ta diskusija o koaliciji in opozicijo po mojem skromnem mnenju
               popolnoma deplasirana. Vsem nam se gre za varnost naših vojakov, naših policistov,
               vseh drugih, ki odhajajo na misije. Tako, da vsi tisti, ki danes izkoriščate to
               priložnost za zimzelene melodije o opoziciji in koaliciji danes mislim, da ste
               zgrešili čas za to diskusijo. In naj odgovorim, da vas moram razočarati, da nihče, še
               najmanj pa koalicija, ne ruši nikogaršnjega ministra, še najmanj pa našega lastnega
               oziroma naše lastne ministrice, ki je ministrica za obrambo celotne Vlade in to ni
               vredno sploh komentarja, ker vedno znova in znova ponavljate to in nimate drugega
               argumenta kot tega. In še to. Ne gre za prestiž kdo bo prej in kdo kasneje, ampak
               gre, če uporabim vaše osebe, za odgovornost in za verodostojnost. In ko govorite o
               odgovornosti in verodostojnosti<gap n="..."/><stage>/oglašanje iz klopi./</stage><gap n="...."/></p>
            </sp>
            <sp who="SDT5:JuriFranco">

               <speaker>PODPREDSEDNIK FRANCO JURI:</speaker>

               <p>Prosim, gospodje, nimate vi zdaj besede.</p>
            </sp>
            <sp who="SDT5:ŽupevcMelita">

               <speaker>MELITA ŽUPEVC:</speaker>

               <p>Predsednik Odbor za obrambo, smem kot članica Odbora za zunanjo politiko povedati do
               konca? Hvala.</p>
            </sp>
            <sp who="SDT5:JuriFranco">

               <speaker>PODPREDSEDNIK FRANCO JURI:</speaker>

               <p>Gospa Župevc bo imela dodatnih 20 sekund.</p>
            </sp>
            <sp who="SDT5:ŽupevcMelita">

               <speaker>MELITA ŽUPEVC:</speaker>

               <p>Hvala lepa. Če govorite o odgovornosti in verodostojnosti, jaz mislim, da bomo rabili
               mnogo več kot gradivo, ki ga imamo danes pred sabo, mnogo več informacij, konkretnih
               podatkov, če želite, tudi na zaprti seji Odbora za obrambo in za zunanjo politiko, da
               bomo sprejeli odgovorne in verodostojne odločitve.  Če pa želite tako povprek razpravljati o tem in
               sprejemati ad hock odločitve in z njimi kazati na ne vem kaj na neusklajenost
               koalicije, jaz mislim, da ravno pri tej temi to ni pravi čas za takšno diskusijo. Kot
               rečeno, če ste za odgovornost in za verodostojnost boste takšen predlog tudi podprli,
               razen, če ni vse to samo bitka za prestiž. Hvala.</p>
            </sp>
            <sp who="SDT5:JuriFranco">

               <speaker>PODPREDSEDNIK FRANCO JURI:</speaker>

               <p>Hvala. Gospod Anderlič, v imenu Poslanke skupine Liberalne demokracije.</p>
            </sp>
            <sp who="SDT5:AnderličAnton">

               <speaker>ANTON ANDERLIČ:</speaker>

               <p>Tudi mi bomo podprli ta predlog tudi v tem odboru, vendar je treba ugotoviti, da
               napredek je in ravno v imenu tega napredka o možnosti razpravljanja o tem vprašanju
               je tisto zaradi česar želimo še dodatna gradiva in čas, da to zaokrožimo, kajti že
               zgodaj spomladi 2007 sem sam pisal predsedniku Odbora za zunanjo politiko Državnega
               zbora takratnega sklica, vi veste kdo to je, pisal sem predsedniku tedanje vlade,
               pisal sem ministru tedanje vlade za obrambo in ministru za zunanje zadeve tedanje
               vlade, da naredimo to razpravo, vsa dokumentacija je v arhivu, tudi v arhivu Odbora
               za obrambo in v arhivu Odbora za zunanjo politiko in ker takrat ni bilo nobenega
               odziva, iti odgovoril ni nihče glede na to pobudo, da bi bilo treba o tem
               razpravljati, stalno razpravljati, dograjevati naša stališča, stvari se spreminjajo,
               treba je spreminjati tudi strategije tako kot to delajo tudi vse druge države. Ker
               smo očitno sedaj na poti, da lahko to nadgradimo in dobimo ustrezno gradivo ter
               sprejmemo v Državnem zboru tudi ustrezne sklepe, ki bodo prispevali k temu, da bodo
               te aktivnosti Republike Slovenije bolj usklajene, učinkovite in predvsem, da bodo
               doseženi nacionalni interesi na tem področju. Zato mislim, da ni nič narobe,
               nasprotno, prav, da na eni od prihodnjih sej to točko obravnavamo.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Torej salto mortale ste sedaj naredili.</p>
            </sp>
            <sp who="SDT5:JuriFranco">

               <speaker>PODPREDSEDNIK FRANCO JURI:</speaker>

               <p>Lepo prosim, če dovolite, spoštovani kolegi, bi še jaz v imenu Poslanske skupine
               Zares obrazložil glas. Vsi veste, da smo bili predlagatelji te seje prav Poslanska
               skupina Zares, torej bi morda zvenelo nekoliko protislovno in bo zvenela protislovno
               naša podpora predlogu. Vendar, če v tem predlogu ostaja možnost, da v naslednjih dneh
               s preložitvijo te seje dobimo s strani Vlade temeljito in boljšo informacijo o
               stvareh, ki so tako aktualne, da žal niso prišle v gradivo s katerim razpolagamo
               danes. Naj dam primer. Ministrica je oktobra meseca sodelovala na pomembnem sestanku
               obrambnih ministrov v Bratislavi, kjer je bila ena glavnih točk prav nadaljevanje
               operacije ISAF v Afganistanu. Seveda, mi smo zainteresirani glede na to, da
               Afganistan štrli iz celotne problematike kot tista točka, ki je v marsičem  najbolj nedorečena in če hočemo
               problematična, kajti ne gre samo za mirovno operacijo, ampak gre že za okoliščine, ki
               dejansko so vojna, je stvar zelo resna in pričakujem od Vlade dodatne informacije,
               dodatno gradivo na podlagi katerega bomo naslednji teden ali najkasneje v roku dveh
               tednov, odvisno tudi od pripravljenosti Vlade, ocenili kako naprej. Torej, sami smo
               ugotovili dejansko, da stvari potekajo tako hitro in da tudi v največji zaveznici
               Združenih državah nastajajo resni pomisleki in premisleki o nadaljevanju te
               operacije, da želimo dobiti temeljitejšo informacijo in tudi sprejeti sklepe, ki bodo
               bistveno bolj utemeljeni. Samo iz tega razloga in pod pogojem, da se preloži za nekaj
               dni bomo podprli ta predlog. Zdaj pa glasujemo. Pri glasovanju ni proceduralnih
               vprašanj, gospod Grims<gap n="..."/><stage>/oglašanje iz klopi./</stage><gap n=".."/> ampak, zdaj smo že pri
               obrazložitvah<gap n="..."/><stage>/medsebojni pogovor./</stage><gap n=".."/> Imamo še eno mnenje in to je v imenu DeSUS-a
               gospod Žnidaršič.</p>
            </sp>
            <sp who="SDT5:ŽnidaršičFranc">

               <speaker>FRANC ŽNIDARŠIČ:</speaker>

               <p>Lepa hvala, gospod podpredsednik. Naša poslanska skupina meni, da so argumenti, ki so
               bili našteti za odložitev razprave te seje sprejemljivi tudi za našo poslansko
               skupino, zato bom kot predstavnik naše poslanske skupine podprl ta predlog za
               preložitev razprave na to temo tako v Odboru za zunanjo politiko kakor tudi
               nadomestni s pooblastilom kot član Odbor za obrambo. Lepa hvala.</p>
            </sp>
            <sp who="SDT5:JuriFranco">

               <speaker>PODPREDSEDNIK FRANCO JURI:</speaker>

               <p>Gospod Grims, po Poslovniku ni možnosti proceduralnega vprašanja<gap n=".."/><stage>/oglašanje iz
               klopi./</stage><gap n=".."/> ni niti osebne obrazložitve. Obrazložitve poslanskih skupine so bile
               opravljene, zato preidemo k glasovanju. Najprej<gap n="...."/></p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Samo povejte, gospod predsednik, pred vsemi zakaj se niste to včeraj mogli zmeniti v
               koaliciji, pa bi danes<gap n=".."/> 50 ljudi je sem prišlo, 50 ljudi je odpovedalo druge
               obveznosti, imelo potne stroške, naredili ste veliko škodo, ki bistveno presega vse
               tiste razvpite kavice predsednika Vlade o kateri se je potem govorilo. Zakaj delate
               to na tak način?</p>
            </sp>
            <sp who="SDT5:JuriFranco">

               <speaker>PODPREDSEDNIK FRANCO JURI:</speaker>

               <p>Gospod Grims, vi ste se uzurpirali mikrofon. Dovolite, da pojasnim, da ni prvič in
               verjetno niti zadnjič, da se glasuje o takšnem predlogu. Bili so podani utemeljeni
               razlogi, vi ste imeli pravico izraziti mnenje poslanske skupine in zdaj preidemo po
               demokratičnem načelu k glasovanju. In torej naprej predlagam, kolega Jerovšek, če
               dovoli bi najprej obrambno. Če lahko glasujemo, najprej glasujemo v Odboru za zunanjo
               politiko.</p>
               <p>Kdo je za predlog, da se preloži? <stage>(10 članov.)</stage> Kdo je proti? <stage>(7 članov.)</stage></p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Zdaj prehajamo na Odbor za obrambo. Ker je predsednik oziroma predsedujoči tistega
               odbora dal tudi neko pojasnilo jaz bi kljub temu vprašal ministrico ali Vlada res ni
               tako pripravljena dajati obrazložitve na tej seji. Ali je res tak nepripravljena
                  Vlada? Dobro, bom na
               glasovanje.</p>
               <p>Kdo je za? <stage>(6 članov.)</stage> Kdo je proti? <stage>(4 člani.)</stage></p>
               <p>Sklep je sprejet.</p>
               <p>Ugotavljam, da je koalicijska<gap n="..."/><stage>/medsebojni pogovor./</stage><gap n="..."/> proceduralno, gospod
               Battelli.</p>
            </sp>
            <sp who="SDT5:BattelliRoberto">

               <speaker>ROBERTO BATTELLI:</speaker>

               <p>Jaz mislim, podpredsednik, da bi zdaj morali ugotoviti kaj bomo imeli na dnevnem redu
               na naslednji seji, ker zdaj Vlada Republike Slovenije zadolžila Ministrstvo za
               zunanje zadeve, Ministrstvo za obrambo in Ministrstvo za notranje zadeve, da pripravi
               strategijo o sodelovanju Republike Slovenije v mednarodnih operacijah. Tega še ni,
               tega gradiva. Kar zadeva pa posamezne situacije in jaz se strinjam, da vsaj<gap n="..."/></p>
            </sp>
            <sp who="SDT5:JuriFranco">

               <speaker>PODPREDSEDNIK FRANCO JURI:</speaker>

               <p>Malo tišine prosim.</p>
            </sp>
            <sp who="SDT5:BattelliRoberto">

               <speaker>ROBERTO BATTELLI:</speaker>

               <p>Jaz se strinjam, da sta vsaj dve izjemno pereči in to predvsem Afganistan in Irak,
               zaradi tega, ker tam množično umirajo civilisti in množično umirajo vojaki. Torej, bi
               lahko se dogovorili o čem bomo razpravljali, ali bomo naslednjič se osredotočili na
               Afganistan, ker potem rabimo določene informacije sveže o tem kašno je stanje na
               terenu, s katerimi težavami se dejansko soočajo mednarodne sile in tako naprej, da ne
               razpravljam dalje, te stvari so samoumevne za kvalitetno razpravo. Ali pa čakamo ta
               dokument, to strategijo od strani Vlade in potem se lotimo generalno stvari in potem
               lahko še tudi partikularno, jaz mislim, da je zelo pomembno to, da smo začeli na ta
               način te zadeve obravnavati, je vendarle bil čas in s tem se strinjam, ampak moramo
               eno disciplino dati celi zgodbi in kontekstualno jih postaviti na način, ki bo
               omogočal kvalitetno razpravo in tudi po možnosti kvalitetne odločitve. Hvala.</p>
            </sp>
            <sp who="SDT5:JuriFranco">

               <speaker>PODPREDSEDNIK FRANCO JURI:</speaker>

               <p> Hvala, gospod Battelli. Jaz se z vami strinjam, ampak točka dnevnega reda je bila
               preložena, o tem smo že glasovali in ne moremo zdaj načeti druge točke. Zato v imenu
               OZP-ja zaključujem to sejo.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Zdaj pa v imenu odbora še želi kdo karkoli? Drugače želim jaz reči proceduralno to,
               da opažam, da se je zgodilo sabotiranje parlamenta in Odbora za obrambo, namreč imamo
               dragoceni čas, ko razpravljamo in pomanjkanje terminov dejansko smo povabili v zelo
               širokem okviru in moram ugotoviti, da je koalicija pokazala nedržavotvorno držo na
               državotvornem odboru in na državotvornem resorju. In pozivam koalicijo, da ne
               sabotira dela Državnega zbora. Namreč, vzeli ste termin za kakšen drug odbor in ne
               vem kaj<gap n="...."/><stage>/medsebojni pogovor./</stage><gap n=".."/> ja, samo sem mislil, da bomo opravili resno
               debato, tu ste<gap n="...."/>tudi Vlado in vse skupaj. Torej, drugič prosim, ko se bomo
               dogovorili za termin, da sodelujete.</p>
               <stage type="time">(Seja je bila končana 27. oktobra 2009 ob 14.45.)</stage>
            </sp>
         </div>
      </body>
   </text>
</TEI>