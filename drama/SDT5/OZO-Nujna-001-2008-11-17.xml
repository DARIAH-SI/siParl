<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZO-Nujna-001-2008-11-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C410E09203C9CB28C12575010042D438</idno>
               <idno type="custom" subtype="day">37E4F3829E915FEEC1257504004D679D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=37E4F3829E915FEEC1257504004D679D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZO-Nujna-001-2008-11-17.OZO" n="001">
               <name>Nujna</name>
               <date when="2008-11-17"/>
            </setting>
         </settingDesc>
         <particDesc>
            <listOrg>
               <org xml:id="OZO-Nujna-001-2008-11-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZO-Nujna-001-2008-11-17.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OBRAMBO</stage>
            <stage type="session">1. nujna seja</stage>
            <stage type="date">(17. november 2008)</stage>
            <stage type="chairman">Sejo je vodil Jožef Jerovšek, predsednik odbora.</stage>
            <stage type="time">Seja se je pričela ob 12.20. </stage>


            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Pričenjam 1. nujno sejo Odbora Državnega zbora Republike Slovenije za obrambo, ki je
               bila sklicana na podlagi 47. in drugega odstavka 48. člena, 230. člena Poslovnika
               Državnega zbora Republike Slovenije.</p>
               <p>Obveščam vas, da so na seji prisotni, kot nadomestni poslanci, naslednji: dr. Mateja
               Lahovnika zamenjuje poslanec Ivo Vajgl in Katarino Kresal poslanec Milan Gumzar.
               Opravičil se ni nobeden od poslancev tako, da smo sklepčni.</p>
               <p>Dovolite mi, da naj najprej pozdravim predlagano kandidatko za ministrico za obrabo
               dr. Ljubico Jelušič. Pozdravljam tudi navzoče člane in članice odbora in predstavnike
               medijev.</p>
               <p>S sklicem seje ste prejeli naslednji dnevni red - Predstavitev dr. Ljubice Jelušič
               kandidatke za ministrico za obrambo.</p>
               <p>Ker k temu nisem dobil nobenega predloga za spremembo dnevnega reda, je dnevni red
               določen s sklicem.</p>
               <p>Prehajamo na <title>1. TOČKO DNEVNEGA REDA - PREDSTAVITEV PROF. DR. LJUBICE JELUŠIČ
                  KANDIDATKE ZA MINISTRICO ZA OBRAMBO.</title>
               </p>
               <p>Predsednik Vlade Republike Slovenije Borut Pahor je predsedniku Državnega zbora dr.
               Pavlu Gantarju 13. novembra 2008 na podlagi prvega odstavka 112. člena Ustave
               Republike Slovenije in 229. člena Poslovnika Državnega zbora predlagal listo
               kandidatov za ministre. Predsednik Državnega zbora je Odboru za obrambo poslal
               predlog predsednika Vlade, da Državni zbor za ministrico za obrambo imenuje prof. dr.
               Ljubico Jelušič. Na podlagi prvega in drugega odstavka 230. člena Poslovnika
               Državnega zbora sem tudi sklical to današnjo sejo in na podlagi tega se bo predlagana
               kandidatka predstavila delovnemu telesu, ki je ustanovljeno za področje na katerem bo
               opravljala funkcijo ministrice in odgovarjala na vprašanja naših članov. Po tem,
               predsednik delovnega telesa, po opravljeni predstavitvi kandidata za ministra, pošlje
               predsedniku Državnega zbora in predsedniku Vlade mnenje o predstavitvi predlaganega
               kandidata za ministra.</p>
               <p>Sedaj prosim dr. Ljubico Jelušič, predlagano kandidatko za ministrico za obrambo, da
               se predstavi Odboru za obrambo.</p>
               <p>Izvolite gospa kandidatka.</p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p>Najlepša hvala, spoštovani gospod predsednik, za besedo. Cenjena poslanka, cenjeni
               poslanci, spoštovano občinstvo, predstavniki medijev.</p>
               <p>Rada bi povedala, da se vam zahvaljujem za priložnost, da smem pred vami izvoljenimi
               predstavniki ljudstva razgrniti svojo vizijo in strategijo delovanja na področju
               varnostne politike in obrambe države. Jaz se namreč z raziskovanjem obrambnega
               sektorja ukvarjam že 23 let. Poučujem ljudi, ki so zaposleni v tem obrambnem
               sektorju. Poznam raziskave, ki v mednarodnem okolju govorijo o trendih, razvoju,
               prihodnosti mednarodne in nacionalne varnosti, ampak to je bil moj pogled in tudi
               vpliv od zunaj. Zdaj se v bistvu pripravljam za vstop znotraj tega sistema. Torej,
               pričakujem, da bom v tem sistemu res srečala veliko ljudi, ki jih poznam od prej, s
               katerimi sem že delala. Pričakujem pa, da bo v tem sistemu tudi veliko takšnih, ki me
               ne poznajo. Zato je prav, da tako vam, kot slovenski javnosti in posredno tudi
               ljudem, ki me čakajo v obrambnem sektorju povem kako si predstavljam svoje bodoče
               delovanje v prihajajočem mandatu.</p>
               <p>Moja osebna vizija namreč je, po eni strani spoštovanje strokovnosti vseh zaposlenih
               v obrambnem sektorju in tudi spoštovanje do vseh prostovoljcev, ki danes še podpirajo
               obrambni sistem. Naša koalicijska vizija pa je, da moramo prilagoditi ta obrambni
               sistem novim razmeram, ko moramo zaradi prihajajoče težke gospodarske situacije
               zmanjšati obrambne izdatke. 
               Zdaj že veste, da se zavzemamo za največ 1,5% družbenega bruto produkta za obrambne
               izdatke. Veste tudi, da se kot koalicija zavzemamo za strukturno preoblikovanje
               Slovenske vojske in tudi upravnega dela Ministrstva za obrambo. Zavedamo se, da
               moramo kot koalicija širiti sistem zaščite reševanja in pomoči in seveda nadaljevati
               s procesi profesionalizacije, ki so bili začeti, tako znotraj Slovenske vojske, kot
               znotraj celotnega obrambnega sektorja. Opraviti pa moramo seveda tudi kadrovsko
               sanacijo, tako v vojski, kot v upravnem delu Ministrstva za obrambo in morebiti
               najpomembnejše - krepiti moramo domoljubje, solidarnost in prostovoljnost v
               zagotavljanju varnosti te države. Moja strategija pri uresničevanju te vizije je v
               premišljenih in postopnih spremembah. Jaz nisem pristaš revolucionarnih, radikalnih
               reorganizacij in reform. Zavzemam se za zelo premišljene in zelo postopne spremembe.
               Želim namreč ohraniti doseženo raven varnosti in stabilnosti vzpostavljenega sistema
               nacionalne varnosti, ampak seveda pa želim tudi izboljšati stanje. Seveda, to lahko
               naredim samo ob pomoči vseh ljudi v obrambnem sistemu in seveda tudi vseh tistih, ki
               v slovenski javnosti, v slovenski družbi podpirajo ta sistem. Seveda bo treba
               izboljšati stanje tudi na tistih področjih, ki so bila v zadnjem času precej kritična
               in tudi precej izpostavljena javnosti. Pa naj si bo, da gre za nabave in opremljanje
               za Slovensko vojsko po eni strani, po drugi strani pa tudi za zaposlovanje,
               zadrževanje in izhod iz Slovenske vojske in celotnega obrambnega sistema.</p>
               <p>Jaz želim, skupaj s svojo ekipo, povrniti zaupanje ljudem, ki so zaposleni v
               obrambnem sistemu v profesionalnost svoje organizacije. Seveda pa jim tudi želim
               zagotoviti dovolj miru za transformacije, ki jih čakajo. Te transformacije so pa
               posledica tako zunanjih okoliščin, kot tudi naših notranjih okoliščin. Kot izhodišče
               svoje strategije vidim dejstvo, da mora biti sistem nacionalne varnosti enako
               dostopen vsem državljanom in državljankam, ampak tudi prebivalcem in prebivalkam te
               države. In to ne glede na družbeni položaj, ne glede na izobrazbo, spol, religijo,
               ideološko prepričanje ali kaj drugega, kar nas ločuje. Želim doseči ravnotežje med
               tistim, kar je še naša nacionalna obramba in tistim kar so pričakovanja iz
               mednarodnega okolja. Pri svojem delu bom skrbela za uskladitev vseh teh pričakovanj.
               Poleg tega pa seveda mi boste dovolili, in upam, da me boste tudi podpirali pri tem,
               da bomo skrbeli za verodostojnost našega obrambnega sistema in naše države v
               mednarodnem okolju. Mi nismo več neuvrščena država. Mi smo država, ki je v
               zavezništvih, je članica različnih mednarodnih organizacij. In iz tega naslova imamo
               obveznosti, imamo pravice in seveda lahko tudi zelo vplivamo na mednarodno
               okolje.</p>
               <p>Jaz prihajam iz civilne družbe, zato bom v obrambni sistem tudi vnašala ta pogled iz
               civilne družbe. Namreč, jaz vem koliko je meni pomenilo, če je bil obrambni sistem
               odprt, racionalen, pregleden, nadzorovan s strani, tako javnosti, kot s strani
               parlamenta. Želim si, da bi to lahko bila tudi neka prihodna podoba tega obrambnega
               sistema.</p>
               <p>Naslednja stvar, ki si jo želim in upam, da bomo skupaj delali na njej, je velik
               pomen, ki ga dajem parlamentarnemu nadzoru in usmeritvam, ki jih pričakujemo z vaše
               strani. Čakajo nas naloge, ki bodo po eni strani nadzirane tako z vaše strani, kot
               tudi s strani mednarodnega okolja. Ampak, zavedam se, da bomo te naloge zagovarjali
               tudi pred mednarodnim okoljem samo, če bomo skupaj z vami, skupaj z vsemi
               zainteresiranimi delovnimi telesi v slovenskem Državnem zboru, in pa seveda tudi v
               Državnem svetu, odgovorili na potrebe slovenske nacionalne obrambe in odgovorili na
               potrebe iz zavezništev oziroma mednarodnih organizacij. Videli boste, da bom velikokrat poskušala tako vam v
               Odboru za obrambo, kot tudi drugim delovnim telesom sporočiti čim več stvari, s
               katerimi se bomo ukvarjali v obrambnem sektorju. Ne za to, da bi prenašala
               odgovornost za odločitve na vas, ampak zato, ker mi bo vaše mnenje, kajti vi ste le
               predstavniki ljudstva, sem rekla na začetku, ker mi bo vaše mnenje v bistvu pomenilo
               odgovor na dilemo, ki jo mora razrešiti vsak, ki na strateški ravni odloča, kakšen je
               učinek njegovih odločitev. Meni veliko pomeni to, da ste tu predstavniki različnih
               strok. Da ste tu predstavniki različnih generacij, različnih spolov, da ste tu ne
               nazadnje ljudje z veliko izkušnjami v delovanju Odbora za obrambo. Nekateri ste ga v
               preteklosti že vodili, nekateri ste bili v njegovi sestavi dolgo časa. Veliko mi
               pomeni, da bomo imeli v svoji sredi tudi tiste, ki imate izkušnje iz Odbora za
               zunanjo politiko in še vse ostale izkušnje, ki jih prinašate med nas. Kajti, obramba
               države ni samo stvar enega samega delovnega telesa. Obramba države je nadstrankarska,
               je nadsektorska, je skupna stvar celotne države, ne glede na to kdo smo. In zato mi
               boste prosim dovolili, da se bom velikokrat obrnila na vas in vas prosila za pomoč,
               za vaše mnenje in vašo presojo o tem kar delamo. Zato bomo tudi veliko stvari s
               katerimi se bomo ukvarjali dajali na vaše oči in oči javnosti. To nas čaka oziroma to
               potrebo imam zaradi tega, ker nas, ne samo v prihodnjih štirih letih, ampak tudi v
               bolj oddaljeni prihodnosti čaka precej dolgoročnih ukrepov. O teh kratkoročnih
               ukrepih bom govorila v nadaljevanju, ampak dolgoročne ukrepe bi pa vseeno zdaj rada
               povedala. Namreč, soočamo se s trenutno situacijo - finančna in gospodarska kriza.
               Ampak ta kriza ne bo nikoli takšna. Mogoče bo še slabše, mogoče bo boljše. Če
               opazujemo ravnanje nekaterih evropskih držav vidimo, da so v tem trenutku tudi
               skeptične glede obrambnih izdatkov. Toda, dolgoročno gledano si tudi nekatere druge
               države že zastavljajo cilje, ki vodijo k povečevanju obrambnih izdatkov. Se pravi
               tudi mi moramo biti pripravljeni na tisto, kar se bo zgodilo po letu 2012 ali tudi
               kasneje.</p>
               <p>Drugič. Soočili se bomo z nekaterimi omejitvami tradicionalnega obrambnega sistema.
               Na narodni ravni se namreč pojavlja potreba po bolj celovitih pristopih k reševanju
               kriz. In mi kriz danes in v prihodnosti ne bomo mogli več reševati tako, da jih bomo
               gledali samo skozi oči obrambnega sektorja, notranje varnosti, obveščevalne
               dejavnosti, zunanje politike, gospodarstva in tako naprej. Kajti, povezati bo treba
               vse te dejavnike v celovit sistem. Jaz ga bom v tem trenutku imenovala <q>"sistem
               kriznega upravljanja in vodenja"</q>, za katerega bomo morali nadsektorsko skupaj
               presoditi kako bi skupaj zbrali različne sile in zmogljivosti, znanje in sposobnosti
               iz različnih sektorjev, ki se danes ukvarjajo z notranjo in zunanjo varnostjo države.
                   Ampak za ta namen bomo
               potrebovali še veliko skupnih razmislekov in ne nazadnje bomo potrebovali še zelo
               veliko podporo celotnega državnega zbora. Kajti če bomo šli v smeri postavljanja
               takšnih idealov, potem bomo potrebovali dvotretjinsko podporo, kajti zakoni in
               strateške usmeritve, ki jih bo treba narediti za tak namen, bodo zahtevali dejansko
               veliko večino podpore s strani državnega zbora.</p>
               <p>Govorimo tudi o tem, da bo treba narediti neke vrste celovit sistem sodelovanja v
               mednarodnih operacijah. Tudi tu ne moremo izhajati iz neke sektorske politike pa
               reči, mene zanima, kaj bo z mojimi vojaki v mednarodnih operacijah, ker v mednarodnih
               operacijah danes ne sodelujejo več samo vojaki, ampak tudi že dolgo časa policisti,
               civilni funkcionalni strokovnjaki, različni uradniki. Skratka, ogromno ljudi danes že
               odhaja na mednarodne operacije, in to je naš skupen problem, da pridemo do tega
               celovitega pristopa do mednarodnih operacij, bomo morali skupaj v celotnem ne samo
               državnem zboru, ampak celotni javnosti iti v smeri oblikovanja takšnega sistema.</p>
               <p>Govorim tudi, in videli boste, da se to področje nanaša tudi na vprašanje notranje
               varnosti, o tako imenovanem integralnem zakonu o obveščevalno-varnostni dejavnosti.
               Ta zakon ne bo samo stvar naše komunikacije, ampak bo stvar spet komunikacije
               celotnega državnega zbora in dobrega premisleka o tem, kako urediti delovanje Sove,
               ki deluje po svojem zakonu, kako urediti delovanje obveščevalno-varnostne službe, ki
               deluje po zakonu o obrambi. Če hočemo narediti integralni zakon, bomo potrebovali
               zelo veliko podporo pri oblikovanju zamisli o tem, kako urediti pravice vseh teh
               služb in kako urediti nadzor nad vsemi temi službami. Ampak za ta namen bomo spet
               potrebovali soglasje in interes, pa seveda tudi mnenja vseh vas.</p>
               <p>Svoje ukrepe, ki bi vam jih rada predstavila, in ne bom šla v zelo velike
               podrobnosti, ker koalicijski sporazum tudi poznate, bi rada prestavila na nekoliko
               drugačen način, kot so zdaj zastavljeni v koalicijskem sporazumu. Rada bi namreč
               povedala, da so zame ukrepi na področju preoblikovanja nacionalne varnosti
               postavljeni v razmerje od navadnega državljana do najbolj profesionaliziranih enot in
               skupin ter posameznikov, ki jih imamo v tem sistemu. Kar mene najprej zanima in kar
               je zame ključnega pomena, je državljanska zavest o tem, koliko lahko še mi, vsak kot
               posameznik, sodelujemo v sistemih zaščite in reševanja, pomoči, v sistemih
               solidarnosti in tudi če nimamo sistema kot posamezniki, koliko lahko kot posamezniki
               prispevamo k varnosti sebe, svoje družbe in svoje države.</p>
               <p>Druga stvar, druga točka, na kateri se vidim oziroma vidim svoje ukrepe, je področje,
               ki je v veliki večini še zgrajeno na osnovi prostovoljstva, vendar je tudi že delno
               profesionalizirano. To je prav sistem zaščite, reševanja in pomoči, ki je neke vrste
               spoj majhnega števila poklicnih enot in velikega števila prostovoljcev. Od tu dalje
               šele pridemo v tisti tretji sistem vojaške obrambe, kjer imamo pretežno
               profesionalizirano strukturo in kjer imamo majhno število prostovoljcev. Vse to
               skupaj pa moramo postaviti v kontekst mednarodne varnosti in našega delovanja v
               mednarodnih vojaških in civilnih operacijah ter tudi delovanja v različnih
               mednarodnih poveljstvih.</p>
               <p>Osnovni ukrepi, ki jih vidim na področju državljanske zavesti o prispevku k varnosti.
               Prvič, zavedati se moramo, da znanje o tem, kar se nam dogaja po letu 1991 ni nekaj,
               kar je samo po sebi umevno. Ni nekaj, kar je dano mladim generacijam kar samo od
               sebe. V zvezi s tem bo treba marsikaj narediti v izobraževalnem sistemu. V tem
               trenutku imamo že novo knjigo, ki govori o osamosvojitvi Slovenije. Imamo tudi pouk o
               uvajanju teh vsebin v predmete s področja zgodovine v osnovnih in srednjih šolah. To
               isto mislim, da bo treba narediti zato, da bi naše mlade ljudi izobrazili v zavedanju
               o tem, da smo postali sestavni del neke mednarodne skupnosti, da smo sestavni del
               mednarodnih organizacij, neke globalne mednarodne družbe in da v zvezi s tem imamo
               svoje pravice in dolžnosti. Poleg tega se mi zdi, da bomo morali več narediti  v smislu spoznavanja mladih ljudi
               z našim sistemom zaščite, reševanja in pomoči in sistemom vojaške obrambe. Nekaj
               malega v zvezi s tem obstaja, obstajajo dnevi odprtih vrat, obstajajo dnevi varnosti,
               vendar bo treba na sistematičen način narediti bistveno več. Zdaj bom rekla, naredili
               bomo učbenik, ampak to bomo dali v navednice. Naredili bomo, poskušali bomo skupaj z
               ministrstvom za šolstvo sestaviti nabor vseh tistih vsebin, za katere menimo, da je
               dobro, da jih naši mladi ljudje kot sestavni del svoje državljanske vzgoje poznajo.
               Seveda, pri tem bo velik poudarek, mora biti velik poudarek dan predvsem vprašanjem s
               področja zaščite, reševanja in pomoči. To je področje, kjer smo rekli, da imamo
               veliko prostovoljcev, ampak imamo premalo podmladka. In tu se mi zdi, da je lahko
               sistem, obrambni sistem, v katerem je tudi Uprava Republike Slovenije za zaščito in
               reševanje, lahko naredi še zelo veliko, zlasti zaradi tega, ker je ta sistem zaščite
               in reševanja organiziran na ravni občin, je v bistvu najbliže ljudem, bistveno bolj,
               kot je blizu lahko ljudem katerakoli vojaška obramba.</p>
               <p>V sistemu zaščite, reševanja in pomoči ob naravnih in drugih nesrečah vidim vrsto
               ukrepov, ki nas čakajo v prihodnosti. Vi ste se v preteklosti ukvarjali s to
               problematiko. Videla sem, da ste neštetokrat razpravljali nekateri med vami na odboru
               za obrambo in tudi v drugih vlogah o tem, kakšna je vloga občin, o tem, ali občine
               namenjajo ali ne določen odstotek sredstev za zaščito in reševanje. In situacija je
               zdaj taka, da je precej odvisno od županov, kako se bodo glede tega odločili. Mislim,
               da je naša naloga v krepitvi vloge občin v organiziranju sistema zaščite in
               reševanja, seveda tudi v krepitvi državne pomoči, ki prihaja s strani ministrstva za
               obrambo. Po drugi strani pa vidim, da moramo tudi veliko narediti v krepitvi te prej
               omenjene prostovoljske osnove, prostovoljske baze sistema zaščite in reševanja. Ampak
               prostovoljce je danes možno motivirati na različne načine, z aktivnostmi, z vajami, z
               možnostmi, ki jih imajo v sistemu, hkrati je pa treba tudi vedeti, da je tem
               prostovoljcem mogoče treba dati tudi nekaj v zameno. Predvsem pa mislim, da je treba
               veliko narediti na večji strokovnosti tudi tistega majhnega števila enot, ki se
               pojavljajo v sistemu zaščite in reševanja in so to neke vrste poklicne enote, bomo
               rekli, zlasti večina jih je seveda na področju gasilstva. Izobraževanje in
               usposabljanje prostovoljcev in poklicnih predstavnikov sistema zaščite in reševanja
               je en del, drugi del, ki je tu zelo pomemben, pa je vnašanje znanja v šolske
               sisteme.</p>
               <p>Pomembna je v zvezi z zaščito in reševanjem zadnja točka, ki jo želim poudariti,
               krepiti vlogo ali povezovanje ali koordinacijo v delovanju med Slovensko vojsko in
               sistemom zaščite in reševanja oziroma delovanjem Slovenske vojske v sistemu varstva
               pred naravnimi in drugimi nesrečami. Imeli smo priložnost opazovati to sodelovanje v
               preteklosti. Mogoče se nismo vedno zavedali vseh pomanjkljivosti. Morda se v trenutku
               resnice vseh pomanjkljivosti niti ne vidi. Vendar, da bi ne bilo težav v prihodnosti,
               želim, da se tako Slovenska vojska bolj zaveda enega od svojih ključnih poslanstev,
               ki je pomoč sistemu zaščite in reševanja, po eni strani, po drugi strani pa želim, da
               tudi sam sistem zaščite in reševanja ve, da je Slovenska vojska en del njihovega
               lastnega sistema, ki sodeluje in ki je pripravljen in ki je vedno na razpolago za
                   takrat, ko doživimo nesrečo
               ali krizo <gap n="..."/><stage>/Nerazumljivo./</stage><gap n="..."/></p>
               <p>O tem ali naj bo sistem zaščite in reševanja sestavni del Ministrstva za obrambo ali
               ne ne bom govorila, kajti predpostavljam, da me boste v zvezi s tem tudi kaj
               vprašali. Imam pa v zvezi s tem tudi svoje mnenje. Glede obrambne administracije
               raziskav razvoja civilne obrambe, kar je eden od pomembnih segmentov Ministrstva za
               obrambo, bi rada povedala, da bomo šli v smeri ukrepov na treh področjih. Prvič
               ukrepi na področju racionalizacije upravnega dela, drugič, odprava podvojevanja
               različnih funkcij in tretjič, poudarek bo na sistemu raziskovanja. Kako vidim
               racionalizacijo upravnega dela bomo lahko še rekli. Vem, da je bila na Ministrstvu za
               obrambo opravljena neka sistemska integracija tako vojaškega, kot upravnega dela.
               Kakšni so učinki te integracije bomo videli, ko pridemo pogledati sistem od blizu.
               Vsekakor mislim, da je več točk skozi katere bo možno opraviti to racionalizacijo.
               Rekla sem, da se bom veliko ukvarjala s problemom strokovnosti. Skratka zelo me bo
               zanimalo ali so strokovni ljudje res na tistih mestih kjer lahko pokažejo svojo
               strokovnost, kar bo že močno prispevalo tudi k racionalizaciji nekaterih postopkov.
               Zagotovo pa glede na manjši obseg sredstev, ki ga pričakujemo za obrambni sektor,
               bomo morali poiskati za del zaposlenih na Ministrstvu za obrambo tudi možne
               zaposlitve drugod v državni upravi. Ampak spet moram povedati, da to ne pomeni, da
               bomo pa zdaj čez noč naredili seznam, stečaj in ljudi na cesto. Povedati moram, da
               gre v vseh primerih za ljudi, ki so že veliko svojega znanja in izkušenj dali v ta
               sistem, investirali vanj in pravilno je, dostojanstvo je, da za njih poskrbimo tudi
               pri izhodu iz tega sistema.</p>
               <p>Kar se tiče raziskovanja in razvoja se mi zdi, da vas mogoče to lahko tudi posebej
               zanima, jaz bi v zvezi s tem povedala predvsem to. Ključno je, da ima sistem obrambe
               države možnost zbiranja znanja, ki so v družbi na razpolago. Pomembno je, da ima
               možnost tudi sofinancirati nastajanja teh znanj. Ni tako zelo pomembno, da si sam
               zase organizira organizacije skozi katera bo razvijal znanja. Pomembno pa je, da je
               sposoben. Ogromno inštitutov, akademskih in drugih raziskovalnih organizacij v
               Sloveniji in v tujini povezati med sabo tako, da lahko iz njih uporabi znanja, ki jih
               potrebuje za svoj razvoj. Poleg tega pa lahko z denarjem, ki ga ima na razpolago
               podpre tiste raziskave, ki so pomembne za povezovanje naše raziskovalne sfere z
               raziskovalno sfero v okviru Nata in Evropske unije. Tam imamo ogromno skladov še.
               Imamo veliko možnosti za naše raziskovalne skupine. Ampak vse te raziskovalne skupine
               in njihove zmogljivosti bo treba povezati med seboj.</p>
               <p>Na področju in to področje je zelo pomembno za naše bodoče delovanje, to so
               mednarodne civilne in vojaške operacije in pa seveda mednarodno vojaško in obrambno
               sodelovanje, na tem področju nas sicer čaka vrsta ukrepov, vendar bi vam rada
               povedala že vnaprej, da tu jaz vidim vir izkušenj, vir našega znanja, vir preverjanja
               sposobnosti. Nikoli doma ne bomo zmogli svojih ljudi tako dobro preveriti, kot jih
               lahko preverimo v mednarodnih operacijah. Zato bomo ukrepali sicer v smislu odnosa do
               operacij na sploh v slovenski javnosti in tu bomo morali in prosim vas, če bomo lahko
               skupaj skrbeli za to, da se znanje o sodelovanju naših ljudi v mednarodnih mirovnih
               operacijah širi v slovenski javnosti. Da se popravi tisti slab vtis, ki smo ga
               naredili v preteklih letih in sicer slab vtis v tem, da je slovenska javnost prosti,
               vse bolj proti sodelovanju Slovenije v mirovnih operacijah. Mi moramo skupaj pokazati
               slovenski javnosti zakaj sodelujemo in zakaj je tako pomembno v imenu zunanje
               politike in svoje zunanje vloge sodelovati v operacijah v tujini. Se pravi glede
               odnosa do operacij bo eden ključnih ukrepov, ki nas čaka.  Drugič. Čakajo nas ukrepi v zvezi s številom in tipom
               operacij, kjer bomo sodelovali. Čaka nas seveda tudi veliko ukrepov v zvezi z načinom
               odločanja o napotitvah. Videli ste, da smo v koalicijskih sporazum zapisali, da
               želimo povečati razpravljalno vlogo parlamenta v zvezi z napotitvami na mirovne
               operacije. To zgodbo bomo pravzaprav začeli že danes in sicer zato, ker nekaj
               operacij, ki nas čaka v prihodnosti je takšnih, da bomo morali zelo hitro skupaj
               sprejeti odločitve kako naj Slovenija v teh operacijah ravna. Znova pravim, ne
               pričakujem, da boste vi prevzeli odgovornost namesto Vlade za sodelovanje v teh
               operacijah. Toda vaše mnenje bo pri odločitvi slovenske Vlade za sodelovanje ali za
               nadaljevanje sodelovanja v teh operacijah zelo pomembno.</p>
               <p>V zvezi z mednarodnim sodelovanjem bo pomembno tudi reprogramiranje doseganja ciljev
               zavezništva. Kaj s tem mislim bom najbrž vam lahko povedala še kasneje. Vprašanje
               opremljanja in obrambne infrastrukture. To je zgodba, ki nas spremlja že kar nekaj
               let. Vedno znova se postavlja vprašanje kaj na tem področju počne Slovenija, kako
               racionalna je, kako varčna, kako transparentna, koliko v zvezi z opremljanjem in
               obrambno infrastrukturo slovenska javnost pozna. S tem v zvezi bodo tudi ukrepi v
               prihodnosti. Se pravi ukrepi na področju transparentnosti, ukrepi na področju
               omejevanja nakupov in pa ukrepi na področju zamika nekaterih projektov opremljanja
               zaradi zmanjšanega %, ki bo namenjen za obrambne izdatke.</p>
               <p>Glede transparentnosti samo ena od stvari na katero bi rada opozorila. Želimo vam v
               prihodnosti pripraviti poročila iz katerih boste lahko videli kako so se načrti o
               nakupih uresničili v, prvič, sprejetih odločitvah o nakupih in pa kasneje v dejanskih
               realiziranih opremah v slovenski vojski. Zlasti. Seveda tudi v drugih delih
               obrambnega podsistema. Ampak to se mi zdi, da bo za Državni zbor izredno pomembna
               informacija in nam bo tudi omogočila, da boste tudi vi presodili ali je tisto kar ste
               nekoč sprejeli v srednjeročnem in dolgoročnem programu planiranja, opremljanja,
               razvoja slovenske vojske in obrambnega sistema, ali je bilo tisto uresničeno in
               kako.</p>
               <p>Najtežji del, zgodba nas seveda čaka v sistemu vojaške obrambe in pa v slovenski
               vojski. Tu nas v prihodnosti čakajo ukrepi na področju obsega in strukture, plačnega
               sistema, kariernega sistema, na področju uveljavitve zakona o službi v slovenski
               vojski, na področju že omenjenega srednjeročnega in dolgoročnega programa razvoja in
               opremljanja, na področju srednjeročnega obrambnega programa in pa seveda tudi na
               področju zakona o obrambi, če bo takšno soglasje v Državnem zboru.</p>
               <p>Znova poudarjam, v ta sistem ne prihajam z namenom stečaja. Ampak z namenom delne
               sanacije in pa preoblikovanja za srečanje z izzivi v prihodnosti. Kar pomeni, da že v
               izhodišču mislim, da so zmanjšani obrambni izdatki lahko po eni strani tragično
               sporočilo za sistem in napoveduje črn scenarij. Ni pa nujno.  Zmanjšani obrambni izdatki so lahko tudi
               trenutek, ko si lahko skupaj s celotnim sistemom in z vsemi idejami, ki smo jih imeli
               v preteklosti pogledamo v oči in ugotovimo kaj od tega še zmoremo v prihodnosti,
               prvič. In drugič, počasi se bomo morali otresti predstave, da je naša vojska, naša
               vojaška obramba takšna kot jo imajo velike države. V naši vojaški organizaciji
               prihodnosti bo najbrž treba izbrati tiste module, tiste oblike organiziranosti, ki so
               primerni za majhne države, ko so sestavni del zavezništva in ko morajo hkrati še
               poleg tega skrbeti za svojo varnost.</p>
               <p>Glede na to, da je obrambni proračun in zlasti tisti del obrambnega proračuna, ki
               zadeva vojsko sestavljen iz posameznih postavk bi rada opozorila na naslednje. Kje
               lahko opravimo racionalizacijo oziroma kje lahko pride do prilagajanja sistema
               zmanjšanemu financiranju. Če govorimo o kadrih, osebju je treba vedeti, da je tu
               potreben dolgoročni program preoblikovanja strukture osebja. Ampak že takoj na
               začetku je treba ugotoviti in bomo ugotovili, da takoj ko pogledamo podatke, da je v
               tem sistemu že danes 1000 ljudi premalo, glede na načrte, ki so bili narejeni v
               preteklosti. In tega manjka ni več mogoče nadoknaditi. 1000 ljudi v stalni sestavi,
               seveda. Če pogledamo strukturo, ki manjkajo ali teh, ki sploh so v hiši ugotovimo, da
               imamo dovolj in preveč častnikov, dovolj in preveč podčastnikov, dovolj in daleč
               preveč vojaških uslužbencev, da imamo približno ustrezno število civilnih oseb in da
               imamo daleč premalo poklicnih vojakov in da imamo daleč premalo ljudi, ki bi morali
               danes že zaposleni oziroma s pogodbami v pogodbeni rezervi. Vemo, da nam leta 2010 se
               konča zgodba o obvezni rezervi in vse kar bomo imeli na razpolago so pogodbeni
               rezervisti in stalna sestava. Ampak že danes ne dosegamo načrtov, ki so bili narejeni
               nekoč leta 2004. V zvezi s tem si bomo morali res pogledati pošteno v oči in reči, za
               nazaj popravljati stvari ne moremo. Za naprej bo pa na področju kadrov potrebno
               poskrbeti za to, da zadržimo dobre kadre. Se pravi, da zgradimo sistem, ki bo
               zadrževal dobre kadre in zgradimo sistem, ki bo pridobival dobre kadre. In pa,
               tretjič, sistem, ki bo poskrbel za dostojanstven odhod kadrov, če so odveč.</p>
               <p>V zvezi s pridobivanjem dobrih kadrov bo eden pomembnejših ukrepov povezan v tako
               imenovano fleksibilno vojaško službo. Naš namen je, da bi pogodbe, ki jih sklepajo
               vojaki danes in v prihodnosti naredili tako, da bi že vsebovale službo v stalni
               sestavi in v pogodbeni rezervi. Ampak tistim ljudem, ki želijo v vojski ostati malo
               časa bi radi dali priložnost, da jih ne mučimo oziroma da od njih ne pričakujemo, da
               bodo z nami 10 let, 20 let, do 45 leta in se potem začnemo spraševati kaj z njimi.
               Radi bi, da se nam priključijo mladi ljudje po končani srednji šoli, da ostanejo z
               nami tri leta v stalni sestavi, da jim pomagamo potem pri iskanju ustrezne šole, da
               študirajo, mogoče tudi s pomočjo štipendije, da v času, ko so študentje sodelujejo v
               pogodbeni rezervi, kajti ko so ljudje študentska populacija imajo drugače razporejen
               čas, kajti univerza  fakulteta
               je drugačne vrste delodajalec kot pa firme, v katerih je treba delati vsak dan.
               Torej, v času, ko bodo študentje bodo za nas pomembni pogodbeni rezervisti in potem
               bomo poskušali poskrbeti za to, da jih pospremimo v službo, ki bo ali v okviru
               obrambnega sistema, ali v okviru komercialnih organizacij, toda še vedno bi ostali z
               nami v pozitivnem duhu, v dobrem duhu v pogodbeni rezervi. Seveda pa je dolžina
               pogodbe za delo v stalni sestavi odvisna tudi od presoje vsakega posameznika. Želela
               sem samo povedati, da bi radi s to fleksibilnostjo znotraj, denimo, 10 let ali celo
               več dosegli, da vsak posameznik ostane z organizacijo na zelo intenziven način
               določeno število let, ki ga naredimo na podlagi tega koliko potrebujemo investirati v
               znanje in usposobljenost in koliko potrebujemo sodelovanja tega posameznika v
               mednarodnih operacijah. Toda tudi kasneje, ko bo že pogodbeni rezervist bi radi, da
               bi ta človek bil sposoben in pripravljen sodelovati z vojaško organizacijo v
               različnih mednarodnih in notranjih operacijah. Torej na področju kadrov bo prišlo do
               racionalizacije tako ali drugače.</p>
               <p>V drugem delu vojaškega proračuna, kjer imamo sredstva za operativno delovanje in
               vzdrževanje vojske je pa tako. Najmanj, če kje si tu želim zmanjševanja sredstev.
               Kajti, tu so skrita sredstva za operacije, za vojaške vaje, za usposabljanje,
               urjenje, za vsakdanje delovanje vojske. Tu bomo zelo natančno gledali in pazili na
               to, da ne bi imeli vojakov, ki bodo birokrati, ki bodo prihajali v službo, ali bili
               celo doma na čakanju zato, da jih bomo nekega dne vpoklicali na neko vajo ali celo na
               misijo v tujino. To ne bo šlo. Vojakom moramo ponuditi izziv, urjenje. Zato na tej
               točki ne bo veliko racionalizacij.</p>
               <p>Na področju zagotavljanja orožja, infrastrukture, opreme, oborožitvenih sistemov in
               tako naprej smo ujeti med dve stvari. Po eni strani med tisto kar so že dogovorjeni
               cilji sil v zavezništvih, med tisto, kar mi želimo imeti kot našo nacionalno obrambo,
               pa ni nujno, prav zelo in v vseh primerih povezano s tistim, kar so cilji sil v
               zavezništvu in tistim, kar zmoremo. Dejstvo je, da veliko stvari, ki smo si jih v
               preteklih načrtih zapisali ne bo mogoče uresničiti sedaj. Ampak to lahko pomeni, da
               nekatere od teh ciljev lahko predstavimo v prihodnje. Ne bo enostavno prositi za
               odlaganje teh obveznosti. Ne bo enostavno poniževati se pred drugimi državami,
               članicami Nata in reči, da v času ki smo ga obljubili nismo sposobni izpolniti
               določenih ciljev. Vendar situacija v kateri smo je takšna, da zahteva od nas tudi
               pogum za to, da sporočimo svojim zaveznikom česa nismo bili sposobni uresničiti in
               bomo mogoče v manjši meri uresničili, ali bomo to reprogramirali za prihodnost.
               Skratka, na področju dogovorjenih ciljev sil bo treba obdržati dostojanstven obraz
               pred mednarodno skupnostjo na dolgi rok, če ne na kratki, ampak dejstvo je, da bomo
               lahko morda v skupnem dogovoru odstopili od nekaterih dogovorov, za nekatere bomo pa
               držali besedo. Kajti, ne nazadnje smo mi en kos, en del te skupne obrambe.  Na področju podpore mednarodnim
               organizacijam in članarin, ki se plačujejo v mednarodne organizacije, skorajda ni
               veliko možnosti racionalizacije. Obveznosti do Nata, obveznosti do Evropske unije,
               obveznosti do Združenih narodov, zlasti do oddelka za operacije za ohranjanje miru,
               bo treba ohraniti, to bo treba plačevati. Moram povedati, da je Slovenija v letošnjem
               letu ena od bolj spoštovanih držav, zlasti v Združenih narodih. Ima namreč plačano
               članarino v čisto vse sklade in je, pravijo, ena od 10 članic Evropske unije, ki ima
               vse te obveznosti pokrite.</p>
               <p>Potem pa še peti segment, ki je v vojaškem proračunu, in sicer raziskovanje in
               razvoj. Na tem segmentu imamo neko posebnost v slovenskem obrambnem sistemu, in sicer
               sredstva, ki sicer sodijo v vojaški proračun in so namenjena za raziskovanje,
               tehnologijo in razvoj, se vodijo preko upravnega dela ministrstva za obrambo. To so
               sredstva, ki se vlagajo v skupne projekte skupaj z javno agencijo za
               raziskovalno-razvojno dejavnost in pa skupaj s tehnološko agencijo TIO. Na tem
               področju je dejansko res, da bo treba dobro pogledati, kam, v katere projekte se
               sredstva danes vlagajo. Treba bo tudi dobro premisliti, kako pripraviti vsebino
               programa za prihodnja leta, kajti obstoječi programi se bodo počasi iztekli. Program
               ciljnega raziskovalnega programa, ki je imel rok trajanja 2004-2010, se bo iztekel,
               projekti se bodo končali tam nekje na začetku 2011, 2012, torej bo treba že prej
               razmisliti o nadaljevanju. Tehnološki program, tudi imenovan tehnološki program Mir,
               ki teče preko TIE, bo verjetno tudi deležen revizije in skupnega razmišljanja o tem,
               kaj še vse lahko vložimo iz obrambnega oziroma vojaškega proračuna v tehnološke
               projekte danes v slovenskem gospodarstvu. Ampak kaj in kako s tem, kar se danes
               počne, in kaj se bo zgodilo po letu 2012, ko se ti programi iztečejo, bomo presodili
               tudi v prihodnjih letih.</p>
               <p>Na področju organiziranosti in upravljanja s človeškimi viri bomo skrbeli za
               uravnotežen plačni sistem. Jaz si ne upam reči, da bomo skrbeli za popravo krivic, ki
               so nastale zaradi uvedbe nove plačne zakonodaje, nove uvrstitve tudi vojakov in
               upravnega dela ministrstva za obrambo. Ampak dejstvo je, da nekatere stvari, ki so
               bile garantirane ljudem v obrambnem sektorju s pomembnimi zakoni, kot je zakon o
               obrambi, bodo morale na nek način postati sestavni del ali biti povrnjene ljudem, ki
               so zaposleni v obrambnem sektorju. Zavedam se, da bo treba dobro oceniti in
               preveriti, prevetriti sistemizacijo upravnega dela ministrstva za obrambo. Zavedam
               se, da bo treba preveriti, prevetriti uredbo o uvrstitvi formacijskih dolžnosti in
               nazivov v Slovenski vojski. Ampak to so stvari, ki nas čakajo ob prihodu na
               ministrstvo. Ne nazadnje vem, zavedam se, da zanesljivo ljudje, ki so danes na
               ministrstvu za obrambo, tudi poznajo te probleme in že poskušajo iskati rešitve. To,
               kar je treba nujno vzpostaviti, je zanesljivo dialog s tako imenovanim socialnim
               partnerjem, ki je na ministrstvu za obrambo, in to so sindikati; vsaj dva, ki sta
               zelo pomembna in delujeta v okviru tega ministrstva, sta verjetno pomembna
               sogovornika.</p>
               <p>Glede na to, da smo imeli v preteklosti veliko težav z razumevanjem načela enakih
               možnosti v Slovenski vojski in celotnem obrambnem sistemu, mislim, da bomo morali
               resneje zagotoviti uresničevanje tega načela, ampak vsem, moškim in ženskam, in tudi
               mladim in starim. Danes je pomembno, da se v  tej organizaciji, v vojaški organizaciji, vsi dobro
               počutijo in da sodelujejo med sabo, kajti temelj delovanja zlasti vojaške
               organizacije je kohezija.</p>
               <p>O problematiki kariernih poti bomo še velikokrat govorili. To je rak rana obrambnega
               sistema. Nismo še uspeli zgraditi delujoče karierne poti. Saj so napisane, formalno
               obstajajo, toda da bi jih spoštovali, da bi jih uresničevali, to bo še naloga v
               prihodnosti.</p>
               <p>Pomemben del našega delovanja v prihodnosti je celostna skrb za pripadnice in
               pripadnike Slovenske vojske. Ta celostna skrb bo po moji presoji predvsem usmerjena v
               tiste ljudi, ki bodo sodelovali v mednarodnih operacijah. Mislim, da so to tisti, ki
               so najbolj izpostavljeni v našem obrambnem sistemu, ne glede na to, ali so civilisti
               ali so vojaki, da čeprav so morebiti dobro plačani, v resnici tudi največ
               investirajo, sebe, svojega zdravja in svojo družino, v cilje, ki si jih je postavila
               država. In zato smo dolžni skrbeti za njihovo dobrobit.</p>
               <p>Prej smo rekli, da potrebujemo nove vojake. V zvezi s tem smo si na področju
               upravljanja s človeškimi viri zapisali tudi tako imenovano kadrovsko kampanjo za
               stalno pridobivanje in zadrževanje ustreznega števila kadrov. Ta dolgoročna kadrovska
               kampanja se je že začela te dni; kakšni bodo njeni učinki, bomo videli, jaz ji
               zaupam. Upam, da bo prinesla tako kratkoročne kot dolgoročne rezultate. Upam, da bomo
               ponosni nase, ne samo mi v obrambnem sektorju, ampak tudi da bo slovenska javnost
               ponosna na slovenske vojake in na obrambni sektor v celoti. Seveda se bomo morali še
               z marsičim drugim potruditi, ne samo s promocijo v slovenskih medijih.</p>
               <p>Glede pogodbene rezerve. Rada bi poudarili, da je ključno pri pogodbeni rezervi danes
               dvoje. Prvič, ne uspevamo dosegati števila predvidenih pogodbenih rezervistov. Kar
               pomeni, da je treba skrajšati čas od prijave v pogodbeno rezervo do dejanske
               sklenitve pogodbe. Drugič, pri pogodbeni rezervi je ključen problem v delodajalcih.
               Poiskati bomo morali tesnejši stik z vsemi delodajalci, ki zaposlujejo oziroma pri
               katerih so zaposleni naši pogodbeni rezervisti. Poleg tega bo pa treba narediti
               urjenje v pogodbeni rezervi bistveno bolj učinkovito, in to je stvar Slovenske
               vojske, to ni stvar sistema zunaj. Drugič, prostovoljno služenje vojaškega roka. To
               je nekaj, kar ste v preteklih letih kot posledico pravice in dolžnosti vsakega
               državljana ohranili, ker smo ohranili. Iz nekdanjega sistema vojaške dolžnosti je
               zdaj to razumljeno kot pravica, ne več kot dolžnost, torej pravica urjenja za potrebe
               obrambnega sistema. To je zanimiva oblika urjenja mladih ljudi, zlasti tistih, ki so
               zainteresirani za vstop v Slovensko vojsko. Jaz se bom zavzemala za to, da bi se to
               obliko urjenja še razširilo na večje število ljudi. Načrti so bili doslej, da v tem
               sodeluje letno 300 posameznikov, jaz upam, da jih bo mogoče več privabiti in da bo
               mogoče tudi preko tega prostovoljnega služenja vojaškega roka motivirati več mladih
               za vstop v vojaški poklic. Če
               drugo ne, je pa pomembno, da več mladih poučimo o tem kaj vojaški sistem sploh
               je.</p>
               <p>Glede sistema vojaškega šolanja bi rada povedala, tako kot sem rekla pri
               raziskovanju, pomembno je, da razumemo, da je produkt vojaškega šolanja častnik, ki
               je pripadnik te družbe, civilne družbe, človek z vrednotami, ki so prevladujoče
               vrednote naše družbe. Ne potrebujemo častnika, ki bi bil zgrajen v nekem zaprtem
               sistemu, ki ni pod nadzorom javnosti, ki ni pod nadzorom javnega izobraževalnega
               sistema. Potrebujemo ljudi, ki se zavedajo kaj so ključne vrednote našega okolja, in
               zato jih moramo šolati v okviru takšnih oblik šolanja, da so nenehno v stiku z
               drugimi mladimi ljudmi na različnih univerzah oziroma fakultetah. Ključno je zame, da
               bodoče častnike šolamo lahko v okviru vojaških modulov, toda vedno tako, da imamo kot
               družba vpogled, vpliv in tudi možnost popravljanja resocializiranja teh mladih ljudi.
               zato mislim, da je sistem vojaškega šolanja pravzaprav nacionalna odgovornost. Doslej
               se tako nismo pogovarjali. Doslej so obstajali poskusi, da se sistem vojaškega šola
               spravi v neke okvire organizaciji sami, da sama razmisli o tem kjer bo šolala svoje
               profesionalce, malo v tujini, malo doma. Ampak to kdo je častnik v Slovenski vojski
               je tudi naš državljanski interes, kakšen je, kaj zna, kakšnega pošiljamo v tujino,
               naše ogledalo je. Zato si bom prizadevala, da bi sistem vojaškega šolanja bil takšen,
               da bi bil primerljiv s šolanjem v civilnem univerzitetnem okolju, po eni strani, in
               po drugi strani, da bi bil produkt vpliva celotnega univerzitetnega okolja vseh
               univerz na to, kakšen bo ta slovenski častnik.</p>
               <p>In čisto na koncu naj opozorim še na ta tisto, kar včasih radi naredimo na začetku,
               ampak moram povedati, da se zavedam, da to ne gre kar tako čez noč. Namreč, potrebne
               bodo nove konceptualne rešitve in potrebne bodo tudi nove normativne rešitve. Za vse
               te spremembe bomo potrebovali že takoj na začetku tako imenovan strateški pregled
               obrambe. To je dokaj natančen pregled čez vse funkcije, vse naloge iz preteklosti in
               sedanjosti znotraj obrambnega sistema in pa predlog ukrepov. Ta strateški pregled
               obrambe se dela kar nekaj časa, nekaj mesecev. Jaz pričakujem, da se bo to najbrž
               dogajalo 3 do 6 mesecev. V tem času bomo morali opraviti vse tekoče posle in hkrati
               na podlagi tega strateškega pregleda obrambe pripraviti izhodišča za nov srednjeročni
               in dolgoročni program razvoja in opremljanja, ki ga boste proučili potem v Državnem
               zboru oziroma parlamentu. Pripraviti moramo izhodišča za novo strategijo nacionalne
               varnosti, ki ni samo stvar Ministrstva za obrambo, ampak celotnega sistema nacionalne
               varnosti. Pripraviti moramo novo obrambno strategijo in dogovoriti se moramo kako
               bomo posodobili zakon o obrambi, ki je sicer res pomemben zakon, vendar je na
               nekaterih mestih zastarel in piše o stvareh, ki jih danes v sistemu skorajda nimamo
               več. Se pravi, prej ali slej bomo morali naleteti tudi na trd oreh, ki je bil v
               preteklih letih v mnogih programih koalicij napisan, ni bil popravljen. Upam, da ga
               bomo mogoče s skupnimi močmi vendarle uspeli kako popraviti. Poskušali bomo, morali
               bomo uveljaviti zakon o službi v Slovenski vojski, ki ste ga potrdili v slovenskem
               parlamentu. Morali bomo opraviti revizijo pristojnosti nekaterih organov, ki niso
               vezani samo na Ministrstvo za obrambo, ampak na širši sistem. Zlasti mislim tu na
               Svet za nacionalno varnost, idejo o tem, kaj je ta struktura so različne in mislim,
               da moramo enkrat sesti skupaj in se pogovoriti kaj to v resnici bo. Bo to
               posvetovalno telo vlade s hibo, kajti v njem ni predstavnikov  parlamenta in tudi predsednik države vrhovni
               poveljnik je nenavaden način notri napisan. Ali bo to neko telo, ki bo imelo tudi
               operativne funkcije? Če bomo govorili o sistemu kriznega upravljanja in vodenja
               predpostavljam, da bomo morali razmisliti tudi o organu, ki bo na nadsektorski ravni
               sposoben vse to koordinirati. In v zvezi s tem bo razmislek o novi vlogi Sveta za
               nacionalno varnost zelo pomemben.</p>
               <p>Čaka nas tudi revidiranje oziroma posodabljanje navodila o izvrševanju obveznosti do
               predsednika republike na obrambnem področju, navodila iz leta 1995, iz nekih drugih
               časov. In potrebovalo bo kar nekaj popravkov. In pa, tako kot sem že prej rekla,
               skupaj z Ministrstvom za notranje zadeve in z različnimi zainteresiranimi delovnimi
               telesi v parlamentu je treba začeti s pripravami integralnega zakona o
               obveščevalno-varnostni dejavnosti.</p>
               <p>Jaz sem vam zahvaljujem za pozornost. Oprostite, ker sem bila dolga. Bila bi še
               daljša, ampak predvidevala sem, da boste tudi marsikaj še vprašali. Mislim, da bomo
               tudi sproti še lahko razčiščevali različne poglede.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Zahvaljuje se gospe kandidatki za predstavitev njenih pogledov in stališč o politiki
               in vprašanjih delovnega področja Ministrstva za obrambo.</p>
               <p>Odpiram razpravo in dajem besedo članicam in članom odbora, da zastavijo vprašanja
               kandidatki za ministrico za obrambo.</p>
               <p>Prvi se je javil gospod Petan, gospa Župevc, gospod Jelinčič.</p>
               <p>Še nekaj, ta odbor ni velik in tudi prejšnji odbor je zastavil takšno tehniko
               sprotnega odgovarjanja, predlagam, da kar sproti odgovarjate.</p>
            </sp>
            <sp who="SDT5:PetanRudolf">

               <speaker>RUDOLF PETAN:</speaker>

               <p>Hvala za besedo, gospod predsednik. Spoštovani! Lep pozdrav kandidatki! Jaz bi na
               nek, mogoče specifičen problem opozoril. Dejstvo je, da gre za sistem, ki je izredno
               pomemben za funkcioniranje vsake države, o tem nima smisla izgubljati besed. Mislim,
               da se mi, ki smo tu, tega zavedamo. Prav pa je, da se poudari.</p>
               <p>Po drugi strani je tudi res, da obramba kot vsak drug sistem ni samo kot nek sistem,
               ki pač nekje dela, ali pa deli tega sistema. Ni samo neka stroka, ki tu zadaj stoji,
               ampak je prav gotovo tudi neko okolje, ali nek čas v katerem ta sistem dela. Tu
               mislim še posebej na javnost in na mnenje o takem sistemu, ki je izredno pomembno. In
               ker gre za javna sredstva, za financiranje je seveda javno mnenje izrednega ali
               ključnega pomena in velja, da sistem v bistvu ni tak kot je, ampak je tak kot se je o
               njem ustvarilo mnenje. In glede na to, kar se je s tem sistemom delalo v zadnjih tri
               in pol mesecih bi lahko rekli, da je to čisto nekaj drugega, samo tisto ne, in vesel
               sem, da ste predstavili ta sistem takšen kot ste ga tudi predstavili. Ker če bi samo
               po tistem, kar se je ustvarjalo mnenje, potem bi lahko rekli, da je to samo za <q>"bog
               pomagaj"</q>.  Dejstvo je, da
               prevzemate resor, v katerem se je s strani opcije, ki prevzema vlado, ogromno
               govorilo o depolitizaciji obrambe. Vendar pa je ravno ta opcija v času pred volitvami
               lansirala neko politično afero, nek konstrukt, ki mu rečemo Patria, ki je pač bil
               lansiran za obračunavanje s političnimi nasprotniki, brez dokazov, in se je vzelo
               tudi državo za talca in se je tudi blatilo Slovenijo, samo da bi namen bil dosežen.
               Pri tem se seveda ni izbiralo sredstev, pač ta obračun pri O.K. Corallu je bil ali pa
               da bi vsaj zgledal bolj verodostojen, se je uporabila tudi tuja televizija. Vi, ki
               boste prišli sem, vsaj predvidevam, niste nič krivi pa nič dolžni, ste v situaciji,
               ko se boste morali s tem soočiti. Sistem, ki ga boste vodili, bo v takšnem okolju, bo
               v takšnem času in o njem je takšno mnenje. Treba je priznati, da gre za, ta afera, ki
               je vse to povzročila, gre za 200 milijonov evrov in še nekaj več. To se pravi, to je
               ogromno denarja in temu bi bil tudi primeren poudarek. In to navsezadnje ne more kar
               tako izginiti, ker potem bi bilo nekaj narobe. Ko ste bili, mislim, da že kot
               kandidatka, ste dejali, da ta resor rabi mir, v tem kontekstu. In tu se z vami
               popolnoma strinjam. Ampak kaj to pomeni, pa bom malo provokativen. Ali to pomeni, da
               boste skušali to zadevo pomesti pod preprogo, kar bi pomenilo triumf laži, ali pa ste
               mislili mogoče kaj drugega. Dvomim, da bi lahko vplivali na medije, da o tem ne bi
               pisali, s tem se ne slepim. Dejstvo pa je, da ko gre za 200 milijonov evrov, predmet,
               afera, kakorkoli, ali konstrukt ne more kar tako potihniti in ponikniti. Dejstvo je,
               da bo treba pokazati s prstom na osnovi dokazov, da se nekaj je zgodilo, in ne samo,
               če reče Cvikl, ali pa se bo treba nekomu opravičiti. Dejstvo je, da imate neprijetno
               dediščino, tu ne mislim toliko na stroko, ampak predvsem na ta drugi del, ki je pa
               tako bistven za javno mnenje, v katerem bo sistem delal. Mogoče bi vam tu postavil
               vprašanje, kako si zamišljate, da bi le dosegli ta mir, ki ga rabi ta sistem. Po
               drugi strani pa, da bo zaključek tak, da bo, kot se temu reče, če lahko uporabim
               sploh ta izraz, pravičen za vse tiste udeležene, ki so bili v tej zadevi, ali so bili
               zavestno ali pa so se morali braniti. In ker jaz nisem "Cvikl&amp;Co.", vam želim, da
               bi uspešno krmarili med temi čermi in da bi vam tudi uspelo normalizirati okolje, da
               bi sistem lahko delal. Če imate kakšne rešitve, bom vesel odgovora, drugače pa, ker
               se bomo tako ali tako tu srečevali, pa računam, da mogoče kasneje, pa bomo videli, v
               katero smer gre zadeva.</p>
               <p>Druga stvar, kjer bi želel postaviti vprašanje, so pa naravne nesreče. Kar nekaj ste
               povedali o sistemu, vendar bom gledal z neke druge strani. Namreč, dejstvo je, da
               zaradi pregrevanja ozračja in vsega tega, pa ne želim tu izgubljati besed, upam, da
               vsi vemo, da naravne nesreče bodo verjetno bolj pogoste in verjetno tudi hude, da so
               nepredvidljive, pa tako ali tako vemo, in da se marsikdaj ne da stvari napovedati.
               Ampak gre za tisti drugi del, to se pravi, gre za pomoč in sanacijo pri teh nesrečah.
               Slovenski rek pravi, da kdor hitro da, dvakrat da. To ni prišlo kar tako samo od sebe
               in ker smo na področju, od koder prihajam, v Slovenskih Konjicah 9. avgusta 2004
               doživeli katastrofalno neurje s točo, je bilo še kako pomembno, da je ta sistem hitro
               funkcioniral. Ampak tu pa bi želel opozoriti, da stvari potekajo na dveh nivojih, eno
               je lokalni, se pravi, tisti, ki takoj intervenira, se pravi, vse strukture, drugi je
               sanacijski, ta je pa na državnem nivoju. To je pa tisto, kar bi želel tudi vas
               vprašati. Namreč, vemo iz izkušenj, da nekatere naravne nesreče so se vlekle  tudi po deset let. Sanacija ni
               bila izvršena, sredstva niso bila nakazana tako, kot je bilo predvideno, država ni
               naredila vsega, kar bi lahko. Moram povedati, da v tem našem primeru so se stvari
               bistveno izboljšale. In glede na to, da ni ena streha ostala pri nas cela in vse
               ostalo, kar je bilo uničeno, šolska infrastruktura, lahko rečem, da v enem letu je
               bilo vse opravljeno. Ampak še vedno so se pokazale razne administrativne zavore s
               strani države. Tu bi postavil sledeče vprašanje: Ali imate v planu, ali ste
               razmišljali tudi o tem, ko ste se pripravljali na to, da bo treba tudi na tem
               področju debirokratizirati te postopke, ker to, da dobiš toliko kvadratnih metrov
               plačane strehe, da moraš izpolniti pet kil obrazcev, to ni normalno. Če boste na tem
               področju tudi še kaj ukrenili, ali imate v planu, da bi poenostavili te postopke, ker
               to ni samo en resor, to je več resorjev. In v tem je ravno največji problem. Ali
               predvidevate, da boste tudi na tem področju lahko kaj naredili, ker to bi dejansko
               pripomoglo k temu, da če daš hitro, da daš res več in pa da si učinkovit, ker namreč
               to ljudje tudi pričakujejo. Se vam zahvaljujem za odgovore. Hvala lepa.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Gospa kandidatka, izvolite.</p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p>Najlepša hvala. Najprej primer Patrie. Mislim, da ima ta primer več dimenzij, ki
               imajo verjetno dolgoročne posledice, imajo pa tudi kratkoročen vpliv na slovensko
               javno mnenje in preko javnega mnenja se dejansko, kot pravite, ustvarja tudi podoba o
               celotnem obrambnem sistemu. Celo še več, ustvarja se tudi podoba o Slovenski vojski,
               ki je bila sicer udeležena v procesu izbiranja tega vozila, vendar ni v njeni moči
               oziroma ni odgovorna za to, kar se je dogajalo kasneje pri sklepanju pogodb. Tako da
               moram reči, da prva stvar, ki si jo želim, je ohraniti nekako integriteto sistema, v
               katerem je prišlo do odločitve za določen oborožitveni sistem. Integriteto sistema v
               tem smislu, da moramo poiskati tiste ljudi, ki so bili ključni pri sklepanju pogodbe.
               Moramo počakati tudi na delovanje naših, slovenskih policijskih in pravosodnih
               organov, na preiskave v tujini. Ampak hkrati moramo vseeno zagotoviti tudi tistim, ki
               so sicer izbirali sistem, niso pa sodelovali v kasnejših postopkih, da bo javno
               jasno, kakšna je bila njihova vloga in kolikšna je morebiti, ne smem reči krivda,
               ampak kolikšna je danes in je mogoče tudi v bodočnosti njihova vloga pri celotnem
               izbiranju tega sistema. Skratka, želim povedati - zdaj se bom obnašala, kot da sem že
               na ministrstvu -, da svoje ljudi želim zaščititi, tako pred raznimi poniževanji v
               javnosti, v medijih, kot tudi pred raznimi poniževalnimi poskusi v mednarodnem ali pa
               v lastnem političnem okolju. Dokler ne bo jasno, kaj je ozadje tega dogodka oziroma
               tega pojava, dokler ne bo jasno tisto, kar bodo ugotovili tako finski kot avstrijski
               in mogoče tudi slovenski policijski, pravosodni in drugi organi, ljudi  ne bomo šikanirali, preganjali
               in poniževali. To je kar se tiče te notranje podobe oziroma notranje skrbi za ljudi,
               ki so sodelovali pri izbiri tega sistema.</p>
               <p>Druga stvar oziroma druga dimenzija je povezana s tem ali in kako v celotni pogodbi
               funkcionira protikorupcijska klavzula. Kakšna je, kaj vsebuje, kakšne bodo njene
               posledice, bomo lahko trdili šele takrat, ko bomo dejansko videli kaj v njej piše,
               kakor tudi kaj dejansko piše v pogodbi. Ampak, ne glede na to kaj dejansko piše v tej
               pogodbi, bi jaz rada povedala tudi v izogib nekaterim javnim napovedim kaj se bo
               naredilo s to pogodbo, bi rada povedala še nekaj drugega, čeprav ne vem kaj v pogodbi
               piše bom pazila na to, da bomo po eni strani videli kakšna je kazen za prodajalca, če
               ne izpolni svojih pogodbenih obveznosti in kakšna je kazen za kupca, če prekine
               pogodbo. V vsakem primeru je to denar davkoplačevalcev, in okrog tega je treba
               sprejemati zelo resne in trezne odločitve, ne odločitve v kriznih razmerah. In za
               takšno odločitev je potrebnega zelo veliko natančnega uvida, vpogleda v dejansko
               stanje. Drugič. Ta vozila, osemkolesniki ni bistveno od katere firme, so sestavni del
               enega od slovenskih ciljev sil. A ta cilj sil se imenuje "zagotoviti bojno skupino,
               srednjo oklepno bojno skupino. In ne samo eno, zagotoviti dve. Lahko se bomo
               pogovarjali o tem, da nismo sposobni v tem trenutku, zaradi česarkoli, karkoli je
               povezano s tem projektom, ne moremo takoj zagotoviti te srednje bojne oklepne
               skupine. Toda naša naloge je spoštovati svoje obljube iz preteklosti.</p>
               <p>Torej, osemkolesniki bodo najbrž v nekem trenutku tisto, kar bomo morali dobiti. Ne
               bomo mogli pristati na to, da bi zaradi afer v javnosti, namišljenih ali dejanskih,
               naši vojaki ostanejo ali pridejo v pozicijo, da bodo morali kot sestavni del svoje
               dejavnosti, po 5. členu Washingtonske pogodbe plus po ali zaradi svojega delovanja v
               različnih operacijah, različnega spektra, da bi se znašli v situaciji, da za njihovo
               varnost ne bo poskrbljeno. Naš vojak je več vreden kot vse orožje. Orožje še lahko
               kupimo. Življenja vojakov, ki jih bomo izgubili zaradi tega, če bi jih morda morali
               poslati na operacije ali v skupno obrambo neprimerno opremljene, neprimerno
               usposobljene, neprimerno oborožene - življenje teh ljudi je preveč dragoceno. In
               sprejemanje politične odločitve med tem kaj je narobe z osemkolesniki in kako so bili
               kupljeni in med tem kaj bo z našimi vojaki ne bo lahko.</p>
               <p>Glede naravnih nesreč in pomoči - takojšnje in dolgoročne pomoči. Jaz se zavedam, da
               lahko v okviru obrambnega resorja poskrbimo za, ali vsaj vplivamo na takojšnjo pomoč,
               ki se zgodi na lokalni ravni. Lahko tudi s sistemom zaščite in reševanja in pomoči
               poskrbimo za del državne pomoči. Ampak, to je tudi tista takojšnja pomoč.  Drugi del, ki ga lahko
               zagotovimo preko Uprave Republike Slovenije za zaščito in reševanje je da na lokalnem
               nivoju ljudem pomagamo z našimi profesionalci iz tega sistema pri pripravi takšnih
               prostorskih načrtov, da bi bile posledice naravnih nesreč čim manjše. Toda, državna
               pomoč je vezana tudi na sklade, ki niso nujno pod nadzorom Ministrstva za obrambo.
               Zanesljivo je, da bom pozorna na to na kar opozarjate, da si bomo prizadevala za to,
               da ljudje pridobijo po eni strani pomoč s strani države čim prej, po drugi strani pa
               tudi, in všeč mi je da na to opozarjate, da bo postopek za pridobivanje teh pomoči
               čim krajši oziroma čim manj zbirokratiziran. Toda, kljub vsemu, obljub v imenu drugih
               ne bom dajala. Zavežem pa se, da znotraj svojega sistema lahko in moramo poskrbeti za
               to, da se bodo naši ljudje, ne samo čutili varne, ampak predvsem da bodo vedeli, da
               je vedno nekje nekdo, zelo blizu, ki lahko zelo hitro priskoči na pomoč. To je tisto,
               kar zmore obrambni sistem. Lahko deluje preventivno, lahko deluje takojci, včasih pa
               nima dovolj vpliva na dolgoročnejše posledice. Tega se zavedam.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa.</p>
               <p>Besedo dajem kolegici Meliti Župevc.</p>
            </sp>
            <sp who="SDT5:ŽupevcMelita">

               <speaker>MELITA ŽUPEVC:</speaker>

               <p>Hvala lepa, predsednik, za besedo.</p>
               <p>Dovolite, da sem v svojih vprašanjih zelo konkretna. Nadaljevala bi pri tem kar je že
               gospod Petan, pri vprašanju nakupa oklepnikov. Moje mnenje sicer je, da če se je komu
               potrebno opravičiti, potem se je treba opravičiti davkoplačevalcev, ki do sedaj niso
               dobili odgovorov na elementarna vprašanja v zvezi s tem nakupom. Sum podkupovanja,
               aretacije v tujini, številna nepojasnjena vprašanja pri več kot 280 in ne 200
               milijonih evrov, ne sme biti niti sence dvoma. Kot že rečeno, gre za davkoplačevalski
               denar, kot ste tudi sami ugotovili. Pred nekaj dnevi so mediji ponovno poročali o
               priprtju zdaj že bivšega direktorja finskega orožarskega podjetja Patria. Direktor
               Rotisa, podjetja ki je posredovalo pri tem poslu je zdaj celo izjavil, da mu je žal
               da so šli v ta posel. Preiskovalna komisija pa ni uspela dokončati svojega dela v
               parlamentu. Moje konkretno vprašanje je: Ali boste šli v revizijo postopka nakupa
               oklepnikov 8x8?</p>
               <p>Drugo vprašanje se navezuje na kadrovske razmere na Ministrstvu za obrambo. V svoji
               predstavitvi ste že omenili racionalizacijo. Podatek, da je v upravnem delu
               Ministrstva za obrambo zaposlenih krepko čez tisoč ljudi, je po mojem mnenju zelo
               zgovoren. V preteklem mandatu, v mandatu, ki je za nami je celo minister za obrambo
               ugotavljal, da nekateri hodijo v službo le zato, da potrdijo prihod in odhod z dela.
               Povedano drugače: za to da prejemajo plačo in da sedijo križem rok. Kolikor mi je
               znano so na ministrstvu že izvedli neke vrste analizo koliko ljudi je preveč, nisem
               pa zasledila da bi javnost o tem obvestilu. Napovedana je bila racionalizacija, se
               pravi racionalnost poslovanja in celo odpuščanja na ministrstvu. Po drugi strani pa
               smo zasledili precej zanimivo in kreativno sistemizacijo v zadnjem času, ki je
               povzročila kar nekaj napredovanj. Ne vem če ima še kakšno ministrstvo pri nas toliko
               podsekretarjev, kot jih ima Ministrstvo za obrambo. Zanima me: Kako ste si vi
               zastavili kadrovsko politiko na tem področju, če pa na drugi strani vemo, kot ste
               omenili tudi že sami, kako težko je dobiti nove kadre, predvsem vojakinje in vojake v
               Slovensko vojsko?  In tretji
               del mojega vprašanja se navezuje prav na to. Slovenske vojakinje in vojaki so v
               zadnjem obdobju pogosto javno izražali nezadovoljstvo s svojim položajem, z razmerami
               v Slovenski vojski. Zaznati je demotiviranost, vojaki odhajajo. Zanima me: Kakšni so
               vaši pogledi in predvsem konkretni načrti za ureditev statusa položaja slovenskih
               vojakinj in vojakov? Je torej za vas prioriteta vlaganje v ljudi in manj v
               oborožitev?</p>
               <p>In dovolite mi, da na koncu, kot ženska, izrazim neke vrste pohvalo, pogum, da ste se
               odločili, da prevzamete ta pomemben resor. Verjamem, da boste s svojim znanjem
               dokazali da ste mu kos.</p>
               <p>Hvala lepa.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa, kolegici.</p>
               <p>Izvolite.</p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p>Najlepša hvala.</p>
               <p>Če se dokaže, da je v postopku nabave osemkolesnikov prišlo do nesprejemljivih
               dejanj, do dokazane korupcije, pri čemer bi bilo potrebno vedeti tudi ali so ljudje
               iz slovenskega obrambnega sistema vključeni v to korupcijo, potem do revizije
               postopka mora priti. Če pa gledamo nekoliko drugače, zavedajoč se da nas čaka
               zmanjšan obrambni proračun, se nam obeta vpogleda v to pogodbo tudi z drugega vidika.
               Zavedati se moramo, da v tem trenutku najbrž, in v prihodnjih nekaj letih, do leta
               2012 ne bomo sposobni izpolniti vseh pričakovanj v zvezi s to pogodbo, zlasti
               pričakovanj glede tega koliko osemkolesnikov bomo sposobni plačati. S tega vidika
               bomo okrog te pogodbe in s prodajalci na drugi strani morali še zelo intenzivno
               sedeti. Namreč, najprej seveda moramo videti koliko sploh proračun dopušča v
               prihodnjih letih nakupa tovrstnih sredstev. Po drugi strani bomo morali ugotoviti, da
               nekatera druga sredstva, ki smo jih ravno tako potrebovali, nujno, krizno, v
               preteklih letih je bilo treba že reprogramirati v letošnjem letu, se pravi, da so
               prenesena v prihodnja leta in bomo morali mogoče presoditi ali morebiti rabimo še kaj
               drugega pod nujno za potrebe Slovenske vojske in se bo morebiti zaradi tega treba
               pogajati o spreminjanju pogojev v tej pogodbi. Ampak, kot pravim, kar se tega tiče bo
               vendarle presoja o vsebini pogodbe prepuščena prvemu, prvotno najprej vpogledu,
               pogojem, ki so v njej zapisani in preglednosti ali javni vpoglednosti v to pogodbo.
               Kajti v zvezi z njo nekaj slovenski javnosti dolgujemo. Namreč - resnico o njeni
               vsebini. Zavedam se, da verjetno obstajajo v njej deli, ki zadevajo industrijske
               skrivnosti, ki jih je treba čuvati, ampak verjamem pa, da je velik del te pogodbe
               takšen, da se jo lahko pokaže tudi slovenski javnosti. In s te strani oziroma s tega
               vidika moramo zagotoviti davkoplačevalcem, da vedo kako je bil porabljen ali kako bo
               porabljen njihov težko zaslužen denar.</p>
               <p>Glede zaposlitev in glede racionalizacije upravnega dela Ministrstva za obrambo.
               Dejstvo je, da se je upravni del Ministrstva za obrambo dokaj dobro pripravil na nov
               sistem plač v javnem sektorju. In pripravil se je pravočasno. Zdi se mi, da za
               vojaški del tega sistema ni bilo tako dobro poskrbljeno, ker sicer ne bi bilo toliko
               pritožb s strani vojaškega sistema in vsaj v javnosti ni videti, da bi bile kakšne
               pritožbe s strani upravnega dela  Ministrstva za obrambo dokaj dobro pripravil na nov sitem plač v
               javnem sektorju in pripravil se je pravočasno. Zdi se mi, da za vojaški del tega
               sistema ni bilo tako dobro poskrbljeno, ker sicer ne bi bilo toliko pritožb s strani
               vojaškega sistema in vsaj v javnosti ni videti, da bi bile kakšne pritožbe s strani
               upravnega dela Ministrstva za obrambo. Kar kaže na to, da je bila očitno
               sistemizacija v tem delu narejena tako, da je ljudem <gap n="..."/><stage>/Nerazumljivo./</stage> oziroma da so
               zadovoljni s tistim, kar so dobili.</p>
               <p>Problem je v tem, da bo treba, in to nas čaka, zelo jasno presoditi kateri del tega
               sistema podpira, po eni strani Upravo za zaščito in reševanje, kateri del tega
               sistema podpira delovanje Slovenske vojske in kateri preostanek še deluje za druge
               obrambne funkcije s področja civilne obrambe, področje pridobivanja kadrov na terenu
               in podobno. Koliko t eh ljudi se dejansko še potrebuje bo stvar presoje, ko sistem
               vidimo od blizu. Dejstvo pa je, da s tako velikim upravnim delom Ministrstva za
               obrambo mi nismo več primerljivi v mednarodnem okolju. Če gledam podatke iz drugih
               držav, večjih držav vidim, da lahko z bistveno manjšim številom uradnikov na
               ministrstvih za obrambo funkcionirajo zelo dobro. Torej, presoditi bo treba tudi ali
               ne bi morda mi tudi z manjšim številom ljudi dobro funkcionirali. Ampak tako kot
               pravim, to še zmeraj ni vojna napoved ljudem v upravnem delu Ministrstva za obrambo.
               Morebiti so njihove naloge res take, da so nujno potrebne.</p>
               <p>Po drugi strani se tudi zavedam, da je že veliko ministrov pred menoj napovedalo, da
               bodo naredili seznam odvečnih kadrov in jih preselili na razna mesta in tako naprej.
               To so državni uslužbenci, to so ljudje, ki so relativno dobro zavarovani v sistemu
               javnih uslužbencev. In delo z njimi, motiviranje za to, da bi prešli mogoče v kakšen
               drug sistem, ali da bi se celo upokojili, ali celo poiskali kakšno službo v
               komercialnem sektorju. Motiviranje teh ljudi bo zelo težavno. Tega se dobro zavedam.
               Vem pa, da je to treba zagrizti, tu ni rešitve. Tako velikega upravnega dela za tako
               majhno vojsko in za takšen sistem zaščite in reševanja tako velike podpore najbrž ne
               bomo potrebovali. Seveda ne smem pozabiti, da imamo znotraj obrambnega sistema tudi
               obveščevalno-varnostno službo, ki ima spet nek svoj segment in tudi v njej je
               določeno število kadrov. Ampak koliko jih je preveč in kaj delajo to bo treba
               ugotoviti na podlagi delovnih procesov, ki potekajo na Ministrstvu za obrambo. Jaz
               vem, da so v preteklosti že velikokrat naredili razne študije, notranje analize tega,
               kako procesi potekajo in da so bile razne skupine ljudi, ki so navijali vsak za svojo
               rešitev. Dejstvo je, da bo treba vse te študije v preteklosti potegniti na plan in
               znova ugotoviti kaj lahko ukrenemo v smislu racionalizacije njihovega delovanja v
               prihodnje.</p>
               <p>Glede nezadovoljstva vojakov in vojakinj je tako. V preteklih letih, zlasti dveh,
               treh letih, je bilo v javnost lansirano mnenje, da so vojaki in vojakinje
               nezadovoljni predvsem s svojimi plačami, kar je bilo dejansko res. Njihove plače so
               postajale nižje, kot so bile povprečne plače v gospodarstvu. Vendar je dejstvo, da ti
               ljudje niso bili nezadovoljni samo zaradi plač. Nezadovoljni so bili zaradi
               medsebojnih odnosov, zaradi delovnih pogojev. In na koncu, ko jim je ostala samo še
               plača  so seveda začeli
               razmišljati tudi o tem, ali je plača tisto s čimer lahko jaz dam na razpolago še
               vedno svojo lojalnost. Kar pomeni, da bo treba najprej poskrbeti za boljše delovne
               pogoje in pa za medsebojno spoštovanje, za medsebojno zaupanje. V zvezi s tem,
               seveda, tudi za poštene in pravične plače. Vendar to hkrati ne pomeni, da bomo
               izbirali v smislu ali orožje, ali kadri, ali da bomo vlagali samo v kadre in ne v
               orožje. To ni res. Kadri pridejo v Ministrstvo za obrambo, zlasti v Slovensko vojsko
               tudi zaradi orožja. Tudi zaradi izziva, ki ga prinaša sodobna tehnika in tehnologija
               s katero se lahko soočijo samo v Slovenski vojski. V Slovensko vojsko pridejo zaradi
               izzivov, ki jih čakajo v mednarodnem okolju. To je tisto, kar jim v bistvu ponujamo.
               To je ta avantura, jo lahko damo na razpolago za nekaj časa in je hkrati, seveda,
               tudi v interesu državne politike. Ampak da bodo kadri zadovoljni bo treba vložiti
               tudi nekaj v moderno orožje.</p>
               <p>Veseli me, da smo ženske zaželjene v obrambnem sistemu. Kar me še posebej veseli,
               vendar vedeti morate, da bomo tako ženske, kot tudi gospodje moški skupaj morali
               poskrbeti za to, da bo v obrambnem sistemu več žensk in da bo v vojaškem sistemu spet
               več žensk. Kajti, incidenti s spolnim nadlegovanjem, ali je bilo, ali ga ni bilo v
               preteklosti so povzročili padec interesa žensk za vstop v Slovensko vojsko. Če
               gledamo situacijo v drugih vojskah smo seveda v Slovenski vojski še zmeraj na dobrem
               kar se tega tiče, še vedno imamo 14 do 15% žensk. Vendar poskrbeti moramo za to, da
               vzdržujemo ta procent in da dobivamo nova zainteresirana mlada dekleta v ta sistem,
               tako se ta sistem šele učloveči.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Besedo ima kolega Jelinčič.</p>
            </sp>
            <sp who="SDT5:JelinčičPlemenitiZmago">

               <speaker>ZMAGO JELINČIČ PLEMENITI:</speaker>

               <p>Hvala lepa za besedo. Jaz moram povedati, da je bila ta današnja predstavitev, gospa
               kandidatka, najboljša predstavitev kateregakoli kandidata od leta 1992 naprej. Sem
               bil na vseh prisoten in moram reči, tako koncizne predstavitve še nisem slišal.
               Seveda pa imam nekaj vprašanj, sugestij in vsega mogočega.</p>
               <p>Ko ste govorili o znižanju, bi kar rekel, birokratskih kadrov na ministrstvu se
               absolutno strinjam. Recimo, Švedska, ki je precej večja država pa ima skoraj
               štirikrat manj ljudi na ministrstvu, kot jih ima slovensko ministrstvo za obrambo, pa
               jim vse klapa, če pogledamo. Med tem, ko pri nas ne klapa vse. Če vzamemo, naprej
               mogoče tukaj bo treba kar narediti en rez in tiste, ki so nesposobni se jim zahvaliti
               za sodelovanje. Zakaj bi jih pa ujčkali in ne vem kaj, če so bili nesposobni in so v
               bistvu nekateri od leta 1992 naprej mešali zrak na ministrstvu in od njih ni bilo
               nobenega haska.  Še več.
               Napake so bile, šlamparije so bile, izgubljena materialna sredstva in tako naprej in
               tako naprej. Tukaj se meni poraja tudi vprašanje tega sindikata vojakov. Vojak je
               vojak. Kakšen sindikat vojakov? Potem se pa dogajajo politično motivirani in
               scenirani spolni ekscesi, ki jih ni bilo, kar se je potem kasneje pokazalo. Mislim,
               da je tukaj potrebno narediti neko reorganizacijo ministrstva. S tem, da se tudi
               marsikatera služba lahko spravi ven iz ministrstva. Ne vem zakaj mora biti v sklopu
               ministrstva za obrambo tudi kuhinja in kuharji na ministrstvu. To vendar ne gre. To
               so koncepti stare jugoslovanske vojske, ki so se pa pokazali, da niso pravi. Danes
               nobena vojska nima znotraj ministrstva svoje kuhinje, ampak kvečjemu poljsko kuhinjo
               takrat kadar gredo vojaki ali na vaje, ali na akcijo. S tem seveda, če gredo na
               skupno akcijo se dogovorijo katera enota bo imela to oziroma katera vojska bo to
               pokrivala.</p>
               <p>Naprej o varnostnoobveščevalni službi Ministrstva za obrambo. Mislim, da je tukaj
               potrebna modernizacija in profesionalizacija. Ta varnostna služba je precej
               <q>"šlampasta"</q>. Nima dodelanih marsikakšnih izhodišč za uspešno delo. Nimajo niti
               konkretnega vprašalnika ob zaposlovanju agentov in potem je to tako, kakor da bi
               prišel v službo na ljubljansko komunalo ali pa na varnostnoobveščevalno službo.
               Namesto, da bi imeli točno dodelana vprašanja, točno dodelane vprašalnike, ki se
               analizirajo, kasneje tudi s poligrafom in podobno. To mislim, da bo treba kaj
               narediti. Tukaj vas čaka eno hudo delo. Ampak mislim, da smo tudi iz naše strani,
               tudi iz opozicije pripravljeni v marsičem pomagati in priskočiti na pomoč.</p>
               <p>Govorili ste o transparentnosti nabave oborožitvenih sistemov. Mene to zelo veseli in
               ko ste rekli, da nameravate tudi za nazaj pregledati kaj se je dogajalo, mislim, da
               je to skrajni čas. Konec koncev, Slovenija je kupovala vse mogoče stvari. Kupovali
               smo zdaj nazadnje tudi to puško F 200, ki ni dobra, ki je slaba. V bistvu testni
               model, ki smo ga Slovenci na naše stroške in za račun nekoga drugega izvajali. Potem
               tudi sistem Roland, ki je evidentno, da ni bil delan za gorske rajone tako kot jih
               imamo v Sloveniji, ampak za obalno obrambo in še potem, ko gredo naši na streljanje s
               tem sistemom zopet gredo na otok, kjer streljajo po istem principu kot obalna
               obramba. Kaj jaz vem, tudi če vzamemo Pilatuse<stage>(?)</stage>, to je najdražji aero klub v
               Evropi, ki ga imamo, ali pa na svetu. Kupovali smo od začetka stare Pilatuse zato,
               ker je bilo nekomu to všeč, brez inštalacije za orožje, čeprav bi že takrat lahko
               <q>"embrojer tukano"</q><stage>(?)</stage> letala kupovali za dvakrat nižjo ceno, z vsem oborožitvenim
               sistemov. S tem, da je bilo to dobro za <q>"royal air force"</q>, za nas pa to ni bilo dobro
               in tako naprej in tako naprej. Tudi pri izbiranju oborožitve mislim, da je smiselno
               prevetriti strokovnjake oziroma tiste strokovnjake v narekovajih, ki odločajo o teh
               testiranjih pa morda bi bilo smiselno, da kdaj o temu tudi Državni zbor vidi kakšen
               dokument kako se je evaluiral kakšen posamezen kos oborožitve.</p>
               <p>Kar se tiče slovenske obrambne industrije mislim, da je potrebno nadgrajevati,
               upoštevati in vključiti v slovenski vojaški segment. Pa ne samo pri tem. Recimo, če
               vzamemo, vzemimo  razgradnjo
               stare municije. Pri nas se je to zdaj vozilo na Slovaško. Plačevali smo Slovakom za
               razgradnjo starih granat, municije in podobnega. Slovaki so to zaračunali nam, obenem
               pa so to zadevo prodali v azijske države in so fantastično služili. Ampak pri nas
               nikomur ni bilo, noben ni nič naredil na tem področju. Če že gre za kakšno zadevo jo
               je treba najprej prodati in tukaj je treba urediti segment prodaje stare opreme in
               mehanizacije, oborožitve in podobnega. Tudi ti 55 tanki stari bi se lahko vse
               prodalo. Vendar to ni urejeno in do zdaj se noben minister ni upal nič naredit na tem
               področju zato, ker je bilo najbolj luštno postaviti vstran: <q>"To bo že nekdo drug,"</q>
               ali pa <q>"Pustimo pri miru."</q> Skratka tukaj je tudi en dober del zaslužka za slovensko
               industrijo in prihranka za slovensko Ministrstvo za obmrambo.</p>
               <p>Kar se tiče vlaganja v Nato in pa v te mednarodne zadeve. Jaz mislim, tukaj smo se mi
               zavezali za 2% BDP-ja. Jaz takrat nisem bil za to, ampak dobro. Državni zbor je
               sprejel, ljudje v Sloveniji so se odločili za to in zdaj se je treba držati
               obljubljenih in podpisanih uzanc. Tukaj bi se pokazali zelo čudne, da bi rekli <q>"Zdaj
               pa ne bomo."</q> To ni navada Slovenska. To je navada iz enih drugih držav in mislim, da
               moramo spoštovati svoje dane besede, ne glede na to, da so bile dane v nepremišljenem
               stanju bi jaz rekel in tako zelo vehementno in na pamet. Mislim pa, da se da marsikaj
               potegniti iz tega denarja oziroma vtakniti v ta %. Če vzamemo recimo kakšna vlaganja
               v razvoj, ki se jih mirno lahko deklarira kot naš prispevek tista 2% v Natu paktu.
               Ali pa recimo problem zdravnikov. Dejstvo je, da bomo rabili tudi zdravnike, ki bodo
               hodili po svetu na razne mednarodne operacije pa vendarle ne poznamo <gap n="..."/> Recimo
               tropska medicina je v Sloveniji velika neznanka. Konec koncev tudi vojna kirurgija je
               v Sloveniji neznanka pa vendar so to potrebne zadeve in mislim, da bi bilo tu
               smiselno skupaj z Ministrstvom za zdravje narediti en koncept, da bi se določen
               segment zdravnikov in medicinskega osebja recimo v določenem času šolal znotraj teh
               kompleksov. Ampak obenem bi pa v tistem, ko se ne bi šolal tukaj noter pa mirno delal
               v svojih bolnišnicah, tam kjer so bili že v samem začetku.</p>
               <p>Potem, sigurno ne smem tega spustiti, aviacija. Aviacija v Sloveniji je pravzaprav,
               to je vprašanje nacionalnega ponosa. Mi smo bili med letalskimi pionirji in zdaj se
               je ta aviacija nekam potisnila na stran. Naj bi bile samo helikopterske enote, kar je
               slabo. Slovenski zračni prostor nam varujejo zdaj Italijani in pa Madžari. S tem, da
               so bili v drugi svetovni vojni oboji na strani agresorjev na Slovenijo. Ko bo Hrvaška
               vstopila v Nato pakt, nam bodo potem verjetno Hrvatje s svojimi migi 21 varovali
               zračen prostor. To je sicer krasen avion, vendar je zelo zastarel. Za kakšne
               akrobacije ni ravno primeren, za kakšno nizko letenje je pa krasen. Efekt je
               genialen. Ampak to ne moremo dovoliti, da bi nam pa Hrvatje ščitili zračni prostor.
               Zato mislim, da bi enkrat bilo smiselno v koncepte dati, da kupimo eno eskadriljo
               kakšnih dobrih reakcijskih lovcev. Ko je bila priložnost, da bi poceni kupili recimo
               galebe, približno dobili bi 4 do 5 galebov na račun enega pilatusa, se niso odločili
               za to in zdaj je v slovenski aviaciji ena luknja.  Edino, kar se dogaja, kadar gredo kakšni naši piloti
               na šolanje v Ameriko, tako ali tako jim dajo za letenje v glavnem F-16, in to
               varianto A, niti ne kakšne novejše variante. In pridejo nazaj ne bolje izšolani, to
               do neke mere, vendar predvsem indoktrinirani, kar je pa slabo. Tako da mislim, da je
               tu treba nujno nekaj narediti.</p>
               <p>Morda še ena zadeva o muzejski dejavnosti, pa tu ne bom govoril o letalskem muzeju,
               ampak bom govoril o vojaškem muzeju. Zaposlitveno shemo mogoče malo spremeniti, več
               operativcev, ki so pripravljeni delati, pa manj doktorjev znanosti tja noter. Kajti
               običajno so najboljši muzealci tisti, ki so drugače zbiralci, tisti iščejo zgodovino,
               tisti jo hranijo in ščitijo. Doktorji v glavnem sedijo in pišejo disertacije, ki so v
               veliki meri same sebi namen.</p>
               <p>Toliko. Mislim, da je bilo manj vprašanj in več mojih sugestij pa mnenj, ampak vseeno
               hvala lepa.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Želite odgovoriti?</p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p>Ja, če mi dovolite, bi vseeno komentirala nekaj teh vaših koristnih napotkov po eni
               strani, po drugi strani pa tudi predstav, ki jih moramo razumeti tudi kot vaše osebne
               poglede na obrambni sistem, ni pa nujno, da je to celota pogledov in tudi celota
               sprejemljivih pogledov znotraj obrambnega sistema. Že če pogledava pogled na
               letalstvo, vidiva, da po eni strani imate slabo mnenje o pilatusih, po drugi strani
               pa pravite, da potrebujemo neko aviacijo.</p>
            </sp>
            <sp who="SDT5:JelinčičPlemenitiZmago">

               <speaker>ZMAGO JELINČIČ PLEMENITI:</speaker>

               <p>Glede na ceno, za tako državo, kot je Slovenija.</p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p>Se strinjam. Ampak vseeno moram na tej točki reči, da ni resne države brez ustrezne
               aviacije. In jaz obžalujem, da se v naši državi ta del znanj ne nazadnje in ta del te
               zunanje podobe ne more razviti na način, kot je to značilno za velike države. Zlasti
               zaradi tega, ker imamo v tem prostoru nekaj pionirjev letalstva, in že zaradi njih bi
               bilo mogoče prav, da ohranjamo neko letalsko tradicijo, mogoče preko muzejev, morda
               pa tudi preko spoštovanja do letalskega poklica in ne nazadnje tudi do nekega tipa
               letal, ki bi jih potrebovali znotraj našega obrambnega sistema. Zavedam se, da najbrž
               za bojne zmogljivosti letalstva v našem proračunu in tudi velikosti države ne bo
               prostora. Po drugi strani se pa zavedam, da bomo zelo nujno potrebovali kapacitete,
               zmogljivosti za transport naših vojakov, ne nazadnje ne samo vojakinj in vojakov,
               ampak tudi ljudi, ki pomagajo ob humanitarnih katastrofah, najsi bo znotraj države
               ali izven države. Na tej točki se mi pa zdi, da se moj pogled ujame z vašim, kajti ne
               morem pristati na to, da smo država, ki ni sposobna poskrbeti za svoje ljudi, ko
               pride do nesreče v tujini, nismo sposobni s svojimi lastnim letalom hitro ukrepati
               tako, da ga lahko pripeljemo domov. Odvisni smo od drugih, od tistih, s katerimi
               podpišemo sporazume, odvisni smo, denimo, da pride do kakšne krizne situacije, od
               tega, kdaj bodo naši ljudje prišli na vrsto za evakuacijo. In to se mi zdi z vidika
               odnosa do naše žive sile v operacijah ne prav preveč odgovorno. Res pa je, da o tem,
               koliko je učinkovit, uporaben tak sistem, ki je bil v preteklosti nabavljen, z
               današnje perspektive seveda lahko sodimo, ampak sodimo z vidika znanja, ki ga imamo
               danes, ne pa z vidika tistega znanja, ki je bilo nekoč na razpolago, tudi takrat, ko
               so sisteme kupovali. In tu bi 
               komentirala vaše opažanje glede napak pri izbiranju določenih oborožitvenih sistemov.
               To, kar bomo poskušali narediti v prihodnosti z vidika transparentnosti, je, da
               pokažemo, kaj smo kupovali, kaj smo nameravali kupiti, kaj smo kupili in kako je
               uvedeno v našo uporabo. Presojo o tem, ali je to bilo sprejemljivo, smiselno in tako
               naprej, bomo vendar morali prepustiti širši javnosti. In tudi mi znotraj obrambnega
               sistema najbrž ne bomo premogli čistega in jasnega odgovora, kaj je bilo res
               uporabnega v preteklosti, kajti mnogo stvari se je kupovalo pod političnim pritiskom,
               pa je bilo uporabno zaradi tega, ker je politika tako zahtevala, mnogo tega je bilo
               kupljeno v nekih drugih okoliščinah večjih tveganj, groženj iz okolice in danes
               seveda ne pride več v poštev, ampak takrat je bilo pa pomemben sestavni del
               nacionalne varnosti. Bolj problematično pa je, če danes, ko veliko več vemo, kupujemo
               stvari, ki so neustrezne za naš obrambni sistem.</p>
               <p>Glede puške F-2000S. Zdaj težko rečemo v tem trenutku, da je neuporabna. Saj je bila
               že tudi tolikokrat dodelana, popravljena, da je po eni strani vojakom vedno bolj
               všeč, da so vedno bolj ponosni nase, ker jo nosijo in jih drugi opazijo. Po drugi
               strani pa je to vendarle tehnološki napredek glede na druge puške, ki so na
               mednarodnem oborožitvenem trgu. Tako da tisti, ki pa jo dalj časa uporabljajo tudi v
               Slovenski vojski, so že ugotovili, da to res zahteva popolnoma drugačen način
               razmišljanja, logiko merjenja, ampak priznavajo, da je to zelo napredna puška. Torej,
               ko se bomo nanjo navadili, predpostavljam, da jo bomo lažje sprejeli. Tako kot smo
               nekoč sprejeli kalašnikove in še kakšne druge puške.</p>
               <p>Glede sindikata. Mi v resnici nimamo sindikata vojakov, temveč sindikat ministrstva
               za obrambo in sindikat vojske, obrambe in zaščite. Imamo tudi majhen sindikat
               vojaških pilotov. Ampak dva sta predvsem ključna, reprezentativna, ker sta dovolj
               velika, da imata tudi ta status pogajalca v socialnem dialogu. Mislim, da sindikati
               tudi vojakov morajo obstajati. Obstajati mora način, preko katerega lahko vojak
               sporoči svoje nestrinjanje ali svoj občutek, da so mu kršene pravice. Sindikate v
               demokratičnih državah v svetu, parlamentarnih demokracijah imamo. Obstajajo države,
               ki so tudi parlamentarne demokracije, nimajo vojaških sindikatov, vendar je za
               pravice vojakov poskrbljeno na izjemno visok način, z visokimi standardi, in nimajo
               tako velikih težav pri uveljavljanju svojih pravic. Res pa je, da je, denimo, če
               vzamemo prav britanski sindikat, pardon, ne sindikat, britansko vojsko, ki je tipičen
               primer parlamentarne demokracije, ki po drugi strani nima vojaškega sindikata, vendar
               zelo skrbi za svoje vojake. Toda skrbi predvsem za častniški in podčastniški zbor. Ko
               pridemo do vprašanja vojakov, poklicnih vojakov, pa vidimo, da za njihove pravice ni
               tako zelo korektno poskrbljeno, kot bi človek pričakoval od nekega takega sistema. Se
               pravi, treba je dati ljudem kanale, preko katerih lahko povedo, s čim se ne
               strinjajo. Res pa je, da ne bi rada videla, da bi to razumeli tudi kot kanal za
               pisanje anonimk. Če imajo kaj povedati v zvezi s svojo ogroženostjo, bi bilo prav, da
               to povedo javno, da to povedo znotraj sistema, ki ga omogoča službena pot v vojski
               ali v ministrstvu za obrambo, in ne nazadnje pred slovensko javnostjo. Potem bomo
               verjeli, da so njihove trditve kredibilne. Ampak v osnovi pa nisem proti temu
               sindikatu in spoštujem njihova prizadevanja. Vem, da imajo različne smeri pri teh
               svojih prizadevanjih. Osebno mislim, da je to eden od ključnih partnerjev v dialogu
               tudi na ministrstvu za obrambo, s katerim bo treba sodelovati. In več je teh
               sindikatov, tako da bomo poskušali sodelovati z vsemi.</p>
               <p>Glede kuhinje na ministrstvu za obrambo. <q>"Outsourcing"</q> je velika tema danes,
               privatizacija vojaških dejavnosti, privatizacija obrambnih dejavnosti. To je velika
               tema. Morebiti se bo pokazalo, da je smiselno tudi kaj takega v našem obrambnem
               sistemu v bližnji prihodnosti.</p>
               <p>Obrambna industrija. Slovenska obrambna industrija, to je dobro opažanje. Ta
               industrija je nekoč prinašala nekdanji državi velike zaslužke, zdajšnja slovenska
               obrambna industrija ne več toliko, zelo malo. Res je, da smo zdaj sestavni del nekega
               evropskega prostora, v katerem lahko ta slovenska obrambna industrija v bistvu z
               delom v okviru evropske obrambne industrije in preko razpisov, ki so v evropski
               obrambni agenciji, bistveno bolje trži svoje zmogljivosti. Res pa je, da zlasti
               zaradi sistema, ki še zmeraj obstaja, to je sistem protidobav, lahko slovenska država
               svojo obrambno industrijo vendarle nekoliko bolj podpira in plasira v mednarodni
               prostor.  Ne samo preko tega,
               da bi imela tudi kakšne koristi od orožij, ki so višek v slovenskem obrambnem
               sistemu, ker nekaj moramo vseeno paziti. Orožja ni mogoče kar prodajati v tretje
               države. Okoli tega obstajajo pravila obnašanja po mednarodnem pravu. In še nekaj,
               Ministrstvo za obrambo trenutno in Slovenska vojska nista profitni organizaciji, da
               bi se smeli obnašati tako, da bi služili na račun viška orožij. Se pravi, da bo treba
               zelo dobro premisliti na kakšen način je mogoče višek orožij ali uničiti doma, mogoče
               je bilo uničenje doma držaje, kot uničenje na Slovaškem, tega ne vem. Skratka, treba
               bo dobro poiskati prave rešitve za višek orožij, ki jih imamo.</p>
               <p>Glede vojaškega muzeja, jaz se strinjam z vami. Niso samo doktorji znanosti tisti, ki
               gradijo vojaške muzeje. Ne nazadnje imamo v slovenskem prostoru vrsto privatnih
               vojaških muzejev, ki jih kažemo tujcem in svojim ljudem, tudi mi svoje študente
               vozimo na ogled, recimo, privatnega vojaškega muzeja v Lokvi. In tam se študentje
               ogromno naučijo, česar se v nekem bolj, bomo rekli, formaliziranem okolju uradnega
               vojaškega muzeja mogoče ne bi naučili. Zato bi bilo nekako prav, da združimo tako te
               privatne pobude zbiralcev, ljubiteljev na eni strani, kot tudi ta formalen strokoven
               pristop k organiziranju vojaškega muzeja v neko skupno dejavnost. Jaz ne pravim,da je
               treba sedaj zbiralce dati v službo v vojaški muzej. Toda, povezati je treba njihovo
               dejavnost in doseči neko stopnjo sodelovanja med njimi.</p>
               <p>Glede tega, da bi poskušali prikazati tudi neke druge dejavnosti, ki bi seveda bile v
               korist obrambnega sistema kot sestavino naših obveznosti napram Natu, torej teh naših
               2% BDP-ja za obrambne zadeve bi rada povedala najprej takole. Jaz se zavedam, da je
               bilo obljubljanje 2% BDP za obrambne zadeve sestavina nekega procesa vstopanja v Nato
               pred leti. To je bil napotek, ki so ga dobile vse takratne kandidatke za vstop v
               članstvo v Nato in Slovenija ni mogla biti bolj pametna kot vse ostale in reči, da te
               obljube ne bo držala, če so vse ostale rekle, da bodo to naredile. Dejstvo pa je, da
               je v slovenskih razmerah bilo 2%, nominalno gledano, bistveno več kot v razmerah
               nekaterih drugih kandidatk. In še danes ko dajejo 2,3% dajejo na prebivalca bistveno
               manj dolarjev ali evrov, kot pa jih daje Slovenija. Gledano skozi stroške na
               prebivalca Slovenija daje za svojo obrambo kar veliko. Formalno gledano od sedaj
               naprej in tudi doslej je tako bilo, nismo uspeli priti do 2%. Načrt je bil, da bomo
               dosegli 2% BDP-ja za obrambne potrebe že v letošnjem letu, se pravi v letu 2008. Ko
               bomo videli bilance naslednje leto bomo najbrž rekli, jaz si ne upam trditi, ampak
               bojim se, da bomo nekje med 1,5 in 1,6. Se pravi, da smo še zelo daleč stran od 2% že
               bili v tem trenutku. Vendar kljub temu, nominalno gledano je pa vendarle ta država
               uspela investirati v obrambo toliko denarja kot ga je nekoč pred leti predvidevala za
               tisto, kar naj bi bilo 2%. Se pravi, nominalno gledano smo nekako izpolnjevali
               obljubljene obveznosti. Po drugi strani pa je zelo bistveno, če je država sposobna,
               ne sam o dajati nek obljubljeni procent, ampak predvsem poskrbeti za to, da se obljub
               glede ciljev sil  drži. Te pa
               lahko dosežeš tudi z manjšim procentom. Vendar se je treba zavedati, da se je treba
               potem na drugi strani odpovedati nekaterim, jaz temu rečem, luksuznim sestavinam
               nacionalne obrambe. Ampak luksuznim samo v odnosu do tega kaj je primarnejše: Ali
               dati manj denarja za obrambo, vendar izpolniti cilje sil, ali dati več denarja za
               obrambo in imeti po eni strani izpolnjene cilje sil, po drugi strani pa imeti vse kar
               si želimo znotraj nacionalne obrambe. Če bomo pa mi si lahko na ravni nacionalne
               obrambe privoščili določene stvari, ki ne sodijo v cilje sil, ne bomo pa izpolnili
               obveznosti ne 2%, ne ciljev sil, potem bomo pa tudi vprašani kot država, kako se
               obnašamo do skupnih obveznosti v skupni obrambi. Ampak to je problem resnega
               obnašanja do tega, kar delamo znotraj svoje nacionalne obrambe. In to boste morali
               razumeti, da v prihodnjih letih bomo morali skupaj presoditi katere sisteme, ki jih
               ne moremo uporabiti kot sestavino ciljev sil bomo še ohranjali oziroma jih bo treba
               tako ali drugače zaustaviti, spraviti v muzej, ali prodati naprej, če bo to možno
               takrat. Ampak vsega hkrati ne moremo imeti, manjšega proračuna in neizpolnjenih
               obveznosti do svoje nacionalne obrambe, seveda, ki je sestavina skupne obrambe. Tako
               neresno se ne bo mogoče obnašati. To moramo narediti zaradi sebe, ne zaradi tega, ker
               imamo žandarja, ki se mu reče Nato, za seboj. Se opravičujem, veliko stvari ste
               odprli. Najbrž bomo še marsikatero morali skupaj razmisliti v prihodnosti. In če
               boste dovolili bodo odgovori v bistvu neke vrste proces, ki ga bomo začeli danes in
               ga nadaljevali v prihodnjih letih.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj bi tudi sam rad, tako sem se zapisal na vrstni red, povedal par
               pogledov na vašo predstavitev, vaših stališč. Moram reči, gospa kandidatka, da je
               vaša predstavitev pokazala veliko poznavanje in da me veseli, da ste razdelili
               ponekod zelo jasno, ponekod malo zakrito na to, kot ste rekli, vašo osebno vizijo in
               koalicijska strategija. To je čez celotno predstavitev bilo jasno, tudi če je bilo
               zakrito. Moram reči, da s tistim kar ste predstavljali kot osebno vizijo in tiste
               stvari, ki nekako so v skladu s tem kar ste govorili o slovenskem referendumu
               vstopanja v Nato moram reči, da se zelo strinjam in mislim, da so pozitivne. Da se je
               pa hkrati pokazalo, da ste nekoliko ta led, tako kot ste rekli, koalicijske
               strategije in politike in ideologije koalicije na tem področju, to kar je ta
               koalicija, ki bo sedaj vladala, če bo, pokazalo že v preteklosti.</p>
               <p>Veseli me, da ste rekla, da niste pristaš revolucionarnih radikalnih rešitev. In
               vendar me predvsem skrbi s tem v zvezi ta disonanca s koalicijsko pogodbo na tem
               področju, ker se bojim tudi, da kljub temu, da ste bili predstavljeni pred časom kot
               ministrica v senci gospoda Pahorja, da pri nekaterih pomembnih vidikih, ki ste jih
               malo zakrito tu predstavili, se ni znašlo v tej koalicijski pogodbi. Namreč, meni že
               prvi stavek na tem 14 področju varnostne in obrambne politike vliva nekaj nejasnosti,
               ali celo skrbi, tako pravijo, na temo izhodišča koalicijskih partnerjev na področju
               varnostne in obrambne politike države je uresničevanje pravic prebivalk in
               prebivalcev, vloge Slovenije do kakovostnih varnostnih uslug na področju obrambe.
                   Kaj to pomeni? Varnostne
               usluge na področju varnosti v tej državi, po naši Ustavi je predvsem policija. Ali to
               pomeni tudi uporaba vojske za na ulico, za slučaj da pride do nezadovoljstva množic?
               Mislim, da se je treba resno vprašati ali je to v skladu z našo Ustavo. Namreč,
               kolikor je meni poznano, vojsko uporabljati za takšne varnostne usluge do prebivalcev
               je možno samo s posebnim sklepom v izrednih razmerah in tako naprej.</p>
               <p>Seveda se ta disonanca odraža tudi v tem, da, vi ste zelo jasno pojasnili pomen
               domoljubja, solidarnosti, za kar se osebno zavzemate, vendar tega v tej koalicijski
               pogodbi ni. Tega v tej koalicijski pogodbi ni, še več, ne nazadnje je predsednik
               republike zelo afirmativno in pozitivno govoril o vojaški vaji na Počku o domoljubju,
               in seveda je bil deležen, jaz sem zaznal, da je gospod Miheljak, ki prihaja z iste
               fakultete kot vi, Fakulteta za družbene vede je nekakšen rezervni ešalon<stage>(?)</stage> in
               rekrutni center sedanje oblasti, je izrazil zelo negativno mnenje o takšnih pogledih
               predsednika republike, označil ga je kot pred moderni govor in nasprotovanje. In vi
               ste omenili, da je te vrednote - domoljubje treba vgraditi v izobraževanje kadrov.
               Kako, ko pa ravno ti krogi, ki prihajajo z vaše fakultete, in nekdo od vas, so v
               preteklosti enkrat že preprečili domovinsko vzgojo, ko smo bili deležni v preteklem
               mandatu, ko se je nekaj spremenilo, vi ste rekli da skupaj s šolskim ministrstvom, da
               kot izbirni predmet domovinska vzgoja z izjemnim napadom s centrom moči, in seveda tu
               notri tega pri sistemu vojaškega šolanja, to kar ste vi predstavili, da mora biti pod
               <gap n="..."/><stage>/Nerazumljivo./</stage><gap n="..."/> s slovenskimi vrednotami, katere vključuje tudi domoljubje.
               Tega seveda ta koalicija ni zapisala. Jaz po zgodovini, 12-letnih izkušnjah vem, da
               temu nasprotuje. Če boste imeli moč spremeniti to, ampak se bojim. Kreatorji vrednot
               so na drugi strani. Zdaj seveda to da ko govorite, da niste pristaš revolucionarnih,
               radikalnih<gap n="..."/> saj vam jaz verjamem, ampak ravno prvi, takoj drugi odstavek se mi zdi,
               da zelo revolucionarno napoveduje spremembo vsega kar je v tej državi povezano z
               obrambnim sistemom. Tu, jaz se lahko s temi spremembami strinjam, ampak tudi pri vas
               sem opazil, vi niste s tem začeli. Vi ste čisto na koncu to omenili tako, da vam je
               takšno ravnanje vsiljeno skozi koalicijsko pogodbo. In seveda, se mi zdi, da morda je
               v tem kontekstu, da so namere koalicije <gap n="..."/><stage>/Nerazumljivo./</stage><gap n="..."/> od vaših namer. To
               vidim tudi v kontekstu tega zmanjšanja bruto domačega proizvoda. Jaz se tu ne bom
               boril za topove. Jaz sem bil vedno pristaš, pravzaprav na nek način celo pacifist,
               vendar pa tako, kot je bila od kolega Jelinčiča omenjeno, se moramo zavzemati tudi za
               verodostojnost države, ki ste jo tudi vi omenili, verodostojnost države.  In v tem kontekstu vidim
               nekatere stvari. Namreč, če gledam kakšna je pravzaprav strategija oziroma odnos in
               vrednost tega zavezništva Nata za sedanjo oblast. Namreč, v tistem delu koalicijske
               pogodbe, ki je o zunanji politiki, Nato ni omenjen. Absolutno ni omenjeno. In seveda
               tu pa je, v tem pa je tudi zelo bežno, v okviru teh enot za posredovanje in gledam
               nazaj, je bilo tu ogromno nasprotovanja. In me v tej zvezi zanima kakšen je vaš
               pogleda oziroma da nam pojasnite kako gledate na političen pomen članstva Slovenije v
               Nato. Ne toliko vojaški. Važno je političen, glede na slovenske zgodovinske izkušnje,
               z nekaterimi svojimi sosedi in ali je tu dobro, da ima tu vodilno vlogo največja
               država, ki je transatlantska in je po mojem mnenju manj pristranska do interesov
               malih držav.</p>
               <p>Jaz se bojim oziroma mi poveste ali so tudi v teh krogih, recimo tudi znotraj FDV, ki
               je močan center <gap n="..."/><stage>/Nerazumljivo./</stage><gap n="..."/> krogi, ki bi si želeli razdor te pogodbe. Ali
               ni tudi to zmanjšanje <gap n="..."/><stage>/Nerazumljivo/</stage><gap n="..."/> tako v cilju tega, da se konfrontiramo z
               Natom? Poglejte, ne nazadnje, že omenjenih gospod Miheljak je ob obisku ameriškega
               predsednika, ki ni bil bilateralen nekje zapisal, da je treba Ameriki prirediti tak
               sprejem, da si bo za večno zapomnila. Izrabiti schengensko mejo za uvoz vseh takšnih,
               ki bodo, jaz domnevam tudi z nasiljem se zoperstavili temu, in jasno je bilo, spret
               Slovenijo z Ameriko. Ampak tu je morda globlji cilj spreti Slovenijo z Natom. In
               seveda meni je pomembna distinkcija, kar je zapisano glede napotitve slovenskih
               vojakov v mednarodne misije. Koalicija, ki prevzema oblast ali večinski del si je
               doslej zavzemalo v razpravah o aktivni vlogi Državnega zbora. Sedanja zakonodaja to
               vlogo vladi. Tu je v tem delu zapisano: Povečala vlogo, da boste povečali vlogo
               Državnega zbora pri <gap n="..."/><stage>/Nerazumljivo./</stage><gap n="..."/> Slovenske vojske, v zunanjepolitičnem delu,
               pa piše da boste spodbujali razpravljalno vlogo. In vi ste uporabili to isto dikcijo.
               Vidim, da je že to preveč, da piše da se bo povečala vloga parlamenta in nekdo vas je
               opozoril da je to bolj larpulartizem, da se je s tem povečalo vlogo ali odločilno
               aktivno vlogo parlamenta sedaj, ko bomo na oblasti, več ne govori. Čeprav so se prej
               zelo aktivno zavzemali, tudi tukaj nekateri prisotni. In zaradi tega, ker gre za
               takšno razliko med vašo osebno vizijo, vašimi vrednotami to kar vas sledim skozi leta
               in namerami te oblasti na področju obrambe, ki so včasih revolucionarne, moram reči,
               da bom verjetno zaradi ohranitve vaše strokovne, osebnostne integritete glasoval
               proti, ker se mi zdi, da se boste razvrednotili v tej oblasti. Čeprav moram vašo
               predstavitev pohvaliti.</p>
               <p>In sedaj še drugo konkretno vprašanje. Nekatere slovenske vojašnice so sredi mesta. Tudi kraj iz katerega
               prihajam, v Slovenski Bistrici je v strogem središču mesta. Obstajajo pisma o nameri,
               obljube, da bo obrambno ministrstvo zagotovilo drugo lokacijo, ki bo, seveda nas k
               tem silijo tudi nekateri standardi Nata. In me zanima kaj lahko svojim volivcem
               povem, kdaj boste omogočili ta prenos vojašnice, kasarne iz središča mesta.</p>
               <p>Hvala lepa.</p>
               <p>Če lahko, gospod Vajgl ima obisk. In mu dam, da v sklopu postavi vprašanja, tako sva
               se dogovorila.</p>
            </sp>
            <sp who="SDT5:VajglIvo">

               <speaker>IVO VAJGL:</speaker>

               <p>Hvala lepa, gospod predsednik.</p>
               <p>Spoštovana kandidatka. Jaz bi se pridružil tistim, ki so izrazili zadovoljstvo ob
               vaši predstavitvi. Dejansko mislim, da na nek način, ne samo, da ste dobro
               predstavili stroko in njena razmišljanja, ampak da ste pokazali tudi pravo mero
               osebnega zanimanja in osebne navezanosti na področju na katerem boste imeli
               odgovornost. Vesel sem tudi, da se ta osebni interes tudi povezuje s tem, da ste
               šarmantna oseba ženskega spola in mislim, da bo to tudi prispevalo k neki novi
               atmosferi v Slovenski vojski in pa tudi javnosti do vašega resorja. Jaz mislim, da
               ste vi pravzaprav tukaj izpostavili neko vašo skrb kot osnovno skrb, ki je pravzaprav
               najbolj v skrbi vseh nas - kako obdržati dovolj zanimivo službo v Slovenski vojski za
               mlade generacije. Mislim, da je to področje in ta vaša skrb mora biti tudi skrb nas v
               parlamentu in da bomo verjetno z veseljem prisluhnili vsaki novi ideji, ki bi ta
               interes ohranila. Meni je všeč vaše povezovanje treh elementov, kot ste jih navedli:
               domoljubje, solidarnost in prostovoljnost. To so pravzaprav trije moderni argumenti
               za to da se najde in motivacija in neko priznanje, pravzaprav tistim, ki služijo v
               oboroženih silah. V neki splošni orientaciji na konzumizem v družbi, kjer je
               pravzaprav udobje in ugodje odločilni kriterij tega kako uspešen je nek mlad človek v
               svojem okolju, je ta konkurenca vrednot izredno težka in zahtevna. Zato mislim, da jo
               moramo, kolikor je mogoče tudi spodbujati. Zdaj kako. Jaz bi vam mogoče dal samo en
               element, ki ga vi v svojem uvodu niste izpostavili. Namreč, komuniciranje z
               javnostjo. Jaz mislim, da je izredno pomembno, da in ministrstvo, ki ga boste vodili,
               zlasti pa tudi vojska na pravi način komunicira z javnostjo. Zdaj, ali je to moderno
               komuniciranje spot z mladimi vojaki v bojnih barvah, z manirami, ne vem, nekih
               junakov iz stripov in tako naprej, ali pa moramo najti neko novo formo, to puščam kot
               odprto vprašanje. Moram reči, meni neka taka rambovska propaganda v bistvu ne pove veliko in tudi ne verjamem,
               da bomo z njo pridobili slovenske mladeniče.</p>
               <p>Druga stvar, ki se mi zdi pomembna, ki se je vi niste detajlno dotaknili, mislim pa,
               da je pomembna, je to, kako vlogo naše vojske, naših oboroženih sil v mednarodnem
               kontekstu postaviti, kako vzpostaviti neko razumljivo transparentno povezavo s tem,
               kar se danes dogaja v svetu, in s tem, kakršen je lahko prispevek oboroženih sil neke
               majhne države. Mi smo člani Nata in zavezani smo vrednotam, na katerih počiva ta
               organizacija. Tu ne bi bil skeptičen in bi tudi poskušal svojega dragega kolega
               Jerovška pomiriti, mi nimamo motenega odnosa do Nata. Mogoče pa gledamo na nekatere
               stvari, povezane z našim članstvom v Natu, nekoliko drugače. Mislim, da je pomembno,
               gospa ministrica, da se tudi znotraj Nata prizadevamo za večjo transparentnost te
               organizacije, za to, da se politične odločitve, ki so povezane s prisotnostjo Nata in
               sprejemanjem njegovih širših obveznosti v področju zlasti izven držav članic Nata, da
               se sprejemajo s tehtnim demokratičnim političnim premislekom vseh držav. In mislim,
               da je pomembno, da mi v Sloveniji do teh vprašanj zavzemamo stališča v parlamentu.
               Mislim, da je to mnenje nekako vseh nas in da sodelujemo maksimalno v okviru svojih
               obveznosti, ampak da poskušamo vplivati na odločitve, ki jih sprejemamo.</p>
               <p>Kar zadeva odnose z Združenimi državami Amerike, ravno tako mislim, da nihče med nami
               nima razloga biti skeptičen, ko gre za odnos Slovenije, tudi vaš odnos do vašega
               kolega preko Atlantika. Seveda, na žalost je bilo tu za nami osem let ne prav
               posrečene politike Združenih držav Amerike, tudi na področju, na katerem delate vi.
               In zato gledamo s toliko večjim pričakovanjem, kako bo ta vodilna vloga, ki jo Nato
               potrebuje, rekel bi, ki jo svet potrebuje, kako se bo formirala pod novim
               predsednikom Obamo. Moram reči, da je verjetno pričakovanje pri nas, v Sloveniji,
               vsaj takšno kot v večini drugih evropskih držav in članic Nata in drugih
               transatlantskih povezav.</p>
               <p>Rekel bi samo še to mogoče, da včasih, ko govorimo o slovenski diplomaciji in nalogah
               zunanje politike, rečemo, junaški časi so mimo, vrniti se je treba k stvarnosti.
               Verjetno so tudi junaški časi na področju, kjer delujete vi, mimo in se je treba
               vrniti k čvrsti, trdi realnosti. In vaš pristop,  moram reči, vzbuja upanje in želim vam v imenu stranke
               Zares, ki jo tu predstavljam, veliko uspeha pri vašem delu. Hvala lepa.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Izvolite.</p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p>Najlepša hvala obema. Jaz razumem, gospod Jerovšek, vašo skrb za mojo osebno
               integriteto v tej koaliciji. Ampak, veste, vsi ljudje smo vedno postavljeni v nek
               primež med svojimi lastnimi vrednotami in vrednotami okolja, med svojimi političnimi
               pogledi in političnimi pogledi svojega okolja. Ponavadi odgovarjamo predvsem za svoje
               poglede, takrat, ko postanemo politiki, pa seveda prevzamemo odgovornost tudi za
               politične poglede svojega okolja. In jaz si bom prizadevala, da bi moji politični
               pogledi postajali tudi sestavni del te koalicije, četudi niso zapisani tako
               eksplicitno v koalicijskem sporazumu. Kajti vseh stvari v takšnem dokumentu ni mogoče
               zapisati, se jih je pa treba držati in jih je treba oblikovati in delati. In
               velikokrat je prav tisto, kar je v koalicijskem sporazumu zapisano, potem pozabljeno
               in druge stvari postanejo pomembne. Tako kot ste najbrž opazili, da je<gap n="..."/></p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>To je brez veze potem<gap n="..."/></p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p><gap n="..."/> v preteklem obdobju tudi koalicijska pogodba bila na nekaterih točkah preslišana
               oziroma ni bila povsem upoštevana, kajti niti ni bilo mogoče vsega uveljaviti. Saj
               moramo razumeti, da si postavimo lahko neke srednjeročne cilje, toda vseh ne dosežemo
               in dosežemo neke druge cilje. Če so vsi državotvorni, je dobro. Če so pa popolnoma v
               nasprotju s predhodnimi cilji, bi pa res lahko<gap n="..."/> <stage>/se ne sliši - kašljanje!/</stage></p>
               <p>Mislim, da je moja fakulteta, Fakulteta za družbene vede, ustanova, ki dejansko
               vpliva na javno mnenje, vendar vpliva na različne načine. Na moji fakulteti je cela
               vrsta ljudi z zelo različnimi političnimi, ideološkimi in strokovnimi prepričanji.
               Tako da poleg tistega kolega, ki ste ga navedli, lahko vzamete še kakšnega drugega
               kolega in njegova stališča. Ne nazadnje ne smete pozabiti mojih stališč, ki so tudi
               prihajala s te iste fakultete<gap n="..."/></p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Sem jih omenil<gap n="..."/></p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p>In so bila včasih nekoliko drugačna od tistih, ki ste jih omenili.</p>
               <p>Rada bi, glede na to, da sta domoljubje izpostavljala tako vi kot gospod Vajgl, nekaj
               stvari o tem vseeno povedala. Zdi se mi, da je to neka naša ključna skupna točka.
               Namreč, gre za definicijo domoljubja, kako ga razumemo. Jaz ga razumem na dva načina
               oziroma v domoljubju vidim dve perspektivi. Ena je ta, ki ste jo vi hoteli
               izpostaviti, ko ste rekli domovinska vzgoja. To je ta tradicionalni patriotizem,
               tradicionalno domoljubje navezanosti na svojo domovino, na svoje ognjišče, na svoj
               dom. To je pomembna perspektiva sodobnega domoljubja. Druga pomembna perspektiva
               sodobnega domoljubja je pa v tako imenovanem svetovljanskem patriotizmu, ko se
               zavedamo, da nismo več samo tu doma, ampak smo doma v Evropi, smo doma v svetu. In
               smo odgovorni za vrednote, ki jih imamo tu doma, ampak jih imamo tudi v svetu
               Evropske unije, v svetu Nata, v svetu Organizacije združenih narodov in še v
               marsikateri mednarodni organizaciji, v kateri smo. Se pravi, da to, kar jaz želim, da
               bi razumeli kot domoljubje, tako slovenski vojaki, predvsem, kajti na njih se bo dalo
               vplivati, morda se ne bo dalo povsem vplivati na slovensko javnost, je, da bi
               razumeli, da je njihov odnos do sveta povezan z vrednotami iz njihovega domačega
               okolja. Da so zastopniki naših interesov v mednarodnem okolju. Toda hkrati se morajo
               zavedati, da so zastopniki neke mednarodne politike, neke skrbi za mednarodni mir in
               varnost, kar ni samo biznis te države, ampak je biznis vseh organizacij, v katerih
               smo, in mednarodne skupnosti, ki ji pripadamo in za katero smo odgovorni. Se pravi,
               da v tem smislu jaz razumem tudi govor predsednika države, vrhovnega poveljnika
                   slovenskih obrambnih sil
               na <gap n="..."/><stage>/Nerazumljivo./</stage><gap n="..."/> ob zaključku vojaške vaje. To domoljubje bomo gradili gospod
               Jerovšek. Ne glede na to, če ima kdo drug kakšno drugačno mnenje in dopustili bomo,
               da imamo v tej državi ljudje glede domoljubja razne skepse, dvome. Toda domoljubje
               kot ga jaz vidim, za teke vrste domoljubja si bom prizadevala tako znotraj obrambnega
               sistema, kot tudi, če bo le možno na vseh izobraževalnih organizacijah do katerih bo
               mogoče v nekem spodobnem, primernem civilno-vojaškem dialogu ali civilno-obrambnem
               dialogu tudi priti, četudi to ne bo eksplicitno napisano v koalicijskem sporazumu,
               toda to moramo delati.</p>
               <p>Glede vašega dvoma v prvi stavek v koalicijskem sporazumu vas moram potolažiti. Tu
               izhajamo iz stališča posameznika v tej družbi in njegove potrebe po tem, da ima
               uresničeno svojo potrebo po varnosti in ta potreba po varnosti mora biti zagotovljena
               vsem državljanom, državljankam, prebivalcem in prebivalkam in tu absolutno ne mislim,
               da bo varnostne usluge, ki pritičejo slovenski policiji v slovenski javnosti
               opravljala slovenska vojska. Vendar pa vam moram povedati, da si bom tudi jaz
               prizadevala v prihodnje, tako kot je bilo v preteklosti, da se bodo zmogljivosti
               slovenske vojske uporabile za pomoč državnim organom.</p>
               <p>Mi smo preživeli 6 mesecev predsedovanja svetu Evropske unije. Nismo opazili, da je
               pri tem predsedovanju sodelovalo več kot 1.000 slovenskih vojakov, da so opravili
               izjemno logistično podporo, da so opravili neverjetne naloge tako vodičev, šoferjev,
               logistikov. Skrbeli so za mnogo funkcij, ki so bile nekje v senci opravljene za
               uspešnost predsedovanja svetu Evropske unije. Tovrstno nalogo pa čeprav je to naloga
               znotraj države je podpora državnemu organu. Tovrstne naloge bom jaz vedno podpirala,
               ker mislim, da so zmogljivosti vojaške organizacije, ki jih imamo na razpolago zato
               tu, da jih uporabimo za skupne potrebe države takrat, ko ima pred seboj velike
               projekte. Nikakor pa to ne pomeni, da bomo vojake uporabili za to, da bodo
               ustrahovali svoje prebivalstvo.</p>
               <p>Ali so v drugem odstavku res napovedane velike in radikalne spremembe bi težko rekla.
               Napovedan je strateški pregled obrambe in ta strateški pregled obrambe je v bistvu
               izhodišče za to kar se bo zgodilo kasneje v spremembah, preoblikovanju, adaptaciji,
               popravkih. Kako veliki bodo ti popravki bomo morali pa skupaj presoditi. Ker to kar
               sledi iz strateškega pregleda obrambe je cela vrsta dokumentov, ki jih ni mogoče
               sprejemati s preglasovanjem. Te dokumente bomo sprejemali s kompromisom in če ga ne
               bomo dosegli, tudi teh dokumentov ne bo mogoče sprejeti. Od resolucije o
               srednjeročnem in dolgoročnem programu razvoja in opremljanja slovenske vojske, do
               slovenske strategije nacionalne varnosti. Brez slovenskega parlamenta tu ne bo ne
               radikalnih, ne kako drugačnih sprememb. Skratka glede tega ne bodite v dvomih.
               Zanesljivo je, da bomo spoštovali ne le svoje ugotovitve iz strateškega pregleda
               obrambe, temveč tudi stališča in poglede slovenske javnosti. Tako politične, kot
               celotne slovenske javnosti.</p>
               <p>Glede članstva v Natu. Vi veste in zanesljivo poznate moje stališče, osebno stališče
               glede tega. Veste, da sem bila na tisti strani kampanje, ki se je zavzemala za vstop
               v Nato. Še danes mislim, da je po politični, po vojaški in po kulturni plati bilo
               prav, da smo postali članica Nata in zato še danes mislim, da je tudi prav, da smo
               verodostojna članica Nata. Se pravi, da se do svojih obveznosti, ki so v bistvu sestavina naše lastne
               obrambe odgovorno obnašamo. Če je v koalicijskem sporazumu videti, da tovrstnega
               odnosa do Nata ne mislimo gojiti v prihodnje, potem mi je žal, v praksi bo to moralo
               biti vidno. Kajti iz Nata se ne da izstopiti. Zaenkrat washingtonska pogodba tega ne
               predvideva in mislim, da zanesljivo v interesu naše javnosti, naše politike ne more
               biti, imeti negativen odnos do Nata. Nasprotno. Tisto, kar bomo morali narediti
               skupaj je, da si bomo prizadevali za boljšo javno podobo Nata v naši javnosti.
               Pravzaprav v javnostih vseh držav članic. Kajti težave s katerimi se mi srečujemo
               niso samo naše. Ko hodim na sestanke, na Nato, v programu znanost za mir vidim, da se
               s podobnimi stvarmi in skepsami srečujejo tudi drugod v drugih članicah Nata in vem,
               da bomo morali vsi skupaj morali narediti veliko korakov za izboljšanje njegove javne
               podobe. Pa predvsem znotraj samega Nata. Ne toliko v tistih državah, ki na Nato
               gledajo od zunaj. V zvezi s tem je nekaj nalog tako v poveljstvu Nata, ampak tudi v
               vsaki državi članici.</p>
               <p>Glede političnega pomena članstva v Natu ni dvoma. Politični pomen je viden ne samo v
               tem, da smo v določenem obdobju, po pomembnem obdobju za svojo zgodovino vstopili v
               Nato, pomembno je tudi, da smo država, ki smo zgled drugim kandidatkam. Se pravi, da
               naš politični pomen moramo videti ne samo v tem kar počnemo znotraj Nata, torej kot
               odgovorna članica Nata. Naš politični pomen je tudi v tem kako se obnašamo navzven do
               drugih držav, ki so kandidatke in ki jih pri tem sponzoriramo ali mentoriramo, ki jim
               ponujamo svoje nasvete, ki jim ponujamo svoj zgled. Slovenija danes ne more več
               nastopati kot da je, kot sem rekla prej, neuvrščena ali država sama zase. Je članica
               neke velike organizacije in nastopa do svojega okolja tudi v imenu te
               organizacije.</p>
               <p>Glede odnosa do Združenih držav Amerike, njihove vloge znotraj Nata in naše politike
               do Združenih držav Amerike. Jaz sicer nisem pristojna za ocenjevanje zunanje politike
               svoje države. Vendar bi rada povedala, da kar se obrambnega resorja tiče, moramo biti
               Združenim državam Amerike izjemno hvaležni. Kajti v njihovih vojaških šolah, v
               njihovih obrambnih šolah se je šolalo že ogromno število naših častnikov in častnic.
               Naši ljudje so se preko njihovega izobraževalnega sistema dokazovali. Dokazali so
               tam, da smo mi sposobna in verodostojna država članica Nata, da smo mi sposobni
               sodelovati tudi s tako pomembno državo, kot so Združene države Amerike. Se pravi, da
               v obrambnem sektorju nehvaležnosti do ZDA ne bomo mogli kazati. Kvečjemu nasprotno.
               Globoko bomo hvaležni za vse česar smo se naučili od njih, za vse izurjene ljudi, za
               vsa znanja in vse izkušnje in nenazadnje z Združenimi državami Amerike bomo ohranili
               izjemno tesen odnos zato, ker sodelujemo v različnih mednarodnih operacijah v
               prostorih, kjer se pojavlja tudi njihova vojska. Mi bomo v prihodnosti zainteresirani
               za poglobitev tega odnosa tudi zato, ker se bomo trudili v nekaterih območjih
               mirovnih operacij sodelovati z ameriškimi vojaki, po drugi strani pa morebiti tudi prevzeti kakšne naloga
               namesto njih. To bo sicer res povezano s tistim, kar smo rekli, da bomo skupaj
               razpravljali v parlamentu. In sedaj, kakšna bo pri tem vloga Državnega zbora smo
               približno zapisali, mogoče ne povsem eksplicitno v koalicijski sporazum. Vsekakor je
               bila, kar se tega tiče, zelo pomembna naša vizija, da je treba vse nove mirovne
               operacije predebatirati v Državnem zboru, da je treba velike spremembe v obstoječih
               mirovnih operacijah. Se pravi, veliko povečanje sil, sprememba tipa sodelovanja,
               sprememba mandata sodelovanja, obstoj nacionalnih omejite ali ne, vse to je treba
               predebatirati v Državnem zboru. Diskusije, razprave, mnenja, stališča v Državnem
               zboru bodo izjemno pomembne za odločitve. Vendar morate razumeti, da je nekdo vedno
               na koncu odgovoren za odločitev. Zakon o obrambi iz leta 1994 to odgovornost daje
               vladi, potem bo morala prevzeti to odgovornost tudi ta vlada, tako kot vse prejšnje.
               Res pa je, da čisto v vseh postopkih v zvezi z mirovnimi operacijami včasih ne bo
               časa, ali ne bo mogoče do potankosti razpravljati v Državnem zboru. Kajti, odločitve
               so vezane tudi na podaljšanje istega mandata na kak hiter ukrep, ko gre za
               nadaljevanje prisotnosti v posameznih operacijah. In takrat bomo najbrž morali
               porabiti manj časa za te razprave. Dalj časa bomo pa zanesljivo razpravljali o novih
               operacijah, po povečanju obsega ali spremembi mandata določenih operacij in pa tudi o
               koncu operacij. Tudi konec operacij je namreč sestavni del te zgodbe. In najbrž ste
               opazili, da je v drugem delu koalicijskega sporazuma zapisano, razpravljanje oziroma
               razmislek o delovanju v dveh misijah, v Iraku in v Afganistanu. In to je prva točka
               na kateri se bomo srečali ob tej tako imenovani razpravljalni vlogi v parlamentu.</p>
               <p>Jaz bi vas že na tej točki prosila še za eno dodatno pomoč oziroma razmislek že sedaj
               v tem trenutku. Veste,da imamo v Čadu v operaciji EUFOR Čad, centralno afriška
               republika, 15 vojakov. Veste tudi, da so tam po do sedaj sprejetih odločitvah in
               resolucijah in mandatih do 15. marca prihodnje leto. Od tam naprej pričakujemo, da bo
               misijo v Čadu prevzela Organizacija združenih narodov. In tu se bo postavilo
               vprašanje naše slovenske odločitve, kaj bomo naredili. Ali vstopamo v to operacijo
               Združenih narodov, ali jo zapuščamo, zapuščamo Čad, ker ga bo zapustila Evropska
               unija, ali bomo presodili kako drugače. To je tudi povezano s presojo o tem, kako
               gradimo svojo podobo znotraj Nata in znotraj drugih organizacij. Ko gre za mednarodne
               vojaške operacije, takšne ki so pod mandatom Organizacije združenih narodov, seveda
               Varnostnega sveta Združenih narodov. V teh operacijah bo za slovensko vojsko in za
               celotno slovensko državo vedno pomembno, da bo obstajalo neko ravnovesje med
               operacijami Združenih narodov, operacijami EU in operacijami Nata. Vse so, kot
               pravim, pod Resolucijo Varnostnega sveta. Toda mi bomo najbrž skupaj z vami v
               parlamentu poskušali presoditi  kakšno bo to najbolj primerno razmerje glede na zunanje politične
               cilje te države. In zanesljivo bodo operacije Nata na prvem mestu. In velika večina
               naših ljudi bo stalno v operacijah Nata. Manjše število jih bo verjetno v operacijah
               EU in pa seveda tudi v operacijah Združenih narodov.</p>
               <p>Kar pa se tiče nekega drugega sistema, ki sodeluje tudi v operacijah za Varnost in
               sodelovanje v Evropi bo prav tako treba presoditi in reči in imeti neko skupno
               stališče. Vi ste to dobro poznali še takrat, ko ste se ukvarjali z vsemi temi
               dilemami preko Odbora za zunanjo politiko. In jaz upam, da bomo lahko pri delu tu, v
               tem telesu, računali tudi na vaša znanja oziroma vaše izkušnje iz tega področja iz
               preteklosti.</p>
               <p>Glede vprašanj, ki jih je postavil gospod Vajgl, kako obdržati dovolj zanimivo službo
               v Slovenski vojski. V čem je pravzaprav atraktivnost službe v Slovenski vojski? Po
               eni strani je ta atraktivnost v zagotovitvi osebnih pričakovanj posameznika, ki
               vstopa v to organizacijo. Po drugi strani, seveda, tudi v zagotovitvi sredstev za
               preživetje oziroma osebnega dohodka. Če delamo, želimo biti za to tudi spodobno
               plačani. Po tretji strani pa se mi zdi, da bo mogoče atraktivnost službe v Slovenski
               vojski ohraniti tudi tako, da se ponudi mladim ljudem možnosti dokazovanja v svetu.
               Prav mirovne misije, prav mednarodne mirovne misije so prostor, kjer lahko mladim
               ljudem ponudimo možnost samodokazovanja. Vendar seveda samodokazovanja skladno z naši
               zunanjo politiko in seveda tudi skladnost z našimi vrednotami. Toda vedeti moramo, da
               ljudje, ki vstopajo v vojsko si akcije želijo. In možnosti uresničitve te njihove
               želje jim moramo ponuditi. Zato se tudi, ko bo šlo za vprašanja operacij in števila
               operacij ne bomo mogli kar zelo preprosto odločati o ukinitvah nekaterih operacij,
               zmanjševanja operacij in tako naprej.</p>
               <p>Glede te komunikacijske strategije odnosa obrambnega sistema z javnostjo glede
               promocijskih kampanj za pridobivanje novega kadra za Slovensko vojsko, seveda,
               obstajajo različna stališča. Vedeti moramo tudi, da to kar vidijo mladi ne vidimo mi
               starejši in odločiti se tudi moramo ali želimo kampanje, ki so skladne s presojami
               starejših generacij, ali so bolj skladne s presojami mlajših generacij. Mislim in
               tudi vem, da kampanja, ki ji bomo priča v prihodnjih dneh, tednih in mesecih temelji
               na različnih orodjih. In ta orodja so tako jumbo plakati kot televizijski spoti, kot
               radijska sporočila, so pa tudi aktivnosti, ki se meni zdijo ključnega pomena. Kajti v
               dosedanjih kampanjah, ko smo komunicirali našo podobo v javnosti tega nismo delali.
               Namreč, sedanja kampanja Ponosni nase bo šla tudi v smeri dela z ljudmi na terenu, ki
               skrbijo za pridobivanje kadrov. Učili jih bodo dobesedno komunikacijske strategije,
               kako je treba ravnati s tistimi, ki jih pridobivaš za obrambni sistem.  Torej, če smo v stanju priti do
               tega človeka, ki dela potem z mladimi, ki jih pridobiva, in če smo njega v stanju
               naučiti, kako se pridobiva, potem smo naredili glede na preteklost izjemno velik
               korak naprej. In jaz upam, da bo potemtakem ta promocijska kampanja kljub vsem našim
               dvomom v sporočila, ki jih pošilja preko te medijske strategije komuniciranja, da
               bomo kljub temu na koncu prišli do pozitivnega rezultata. Kajti če bodo tisti, ki
               pridobivajo kadre na terenu, znali povedati, v kakšno organizacijo vabijo mlade
               ljudi, potem verjamem, in če bodo to ljudje, ki bodo kredibilni, verjamem, da se bo
               večje število mladih odločalo za določen tip sodelovanja s Slovensko vojsko.</p>
               <p>Toliko približno. Vidim, da ste že nemirni in da<gap n="..."/></p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ne, ne, namreč, ob treh imajo drugi, ampak bomo mi podaljšali. Vem, da
               smo začeli z zamudo, ampak kljub temu se skušajmo omejiti. Predlagam, da bi čez eno
               uro zaključili.</p>
               <p>Preden dam besedo naprej, samo dve besedi kot odgovor na vaše izvajanje, kar je tudi
               možno. Namreč, strinjam se s tem, da bo potrebna, kot ste rekli, boljša javna podoba
               Nata. Ampak seveda to bo zelo težka naloga znotraj vaše koalicije, znotraj fakultete,
               s katere prihajate. Namreč, od tam izvira največ indoktrinacije slovenske mlade
               generacije. In tudi glede domoljubja se absolutno strinjam z vsakim različnim
               mnenjem, ga dopuščam in tudi jemljem, da je morda to - jaz sem tudi sprejel, celo
               pohvalil že dvakrat predsednika republike, ko je ob nastopnem govoru, ko je predlagal
               tega premierja, tu govoril tudi o tem. In mislim, da je bil ta govor in dvakratno
               omenjanje tudi kritika s strani gospoda predsednika pravzaprav te koalicije, ki zdaj
               nastopa, kajti dal je priznanje odhajajoči koaliciji, ki je na tem področju zelo
               intenzivno delala. In tu se s predsednikom strinjam, da je čutil za potrebno, da je o
               tem spregovoril, čeprav je sedaj ob zadnjem sprejemu ob prvi obletnici svojega
               predsedovanja povabil samo eno politično opcijo na to zadevo in tam se ni pokazal kot
               predsednik vseh Slovencev. Vendar, saj pravim, absolutno so pravilna različna mnenja
               in sem tudi vesel, da ste vi takoj eksplicitno to povedali, ker rabite manevrski
               prostor znotraj te koalicijske kletke, kajti se bojim, da boste vi in gospod Pahor
               predvsem talca te koalicije.</p>
               <p>Gospod Kumer ima besedo. <stage>/Oglašanje v ozadju./</stage> Pardon, lahko takoj, izvolite.</p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p>Zato ker je navezano na dve stvari, na kateri ste opozorili, na FDV in Nato. Na moji
               fakulteti smo res ljudje različnih mišljenj, zato ker spodbujamo kritično
               razmišljanje pri sebi in tudi pri mladi populaciji, s katero se ukvarjamo. In imamo
               različne presoje o različnih političnih in drugih vrednotah. Zato boste na Fakulteti
               za družbene vede našli tudi ljudi, ki smo bili na čelu kampanje za vstop v
               Nato<gap n="..."/></p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Saj sem vas pohvalil<gap n="..."/></p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p>In ki smo<gap n="..."/> Ampak potem morate tudi razumeti, da znamo vplivati na svoje študente
               tudi tako, da znajo pozitivno gledati na članstvo v Natu. In ne smete pozabiti, da je
               na naši fakulteti človek, ki je ustanovil Evroatlantski svet Slovenije in kot
               nevladno organizacijo, to je prof. Bebler, vodi ta Evroatlantski svet že vse od
               ustanovitve. Da je v bistvu promotor teh idej pri nas. Ne nazadnje je tudi mladinska
               sekcija tega Evroatlantskega sveta Slovenije ustanovljena na naši fakulteti in jo
               vodijo naši študentje. Se pravi, da v okviru naše fakultete boste našli ljudi z zelo
               različnimi presojami  in jaz
               se ne bojim, da ne bi bilo dovolj tistih, ki bi znali skrbeti za pozitivno podobo
               Nata.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Kolega Kumer. Zdaj ne vem, jaz ne bom nobenega ustavljal, absolutno ne. Mi bomo
               izpeljali do takrat<gap n="..."/></p>
            </sp>
            <sp who="SDT5:KumerDušan">

               <speaker>DUŠAN KUMER:</speaker>

               <p>Jaz se bom sam ustavil, pa skušal bom koga ustaviti, kajti tragika in tragikomičnost
               slovenske politične scene tudi v tem trenutku je, da so nekateri talci lastnih
               zarotniških razmišljanj. Zato vam ne bom kratil časa, ker bom v naslednjem mandatu
               štiriletnem imel priložnost, da bom lahko bodočo ministrico za kaj konkretnega
               vprašal in bom samo izkoristil to priložnost. In bo rekel, da me je uvodna
               obrazložitev, predstavitev in vsi odgovori navdali z velikim optimizmom, da je očitno
               dr. Jelušičeva ena od ministric v tej vladni ekipi, ki izredno poglobljeno in dobro
               pozna svoje področje, za katerega bo prevzela odgovornost. In upam, da boste skupaj s
               svojo kolegico v vladi, Kresalovo, dokazali tem moškim mačotom, da ste sposobne tudi
               ta del teh področij mogoče celo bolje opravljati.</p>
               <p>Imam samo eno konkretno vprašanje. Govorili ste o ukrepih v odnosu do sodelovanja v
               zunanjih operacijah. Moje vprašanje je zelo direktno: Ali dva inštruktorja, ki sta
               trenutno v Iraku, ko jima izteče mandat, ali se bo slovenski del umaknil iz Iraka ali
               bo podaljšal zadeve? Hvala lepa.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Želite takoj? Izvolite.</p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p>Glede prvega komentarja o uresničevanju kolegice Kresalove in mene v tej vladi in
               našem okolju. Mislim, da brez podpore moških to uresničevanje ne bo možno. Skratka,
               skupaj bomo ali bova, skupaj z moško populacijo in celotno žensko populacijo bova
               dokazali, ali pa tudi ne, da smo vsi skupaj sposobni voditi in upravljati s tema
               dvema zelo občutljivima resorjema.</p>
               <p>Kar se pa tiče problematike naših vojakov na misijah v tujini in zlasti problematike
               sodelovanja naših vojakov v misiji <q>"Nato Training Mission"</q> in Irak, bi pa rada
               povedala naslednje. Prvič, dejstvo je, da imamo svoje ljudi v Natovi misiji v Iraku
               in da se včasih v slovenski javnosti po nepotrebnem to naše sodelovanje v Natovi
               misiji zamenjuje s sodelovanjem v koalicijskih silah v Iraku. Vendar je bilo v zvezi
               z odhodom, z napotitvami slovenskih vojakov v Irak, v okoliščine, ko nismo znali
               povedati slovenski javnosti, čemu pravzaprav imamo te svoje ljudi, čeprav v Natovi
               misiji, in ko vsega znanja, ki ga ti fantje prinašajo nazaj domov, tudi ne znamo
               izkoristiti za to, da bi zmogli promovirati v slovenski javnosti koristnost
               sodelovanja v tej misiji, je najbrž prav, da skupaj ne nazadnje tudi tu, tako kot smo
               rekli, v parlamentu presodimo, da bi se počasi to naše sodelovanje v NTMI zaključilo.
               Zaključi se seveda lahko z ne nadaljevanjem napotitve naslednje generacije. O tem
               boste, bodo najbrž presojali tudi v odboru za zunanjo politiko. Ampak moje stališče
               je, da zaradi politične kulture  v Sloveniji, zaradi odnosa slovenske javnosti in zaradi
               tega, ker nismo znali izkoristiti svojega sodelovanja v Iraku, je verjetno prav, da
               počasi zaključimo s svojimi napotitvami v NTMI. Vendar se moramo zavedati po drugi
               strani, da bo treba nekje drugje povečati svojo prisotnost. Če tu umikamo, pa čeprav
               samo dva, potem bo treba nekje drugje povečati svojo prisotnost.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Hrovat, izvolite.</p>
            </sp>
            <sp who="SDT5:HrovatRobert">

               <speaker>ROBERT HROVAT:</speaker>

               <p>Hvala lepa za besedo. Spoštovana kandidatka za ministrico! Sam sem želel na začetku
               tudi nekoliko osvetliti to po mojem mnenju namišljeno afero okrog Patrie, vendar ste
               že odgovorili na vse tisto, kar sem želel slišati. Vendar pa moram reči, da kljub
               vsemu menim, da smo s to, bom ponovno rekel, namišljeno afero marsikoga,
               marsikakšnega mladega ali pa mlado odvrnilo od tega, da bi se priključili Slovenski
               vojski. In to je bila napaka, ki se je zgodila. Ampak ob poslušanju vaše sicer dobre
               predstavitve pogleda na varnostno in obrambno politiko sem pa bil nekoliko presenečen
               nad precej skopo predstavitvijo sistema varstva pred naravnimi in drugimi nesrečami;
               sicer smo se ga nekoliko dotaknili, ampak po mojem mnenju premalo. Tudi v koalicijski
               pogodbi ste sistemu varstva pred naravnimi in drugimi nesrečami namenili pravzaprav
               samo en odstavek. V zadnjih letih se je izkazalo, da so podnebne spremembe in
               posledice le-teh, kot so neurja, poplave, trenutno največja grožnja Sloveniji. V
               prejšnjem mandatu se je veliko pozornosti namenilo temu področju in skupaj s stroko
               se je iskalo primerne rešitve kot odziv na ta pojav. Krepila se je gasilska
               organizacija kot enotna splošna reševalna služba, ki deluje na območju celotne
               Slovenije. Trend je šel v smeri zmanjšanja razlik med prostovoljnimi in poklicnimi
               gasilci glede usposobljenosti, opremljenosti in na koncu koncev tudi izurjenosti. In
               v ta namen se je predvidevala ustanovitev Višje gasilske šole, ki bi zagotovila
               odpravo deficita na vodilnih položajih v strukturi zaščite in reševanja. Namreč,
               operativcev je pravzaprav veliko, lahko rečemo dovolj, premalo pa je vodilnega kadra,
               ki prevzame odgovornost pri reševanju takšnih problematik. V koalicijski pogodbi o
               tem ne pišete veliko, pa me zanima nekaj zelo konkretno. Ali menite, da je
               izobraževanje in usposabljanje gasilskih struktur zadovoljivo? In ali načrtujete
               uvedbo Višje šole za gasilce, kar je pravzaprav jasno opredeljeno tudi v zakonu, ki
               smo ga sprejeli v prejšnjem mandatu. Tudi v koalicijski pogodbi ni nič o sistemu
               civilne zaščite. Ali boste ta sistem ukinili ali pa odpravili?</p>
               <p>Zdaj bi se navezal samo še na nekaj točk. Govorili ste o zakonu o obrambi, za kar,
               jasno, potrebujemo dvotretjinsko večino. Vem, da so bile v prejšnjem mandatu
               ambicije, da bi se ta zakon spremenil, vendar so bili pomisleki nekaterih pač takšni,
               da potem ta zakon ni prišel na naše mize. Ali nameravate pri posredovanju tega zakona
               v državni zbor predlagati izločitev vojakov iz sistema javnih uslužbencev? To je,
               mislim, da tisti ključni izziv, ki mu moramo posvečati še prav posebej veliko
               pozornosti.</p>
               <p>Omenili ste, da boste zmanjšali sredstva za vojsko, pravzaprav se bo zmanjšal BDP,
               torej samo 1,5%. Pa me zanima konkretno, kje boste zategovali pas, ker ga bo
               treba.</p>
               <p>Zdaj pa še eno konkretno vprašanje.  Ali nameravate zamenjati načelnika generalštaba, torej
               generala Gutmana?</p>
               <p>Pa samo še za konec, odbor za obrambo je imel v preteklem mandatu neko prakso ali pa
               se je uvedla ta praksa, da smo se praktično seznanili z varnostnim in obrambnim
               področjem, da smo šli na teren, kjer smo si ogledali in na samem terenu seznanili z
               delovanjem vojske, z oborožitvijo, z vsemi temi zadevami, o katerih smo potem kasneje
               razpravljali v državnem zboru. Torej, jaz bi si želel, no, da bi ta praksa ostala,
               ker mislim, da je bil to pozitiven signal, tudi za nas motivacijsko in pričakujem, da
               boste s tem nadaljevali. Hvala lepa.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Izvolite.</p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p>Najlepša hvala, predvsem tudi zato, ker ste opozorili na vrsto stvari, za katere ni
               bilo časa oziroma sem presodila, da vas morda manj zanimajo. In sem zelo vesela, da
               ste jih odprli, ker je dobro, če jih skupaj razčistimo oziroma tudi skupaj vidimo.
               Ampak to ni povezano s tem, kar pravite, da je tako imenovana namišljena afera. Jaz
               ne vem še, ali je to namišljena ali je dejansko afera. Skratka, kaj se bo iz tega
               odvilo, bomo počakali na rezultate tistih, ki to bolj pristojno znajo
               ugotavljati.</p>
               <p>Ali je to odvrnilo mlade od vstopa v vojaški poklic, se mi pa zdi, da je bolj
               pomembno vprašanje. Tu ne znamo še odgovoriti takoj. Mislim, da bomo v prihodnjih
               mesecih opravili oziroma moji kolegi tudi na Fakulteti za družbene vede bodo opravili
               vrsto raziskav med mladimi ljudmi in ugotovili, kako na njih vplivajo tovrstne afere.
               Vendar moram povedati, da ko opazujem svoje študente na fakulteti, ki so resda
               izbrani na tak ali drugačen način, imajo določena pričakovanja, da jih to, kar naj bi
               bilo afera, ni odvrnilo od pozitivnih mnenj glede Slovenske vojske in obrambnega
               sistema. Celo več, Patria je zdaj postala resno zanimiva. In če se le da, če so kje
               kake vojaške vaje, če je kje kak dogodek, kjer se pojavi tudi ta mehanizem za
               privabljanje, potem boste naše študente zagotovo videli zraven. Se pravi, da nikoli
               točno ne vemo, kako na mlade ljudi določeni pojavi vplivajo. Lahko je tudi kaka
               negativna kampanja včasih pozitivna za vzbujanje interesa. Nikoli v resnici ne vemo,
               kaj se potem na koncu zgodi, čeprav to ni prav. Ko delaš komunikacijsko strategijo,
               in dolžnost teh kolegov, ki zdaj skrbijo za promocijsko akcijo Slovenske vojske, je v
               tem, da se točno ve, kakšen bo izplen na koncu, več ali manj. Pri takšnih
               nenapovedanih stvareh ne moreš vedeti, kako se bo končalo. In vsaj za te, s katerimi
               imam jaz stik, bi si upala reči, da jih je pravzaprav Patria zdaj pritegnila. Pa bi
               morda ostala neka nepomembna reč, nek oborožitveni sistem, tak kot mnogi drugi.</p>
               <p>Zelo pomembno se mi zdi, ko izpostavljate pomen podnebnih sprememb in posledice za
                  varnost. To je tudi nekaj,
               kar smo si zapisali v ta koalicijski sporazum in upam, da ste opazili, da mogoče
               nekoliko nenavadno na področje varnostne politike in obrambe države, čeprav bi kdo
               drug rekel, da to sodi na kakšno drugo ministrstvo, okolje in prostor, ampak jaz in
               moji kolegi, ki smo razmišljali o problematiki podnebnih sprememb smo globoko
               prepričani, da je to eden ključnih izzivov slovenski varnosti v prihodnje. In na te
               posledice podnebnih sprememb se je treba pripraviti. Zato je tudi tako zelo pomembno
               ohranjati sistem zaščite reševanja in pomoči, tako skozi njegov poklicni del, kot
               skozi njegov prostovoljski del, tako skozi enote civilne zaščite, kot skozi vse tiste
               enote, ki niso sistemizirane, so pa skupine prostovoljcev, ki se ukvarjajo, ki
               sodelujejo kot nevladne organizacije v okviru sistema zaščite in reševanja.</p>
               <p>Skratka, če niso enote civilne zaščite ravno tu notri napisane, ne pomeni, da jih
               ukinjamo. Zanesljivo se bomo trudili, da bodo delovale naprej, čeprav je treba
               priznati, da imajo ljudje, ki so pripadniki teh enot dvomov, ne nazadnje glede
               učinkov zakona, ki govori o njihovi možni pogodbeni obveznosti in tako naprej. To so
               stvari, ki jih je treba v praksi potem znova preveriti in nenehno skrbeti za to, da
               se uresničujejo, da sledijo tudi uredbe, ki potem uresničujejo pravice, ki so
               zapisane v zakonih.</p>
               <p>Gasilstvo je zame ena izjemnih vrednot v slovenski družbi. Mogoče tudi zato, ker
               prihajam s Primorske in so nam v nekem obdobju zgodovine Primorcem to tradicijo vzeli
               Italijani. Govorim nam, zato ker jaz sem pripadnica generacije, ki se je rodila daleč
               po II. svetovni vojni, ampak stvari, ki so se dogajale med II. svetovno vojno in pred
               njo so tako globoko prežete s tem primorskim ljudstvom, da se nenehno prenešajo tudi
               na nove generacije in tudi name so se, zato še vedno rečem nam Primorcem je bilo
               gasilstvo vzeto pod Italijo. Ampak seveda je bilo to mojim prednikom vzeto. In zato
               se tudi zavedam, kako izjemno pomembno je, da ta koncept in dejavnosti na
               prostovoljski kot tudi na poklicni ravni ohranimo v Sloveniji. Vem, da obstajajo
               napetosti med poklicnim delom in prostovoljnim delom. Verjetno ga vi tudi dobro
               poznate. Obstajajo napetosti zaradi tega, ker gre za tekmo za omejena sredstva, tako
               na lokalni ravni, kot tudi na državni ravni je pomembno kdo prvi izvozi, število
               intervencij, kdo je bolj opremljen in usposobljen in zato je tudi tako ključnega
               pomena to kar pravite. Izobraževati in usposabljati poklicne in prostovoljne gasilce.
               Poleg tega pa izjemno pomembno tudi učiti tiste, ki z njimi upravljajo novih znanj za
               upravljanje z ljudmi. Torej, višja gasilska šola je dober projekt. Mislim, da bi
               morala začeti s prvo generacijo v letu 2010. Program je akreditiran in treba bo
               začeti z delom. Glede izobraževanja in usposabljanja za potrebe gasilstva smo v
               koalicijski sporazum zapisali nekaj stvari. Zavedamo se, da je en del tega
               izobraževanja v bistvu že vzpostavljen, dobro organiziran. Gre za center za
               usposabljanje na Igu, ki ga bo treba nadgraditi, razviti, pravimo, da bo mednarodni
               center odličnosti. Poleg tega že deluje center za gasilce v Sežani in treba bo še
               marsikaj narediti in treba bo pobrskati za sredstvi, ki bodo pomagala k adaptaciji,
               modernizaciji centra v Pekerah, kjer bi tudi radi, da pride do možnosti izobraževanja
               in usposabljanja tako prostovoljnih gasilcev, kot tudi poklicnih gasilcev.</p>
               <p>Zakon o obrambi je  po svoje
               <gap n="..."/><stage>/Nerazumljivo./</stage> večinskega mnenja v parlamentu. Spremenil se bo takrat, ko boste
               vsi pripravljeni na njegove spremembe. Ali bomo in seveda se bomo trudili za to, da
               bomo dosegli neko stopnjo medsebojnega kompromisa zato, da bi ga spremenili že zato,
               da opravimo določene nelogičnosti v njem, ki sodijo še v čas pred vstopom v Nato in
               pred prehodom na poklicno popolnjevanje, torej pred odpravo obveznega služenja
               vojaškega roka. Ali bo pri spreminjanju zakona o obrambi spremenjena tudi pozicija
               slovenskih vojakov je pa bistveno težje vprašanje. Doslej je več koalicij, več vlad
               obljubljalo, da bodo vojake izločili iz sistema javnih uslužbencev. Jaz se zavedam,
               da je v vojski več skupin ljudi. So ljudje, ki jim dejstvo, da so javni uslužbenci
               zelo veliko pomeni. Ker jim zagotavlja določeno zaščito tudi v nasprotju s tistim,
               kar ste vi želeli že prej povedati, gospod Jelinčič. Torej, mnogim v sitemu vojaške
               organizacije bivanje znotraj zakona o javnih uslužbencih omogoča dobro preživetje. In
               tem ni v interesu, da gredo ven iz tega sistema. Imamo pa na drugi strani vrsto
               ključnih ljudi ključnega segmenta, ki ga potrebujemo in ki nam ga primanjkuje in to
               so poklicni vojaki, ki bi si pa najbrž želeli, da gredo ven iz tega sistema. Kajti,
               njihova drugačnost, drugačnost njihovega delovanja je tolikšna, da ga na prvi pogled
               res ni mogoče izenačiti z javnim birokratom, ampak kljub temu moramo pogledati
               najprej ali sistem javnih uslužbencev res funkcionira tako, da znotraj njega ni
               preživetja za vojake. Ampak ko bodo šli vojaki ven bodo šli v celoti, častniki,
               podčastniki, vojaški uslužbenci, birokrati in poklicni vojaki. Ampak da bi dosegli to
               soglasje bo treba še veliko prepričevanja, če se bo seveda pokazalo, da je to sploh
               potrebno, kajti morebiti pa znotraj javnega sektorja in znotraj sistema javnih
               uslužbencev še nismo ugotovili in preverili vseh možnosti, ki jih nudi. Mogoče smo
               bili doslej slabi birokrati, pa nismo znali poskrbeti na ustrezen način tudi za
               celoten vojaški sistem. Jaz nisem strokovnjak za javno upravo do te mere, da bi si
               upala trditi tako preprosto od danes do jutri, da bomo pa vojake izločili iz zakona o
               obrambi. Res je, da piše v zakonu o javnih uslužbencih, da ta velja tudi za vojake,
               dokler ne bo sprejet drug zakon. Se pravi, ne glede na to ali spremenimo zakon o
               obrambi, ali ne lahko sprejmemo zakon o vojski. Toda, ali bo smiselno imeti še en
               zakon in potem za njim zmedo vseh ostalih zakonov, ki bodo v koliziji eden z drugim.
               Zdi se mi, da je pametno v okviru zakonodaje, ki že obstaja določen status vojakov na
               način, ki bo pravično odražal njihovo delo.</p>
               <p>Kje bomo zategovali pas? To je težko vprašanje. Kar tako v tem trenutku brez
               natančnega vpogleda v okoliščine, ki vladajo sedaj v obrambnem sektorju si tega ne
               upam napovedati.  Vem pa, da
               bo treba zategovati pas, tako pri vprašanju kadrov. Zato je tudi potrebno tudi tako
               razpravljati in razmišljati o prestrukturiranju, razmišljati o obsegu in strukturi
               Slovenske vojske v celoti in o obsegu in strukturi ljudi, ki delajo v upravnem delu
               Ministrstva za obrambo. Kako se lotiti fenomena Slovenske vojske in njenega obsega in
               strukture, se mi zdi, da je izjemno pomembno vprašanje povezano s tem kar ste zdaj vi
               odprli. Druga stvar: operacije, delovanje. Jaz nisem za to, da bi krčili operacije,
               delovanje, vojaške vaje, vzdrževanje, sposobnosti vojakov. Že prej sem rekla. niso
               vojaki za to, da bodo sedeli doma ali bodo hodili samo v službo. Tretja stvar -
               oprema, investicije. Tu bo treba dobro premisliti kam investirati in še nekaj. Tam se
               bodo tudi odprla vprašanja ali bomo lahko in kdaj odšli, kot ste rekli, iz Slovenske
               Bistrice. To je sicer simbolično vprašanje, ampak ko je manj denarja se ga po navadi
               vzame tudi pri tovrstnih investicijah. Se pravi, da bomo morali prositi za javnost,
               javno mnenje, prizadete državljane za nekaj razumevanja v tem, da bodo mogoče cilji
               grede graditve novih vojašnic, preselitve nekaterih vojašnic postavljene v prihodnost
               in jih ne bo mogoče uresničiti kar takoj v kratkem času, četudi je to bilo
               obljubljeno.</p>
               <p>Glede obsega in strukture Slovenske vojske po kadrovski plati, bi vseeno rada
               povedala nekaj besed. Moramo vedeti, da glede na načrte, kot so obstajali doslej, na
               dosedanji srednjeročni in dolgoročni program opremljanja in razvoja in glede na sedaj
               še zmeraj veljavni srednjeročni obrambni program, bi morali mi v letošnjem letu imeti
               8 tisoč pripadnikov stalne sestave. Imamo jih, po podatkih iz septembra, 7141. Torej,
               smo že v manjku. To je manjko, ki ga ni mogoče nadomestiti, sem rekla prej. Ampak,
               problem je tudi v tem kako je teh 7141 sestavljenih. In tam, če pa gremo tam natančno
               pogledati, nam pa manjka že 1200 vojakov. Če smo si nekoč postavili za cilj, da bomo
               imeli 14 tisoč vojakov, tistega davnega leta 2004, do 14 tisoč vojakov ne moremo več
               priti do leta 2010, pa če naredimo kakršnokoli kampanjo. Mi bomo morali pošteno
               priznati, da nekaterih stvari ne moremo več doseči. Ker jih nismo mogli v
               preteklosti, pa nikogar ne obsojam zaradi tega, ker ni uspel zaposliti toliko ljudi.
               Zmanjšala se je tudi populacija, procent populacije, ki je razpoložljiva na trgu
               dela. In ta populacija se bo zmanjševala tudi v prihodnosti, četudi bo gospodarska
               kriza in se nam bo zdelo, da bi za kratek čas ko je gospodarska kriza lahko te ljudi
               na brzino zaposlili v vojski. Ampak moramo vedeti, da takšni ki pridejo v takšnih
               krizah v vojsko, v njej ne ostanejo dolgo časa. In je treba razumeti, da je njihov
               vrednostni sistem drugače od tistih, ki pridejo za dolgo časa, prepričani, z neko
               mero domoljubnosti, z neko mero potrebe po solidarnosti in altruizmu in tako naprej.
               To pa sta dva tipa vojakov. Toda, če jih bomo rabili, bomo morali vzeti tudi takšne.
               In če bo to pomagalo k reševanju socialne situacije v družbi, pa sploh. Torej, ne
               bomo se branili vojakov v prihodnosti, toda dejstvo je da manjka, ki je nastal iz
               preteklosti ne moremo več popraviti. In se bomo morali sprijazniti s tem, da ocenimo
               koliko pa zmoremo. Koliko zmoremo pa je odvisno od tega katere enote zmoremo
               ohranjati pri življenju. In
               katere ohranjamo pri življenju? Ali tiste, ki jih potrebujemo za cilje sil znotraj
               Nata ali tiste, ki jih potrebujemo za nacionalno obrambo? Oboje potrebujemo. Ampak
               koliko? Koliko je pa stvar globoke strokovne presoje.</p>
               <p>Ali zamenjati načelnika Generalštaba? Jaz na to ne znam odgovoriti tako in tako
               indirektno. Vem pa, da je v zvezi s tem treba upoštevati določene kriterije. V zvezi
               s tem, se pravi v zvezi z načelnikom Generalštaba je treba upoštevati določene
               kriterije. Najprej so kriteriji počasi že postavljeni v zavezništvu v katerem smo
               člani. In to so kriteriji glede: strokovnosti, profesionalnosti, prvi med prvimi s
               šolami v tujini, z vsemi vojaškimi šolami doma, s sposobnostjo integriranega vstopa
               tvoje lastne vojaške organizacije v sistem vojaških organizacij v zavezništvu in tako
               naprej. To so kriteriji po katerih gledamo sedanjega ali bodočega načelnika
               Generalštaba. Drugič. Mislim, da imamo v naš sistem načelnika Generalštaba vgrajeno
               neko nelogičnost in sicer nimamo omejitve mandata, kar je nekorektno. Kajti vsakič
               boste vsakega naslednjega kandidata tu spraševali po isti stvari. Kajti, in vsakič ko
               bo treba zamenjati načelnika bo to politično vprašanje, ker nimamo omejitve mandata.
               Jaz se zavzemam za to, da se dogovorimo in si zapišemo kakšna bo omejitev mandata za
               načelnika Generalštaba tako, kot velja za druge pomembne nosilce javnih funkcij.
               Kajti po tem bo bistveno lažje. Prvič vsakemu načelniku vedeti kaj ga čaka v
               prihodnosti, preden bo postal načelnik mu bo jasno kaj ga čaka. Pomembno bo da ne
               postaneš načelnik sredi kariere, ampak najbrž bolj proti koncu kariere. Pomembno bo,
               da boš razumel, da po koncu te kariere greš ali v vojaško diplomacijo ali v urad
               predsednika države ali v firme, v podjetja ali pa kam drugam, kjer lahko ponudiš
               svoje storitve. Ne ostaneš pa najbrž več v svojem sistemu, kajti tega si prerasel. In
               pomembno bo tudi poznati procedure kako se naredi novega načelnika. Danes se zdi,
               oziroma v preteklosti se je zdelo kot da je treba vedno znova iskati nekje v nekem
               naboru sil tega čudežnega otroka, ki bo prevzel vodenje Generalštaba. Dejstvo je, da
               mora obstajati sistem po katerem se tega človeka vzgoji, pripravi ali pa več njih
               pripravi na bodočo funkcijo. In sistem delovanja Slovenske vojske je takšen, da bi že
               zdaj lahko pripravljal bodočega načelnika.</p>
               <p>Skratka. Spoštovani gospod, jaz v tem hipu ne vem kako se bodo ti moji kriteriji
               obnesli v političnem svetu in v vojaškem svetu. Upam pa, da se bodo dobro obnesli
               oziroma dobro iztekli za profesionalnost in strokovnost Slovenske vojske, kar je zame
               ključno vodilo. Prihodnost Slovenske vojske je v profesionalizaciji, ne v kakšnih
               drugih procesih.  Jaz bom zelo
               vesela, če mi bo dano biti skupaj z vami med slovenskimi vojaki, med ljudmi, ki se
               trudijo in ki se trudite v sistemu zaščite in reševanja. Skratka, med vsemi, ki danes
               sodijo v ta tako imenovani obrambni sektor. Jaz upam, da boste zadovoljni s tistim,
               kar boste videli. In tudi, ko ne boste, vas vse skupaj prosim, če boste lahko
               razumeli, da ljudje, ki jih imate pred sabo, investirajo zelo veliko sebe, svojega
               zdravja in svoje motivacije za dobro in varnost te države. Se pravi, da boste znali
               ceniti njihov prispevek. Da boste pa hkrati znali nam, ki bomo za njih odgovorni,
               tudi zelo iskreno povedati, kaj mislite, da je treba popraviti. In da nam boste s
               temi svojimi idejami in nasveti tudi korektno pomagali in stali ob strani, tudi
               takrat, ko boste tu zasuti z anonimkami, če nam boste korektno stali ob strani in nam
               povedali napake, ki jih vi vidite, slutite, slišite in so vam sporočene iz tega
               sistema.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospa kandidatka, tu kolegi z moje desne prosijo, da bi plediral za
               krajše odgovore, ker smo že v časovni stiski; jaz kot predsednik in opozicijski
               poslanec vam tega seveda ne bom rekel, ampak izbira je vaša. Gospod Čepič,
               podpredsednik, ima besedo.</p>
            </sp>
            <sp who="SDT5:ČepičBogdan">

               <speaker>BOGDAN ČEPIČ:</speaker>

               <p>Hvala lepa, predsednik. Lep pozdrav kandidatki! Zelo kratek bom, zaradi tega, ker smo
               imeli kar dobre tri ure res pravega predavanja in spoznavanja tega področja in je to
               zame izjemno, izjemno dobro tudi za nadaljnje delo. In zagotovo se ne da vsega
               zapisati v koalicijsko pogodbo. Vaši pogledi na to in predvsem odgovori, ki ste jih
               dajali, pa nam dajejo izjemno širino in vedenje, da področje poznate. In bi lahko
               celo ocenil, da se veselite tega dela. Da je to nov izziv, ki bo kasneje, kot je
               nekdo sicer rekel, škoda vas je za stroko, ne, jaz mislim, da je to na nek način
               potrditev, da boste lahko kasneje, ko bodo mandati potekli in ko ne boste več prvi
               mož obrambnega ministrstva ali prva žena obrambnega ministrstva, lahko svoje izkušnje
               iz teorije v prakso prenesli nazaj študentom, zato da bodo še boljši in še
               kvalitetnejši.</p>
               <p>Na kratko bi opozoril samo na dve stvari. Gre za izobraževanje. Strinjam se, da je v
               prvi vrsti načelo varnosti vojaka. To lahko dosežemo samo na dva načina, da mu
               zagotovimo vrhunsko opremo, ki je varna, in na drugi strani, da je vrhunsko
               izobražen. Samo to dvoje bo dajalo v bodoče možnost, da bo ta vojak lahko tudi se
               izogibal vsem nevarnostim, ki ga čakajo. Stoodstotne varnosti zagotovo ni, borbene
               enote ugotavljajo. Strinjam se, da je treba povezati to civilno izobraževanje in
               vojaško, toliko bolj, ker so to pogodbeni vojaki, ker to ni poklic, ki ga opravljaš
               celo leto, ampak zato, da se čez čas vrneš nazaj v civilstvo. Zato vas prosim, da to
               izobraževanje in te stvari so takšne, da je nadgradnja pravzaprav civilnega in da
               omogočimo in povemo mladim, ki se vključujejo v ta vojaški poklic, da bodo jutri
               lahko še boljši strokovnjaki na področju vojaških veščin, kjer je ogromno znanj in
               ogromno stvari, ki jih je možno uporabiti tudi v civilstvu. To mnoge države
               uporabljajo, mnogi sistemi, in zakaj ne bi tega tudi pri nas. To bi lahko bil tudi
               eden od pomembnih motivatorjev za vključevanje mladih na vseh stopnjah izobraževanja,
               od osnovne šole pa do fakultete, zato da bodo, če bodo vedeli, da bodo lahko  svoje teoretično znanje, ki so ga
               pridobili, nadgradili s specialnimi znanji iz vojske oziroma vojaških znanj in jih
               potem kasneje uporabili tudi v nekem civilnem delu. Velika nevarnost, ki se nam lahko
               zgodi, ali pa past po slabem izobraževanju, je pa to, da bi nekdo to krizo
               zaposlovanja sedaj izkoristil in bi iskal zaposlitev v vojski. V tem primeru se nam
               lahko zgodi, da dobimo slabše izobražene in toliko bolj nevarnosti izpostavljene
               ljudi, in se nam lahko zgodijo nesreče. Bilo je že nekajkrat izpostavljeno, pa zelo
               na kratko, obramba ni samo vojska, je tudi cel spekter civilne zaščite, gasilstva,
               vseh služb, ki rešujejo, delajo v tem sistemu. Jaz sem mnogokrat v razgovorih z
               gasilci povedal, da so to edina organizirana enota, mirnodobska, ki lahko ob vsakem
               trenutku posreduje. Za vojno se bodo politiki dogovarjali in bomo približno vedeli.
               Naravna katastrofa pride čez noč, zdaj in takoj, od toče, potresa do vsega tega. Zato
               je treba za te ljudi, ki delujejo v tem sistemu, urediti tudi njihov status. Ob
               zadnjem neurju, ki je bilo s točo, se je pravzaprav to pokazalo kot ena od največjih
               hib, kako in na kakšen način. Ljudje so čez vikend delali, v ponedeljek so morali iti
               v službo, ker nimajo svojega statusa. Prosil bi vas, pa ni treba zdaj posebej
               odgovarjati, ampak da se resnično v okviru ministrstva, dokler to pač spada v to
               ministrstvo, zelo hitro in eksplicitno uredi status teh ljudi, ki rabijo svoj prosti
               čas, voljo, znanje in vse te stvari, zato da rešujejo in pomagajo ljudem, ki so v
               stiski. In ta status smo jim kot država Slovenija dolžni zagotoviti, zato da ne bodo
               jutri se vrnili v podjetje, ki je kakršnokoli, in ostali zato, ker so nekomu
               pomagali, brez službe. Hvala lepa.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Izvolite, gospa kandidatka.</p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p>Se opravičujem, ker odgovarjam tako na dolgo, ampak ta razgovor se mi zdi res izjemno
               zanimiv, ker odpirate stvari, s katerimi se srečujem nenehno vsak dan, tudi take
               dvome izražate, da mi, prosim, ne zamerite, če sem dolga v odgovorih.</p>
               <p>Glede tega, ali me čaka nov izziv v prihodnosti in če se ga veselim. Rada bi rekla,
               da se ga zares veselim. In sicer zato, ker je povezano s tem, kar sem delala doslej.
               Ogromno sem investirala v ta sistem, vse svoje znanje, bi lahko rekla, vse svoje
               strokovno življenje sem v bistvu investirala v obrambni sistem Republike Slovenije.
               Res me zanima, kako zgleda znotraj. In ali je sposoben odgovoriti na izzive,
               priložnosti danes in v prihodnosti. Ali je vse to, kar sem doslej delala, sploh imelo
               smisel, bo moje vprašanje, ko pogledam v notranjost tega sistema.</p>
               <p>Vesela sem, da ste opozorili na fenomen izobraževanja v vseh segmentih, tako znotraj
               vojaškega, seveda na vseh nivojih, od navadnega vojaka preko podčastnika do častnika,
               pa tudi vojaških uslužbencev in ne nazadnje civilnih oseb. Za vse njih moramo v
               sistemu izobraževanja dobro poskrbeti. To je ključno sporočilo, na katerega
               opozarjamo, da njim povemo, da se šolajo tudi takrat, ko so v vojaškem izobraževalnem
               sistemu in ko nabirajo vojaške izkušnje. Da se v bistvu šolajo za svoj ponoven
               povratek v civilno okolje. 
               Torej, to je sporočilo tem kandidatom za vojaški poklic. Po drugi strani pa je tudi
               pomembno, da civilne organizacije razumejo, da takrat ko nekdo zaključuje svojo
               službo v Slovenski vojski, dejansko prinaša s seboj ogromno novih znanj, izkušenj in
               sposobnosti, ki bi jih sicer, če bi bil samo v civilnih šolah in v civilnih
               organizacijah nikoli ne imel. Da je pravzaprav prednost, če dobijo človeka iz
               vojaškega sistema.</p>
               <p>Status prostovoljca je ključna prioritetna naloga v prihodnosti na področju zaščite
               in reševanja.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Še kolega Kres.</p>
            </sp>
            <sp who="SDT5:KresGvido">

               <speaker>GVIDO KRES:</speaker>

               <p>Hvala za besedo. Spoštovana gospa dovolite mi, da vas naslovim z vašim činom
               poročnico, dr. Ljubica Jelušič. Po vsej tej predstavitvi, ki ste jo dali jaz nimam
               niti kaj vprašati in po vsej tej razpravi, ki je tekla sem več ali manj dobil vse
               odgovore.</p>
               <p>Bi pa imel nekaj poudarkov. Pri <gap n="..."/><stage>/Nerazumljivo./</stage> 2% BDP-ja za investiranje v
               obrambo, mislim,da je bilo to delano v časih, ko je bil naš BDP nekaj manjši, če ne
               kar znatno manjši, kot je danes. In se s tem ne bi niti veliko ukvarjal. 1,5, 1,2,
               ampak po potrebi, če bo treba naj bi verjetno tudi kdaj 3 v kakšnem letu. V trenutnih
               razmerah pa najbolj verjetno na manj v kolikor se da.</p>
               <p>Ne bi se rad preveč dotikal teh tem, od patrije in te zadeve, ampak kljub temu, če se
               ta patria ustavi, najbolj verjetno bi lahko tudi tukaj naredili boljše nabavne
               pogoje, kot smo ji že imeli, če se ta zadeva ustavi. Tako da bi lahko v tem pogledu
               celo koristila, seveda, ne pa na račun varnosti in izboljšanja same vojske in
               države.</p>
               <p>Všeč mi je domoljubje, solidarnost, prostovoljstvo, državljanska zavest. Če hočemo to
               zadevo res dobro vgraditi v te mlade je treba tudi kader, ki te mlade izobražuje
               izobraziti v tem. Mislim, da pri nas v naši državi tudi v družinah. Jaz sem rasel v
               družini, kjer se je družinska zavest in narodna zavest nam vstavila v kri, ko smo
               bili popolnoma majhni in ko smo rasli je bilo to čedalje močnejše in ta čut je tisti
               in to je treba delati. Jaz mislim, da smo v Sloveniji že veliko zamudili. Ne bi šel
               rad še bolj na široko. Vendarle bi pa vprašal, kar mi je bilo tudi naročeno tudi v
               Poslanski skupini Slovenske ljudske stranke. Ob tej patrii je bila tudi aktualna
               nabava ladje in zapiranja s klirinškim dolgom z Rusijo. Kaj bo na tem področju?
               Obenem bi pa vprašal tudi, kako si boste kot ministrica za obrambo po vstopu Hrvaške
               v Nato, kakšni odnosi bodo glede na to, da so trenutno naši odnosi z Republiko
               Hrvaško, vsaj kar se tiče mejnih vprašanj slabi, pa naj se ne zgodi tista zadeva, o
               kateri je gospod Jelinčič rekel, da bi celo oni nam nadzirali zračni prostor na tej
               meji. Veliko bi še imel, pa naj bo to za sedaj. Saj bomo imeli še kdaj kakšno
               priložnost. Hvala lepa.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Izvolite, gospa kandidatka.</p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p>Najlepša hvala. Hvala tudi za te komentarje v uvodnem delu.</p>
               <p>V bistvu ste mi tudi pomagali pojasniti v čem je problem teh 2%. Res so bili narejeni
               v nekih drugih okoliščinah. In 2% BDP-ja danes pomeni zelo veliko. Seveda ne moremo
               nikoli natančno reči koliko je to, ker moramo vedeti kakšen bo ta BDP. Res je tudi,
               da je bil mogoče v preteklih letih nekoliko predimenzioniran, vsaj v smislu
               napovedovanja. In tisti, ki so napovedovali kakšen bo BDP so seveda  napovedali tudi koliko denarja se lahko
               nameni za vojaške potrebe. Če bi bili mogoče nekoliko bolj realni bi se danes manj
               sekirali glede tega koliko manj denarja bo za vojaške potrebe oziroma obrambne
               potrebe v celoti v prihodnje.</p>
               <p>Kar pa se tiče teh dveh ključnih stvari po katerih sprašujete, in sicer vojaška ladja
               in vstop Hrvaške v Nato. Glede vojaške ladje je situacija taka. Jaz razumem, da je
               bila država v preteklosti v nekih posebnih okoliščinah in je pri pogajanjih za
               zapiranje klirinškega dolga imela najbrž nekaj na razpolago. Med več slabimi stvarmi
               se je najbrž odločila za ladjo. Ta ladja ni poceni reč. In težava te ladje je, da je
               v tem trenutku videti predvsem namenjena za nacionalno obrambo, ne pa za podpiranje
               ciljev sil. Res je, da se lahko to v prihodnosti še spremeni in se njen status v
               odnosu do Nata določi še kako drugače. Res je, da je ta ladja bistveno držaja, kot je
               videti danes. In da bo v vseh prihodnjih letih, ko bo z nami to kar draga vojaška
               kapaciteta. Toda po drugi strani je pa tudi res, da je to neko sredstvo, ki je
               dolgotrajno, ki ga bomo lahko uporabljali zelo veliko število let. In četudi ga ne
               bomo zmogli vedno uporabljati v vojaške namene ga bomo lahko v duhu dvonamenske ali
               celo večnamenske uporabe uporabljali tudi za šolanje mladih ljudi za pomorstvo in
               zlasti, tako kot je sedaj predvideno, ker je to mišljeno kot večnamenska ladja za
               potrebe zaščite in reševanje zlasti morebitnih ekoloških nesreč na morju. Tu do
               takrat, ko nimamo takih nesreč se nam zdi, da ne potrebujemo ničesar. Ko pa začnejo
               goreti tankarji v naši soseščini se pa hitro spomnimo, da potrebujemo tudi kaj
               konkretnejšega za odpravljanje posledic takih nesreč, ali pa za kakšen drug ukrep, ki
               je s tem povezan. Skratka, pri tej vojaški ladji so pozitivne in negativne stvari.
               Kako in do kod je prišla pogodba v zvezi s to vojaško ladjo bo treba še videti. Jaz
               ne znam povedati kaj v resnici je že sklenjeno v zvezi s tem. Ampak tudi presoja ali
               prenehati s pogodbo za vojaško ladjo, ali namesto nje prositi Rusijo za kaj drugega
               je dejansko politična presoja, verjetno tudi gospodarska presoja v prihodnosti,
               morebiti v prihodnjih nekaj mesecih. Ampak mi moramo razumeti, da je verjetno
               odločitev nastala v nekih posebnih okoliščinah, ki jih morebiti tudi ne poznamo v
               celoti. Če jo bomo imeli se ji ne bomo odpovedali. Bistveno je, da jo znamo
               uporabiti. Če se bo pa izkazalo, da je odveč in da je nima smisla imeti je pa tudi
               nujno potrebno izpogajati si nekaj drugega iz tega klirinškega dolga, kar tudi nujno
               potrebujemo. Jaz ne bom rekla, da potrebujemo rakete, ki so bile tudi ponujene. In
               tega ne bom rekla zaradi tega, ker se zavedam, da rakete moraš prej ali slej
               izstreliti ali pa jim poteče rok uporabe. Ladja bo ostala z nami. In če bo namesto
               ladje kaj drugega ponujenega in bo imelo neko trajno vrednost se mi zdi, da se bomo
               odločali predvsem med trajno vrednostjo ali oborožitvenim sistemom, ki ima neko
               trajnejšo dolgoročnejšo vrednost in tistim, kar ima mogoče neko manjšo vrednost.</p>
               <p>Glede vstopa Hrvaške v Nato. Jaz moram reči, da se veselim, da bomo dobili zaveznico
               na Balkanu in me ni strah tega, da bi nam nadzirali zračni prostor, če bomo mi znali
               poskrbeti za radarje dolgega in kratkega dosega, ki bodo delovali celo. In s katerimi
               bomo lahko potem videli, nadzorovali svoj zračni prostor, da ne govorim o tem, da bo
               prav, če bomo dovolj strokovno znali sodelovati z italijanskimi in drugimi piloti,
                   ki nadzirajo ta naš
               prostor. Če bomo znali z njimi sodelovati v smislu opazovanja tega prostora, potem se
               mi zdi, da nas ne more biti strah še tretjega igralca v tem prostoru. Več kot nas je,
               več kot jih opazuje ta prostor, pomembneje je. Ne nazadnje ne pozabiti, da obstajajo
               še drugi sporazumi o mednarodnem prostoru o nadzoru zračnega prostora, verifikacijski
               in raznorazni sporazumu o nadzoru nad oborožitvijo, v okviru katerih se tudi o svojih
               sosedah marsikaj ve in vidi tako, da v smislu krepitve zaupanja moramo se mi zdi, pri
               nas osebno in tudi v Slovenski javnosti popraviti imidž svoje sosede. Ko smo
               zavezniki, velja isto kot velja za Italijane in druge. Smo na isti strani.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa.</p>
               <p>Sedaj smo zaključili ta krog nabor<gap n="..."/> Ja, saj bom tudi jaz čisto kratke stvari. Zelo
               izčrpno razpravo smo imeli.</p>
               <p>Jaz bi, gospa kandidatka predlagal, verjetno bo še nekaj poslancev neke kratke
               pripombe ali vprašanja imelo, da se poslanci zvrstimo in potem na koncu končno
               <gap n="..."/><stage>/Nerazumljivo./</stage><gap n="..."/> daste.</p>
               <p>Glejte, jaz vas prej nisem vprašal, pa se mi zdi, da moram vprašati. Imam občutek, da
               ste v svoji razlagi, nastopu še dva cilja oziroma dve nameri koalicije povedali,
               ampak mi ni popolnoma jasno. Eno je bilo, da ste rekli, da je predvideno
               reprogramiranje ciljev zavezništva. Domnevam z Natom, slovenskih ciljev. Ste rekli da
               boste kasneje, pa tega niste omenili. In drugo je ta integralni zakon o delovanju
               varnostnih in obveščevalnih služb. Če gre za zakon o delovanju integralni, potem ja.
               Ne vem kaj se za tem skriva, verjetno je neka reakcija na to razčiščevanje z
               nekaterimi strukturami znotraj Sove, ampak če ste morda mislili na integralni zakon o
               nadzoru obveščevalnih služb. Ta zakon pa je bil narejen, ampak lahko se spreminja.
               Samo ti dve pojasnili.</p>
               <p>Želi kolega Jelinčič, je sedaj na vrsti.</p>
            </sp>
            <sp who="SDT5:JelinčičPlemenitiZmago">

               <speaker>ZMAGO JELINČIČ PLEMENITI:</speaker>

               <p>Hvala lepa.</p>
               <p>No, glede varnosti našega zračnega prostora. Namreč, varovanje zračnega prostora ni
               zastonj. Mi moramo plačati Italijanom, moramo plačati Madžarom. In jaz ne bi bil za
               to da mi plačujemo Hrvatom, ker bi lahko Hrvatje plačevali nam. Dejstvo je, da
               Hrvaška, sploh pa glede zdajšnje problematike z gospodarstvom, ki je zelo v krizi, s
               svojimi starimi Migi 21 ne more zagotavljati ustrezne varnosti prostora, pogovarja pa
               se s Švedi s Sabom, da bi avione od njih vzeli. Madžari so jih že vzeli in sicer na
               leasing. Smiselno bi bilo če bi mi enako naredili, s tem, da bi lahko za mentaining,
               za rihtanje avionov imeli skupno z Madžari skupno, bi rekel, pozicijo. Tako, da
               zadeva pije vodo, absolutno pije vodo. In glede na to koliko mi plačujemo zavarovanje
               zračnega prostora, bi mi lahko mirno plačevali leasing in bi imeli svoja letala. Kar
               je smiselno, da bi naredili. Zdaj, moram reči, da večina vlad od leta 1992 do sem ni
               razumela teh zadev in so rajši skozi okno metali veliko denarja in za neumnosti in
               tako naprej. No, ampak, kajti zavezniki, Italijani vemo kakšni zavezniki so, nemški
               generali so rekli, če hočeš, če so Italijani proti tebi, rabiš eno divizijo, da jih
               potolčeš, če so nevtralni rabiš dve diviziji, da jih držiš na miru, če pa so tvoji
               zavezniki rabiš pa štiri divizije, da jih braniš. In to pač tako je. In Hrvatje tudi
               niso ne vem kakšni zavezniki. Oni so zavezniki samo sami sebi in je treba biti z
               njimi zelo pazljiv. Lepo je da smo prijatelji takole, ampak če smo mi z njimi
               prijatelji, še ni rečeno, da so oni z nami. Skratka, biti je treba zelo pazljiv.</p>
               <p>Kar pa se tiče povezave našega gospodarstva z obrambnega področja.  Slovenija ima celo vrsto majhnih privatnih
               podjetij, ki že sodelujejo z obrambno industrijo na evropskem nivoju. Recimo zgornji
               nosilni lok za brzostrelke Hekler&amp;Kooh<stage>(?)</stage> kalibra 9 milimetrov izdeluje Slovenec,
               privatno podjetje. Mislim, marsikaj bi lahko še delali. Nekoč smo delili najboljše
               role za topove na svetu. In še v prvi vojni, ko je Sadam napadel Kuvajt so hoteli vsi
               imeti samo slovenske role, ker so zdržali 800 strelov namesto samo 80, kot je
               običajna varianta kot pri recimo kakšnih ameriških topovih oziroma tankovskih
               topovih. Skratka, mi smo imeli izredno razvite zadeve, zdaj pa je kar izginilo vse
               skupaj. Smiselno bi bilo to obuditi, na nivoju znanja, ne na nivoju Sistemske tehnike
               in Viator&amp;Vektorja, ker tistim gre tako ali tako samo za dobičke, vse ostalo pa
               jim je čisto vseeno. Ampak, to znanje, ki smo ga imeli Slovenci na žalost izginja.
               Izginja tudi, da ne bom samo o bodočnosti govorili, tudi o preteklosti. Recimo, za
               enkrat smo v Sloveniji edini v Evropi, ki še znamo, razen Srbov seveda, ampak tisti
               so izven Evropske unije in Nato pakta, ampak edini, ki znamo napenjati platno na
               stara letala. To se zdaj iz belgijske univerzi prišli učiti, ampak zopet k enemu
               privatniku v Trbovlje. Ampak mi to kakor, vsa ta naša znanja gredo v nič, to bo
               izginilo in potem bomo debelo gledali in za drage denarje kupovali svoje znanje, ki
               smo ga mogoče mi pred nekaj časa dali ven, bomo nazaj kupovali.</p>
               <p>Kar se tiče ladje. Gre za nujno poplačilo klirinškega dolga, ki bi ga lahko že
               zdavnaj lahko zaprli. Leta 1998 je prišel k meni na obisk ruski minister za finance
               in takrat jaz nisem mogel dobiti tudi enega od slovenskih ministrov, da bi ga
               sprejel. To je bila zelo pametna poteza, ena od zelo pametnih potez, ki pa jih je
               bilo neskončno mnogo. Dejstvo pa je, da Rusi zahtevajo, da se določen odstotek v
               oboroževalni tehniki izplača. Klirinški dolg je bil enak leta 1992, kot je danes,
               vendar je vrednost valute padla, skratka, da smo Slovenci izgubljali, ker se na
               klirinškem dolgu tudi ne obresti ne obračunavajo, smo še tam izgubljali. In hvala
               bogu, da smo vsaj enkrat nekaj naredili. Jaz sem za to, da imamo takšno ladjo. Mogoče
               res, da je ne rabimo, mogoče ne danes, kaj se ve kaj bo jutri. Boljše da imamo, kot
               da nimamo nič. Ker s tistim svojim čolnom, ki ga je Bavčar za policijo kupil, kjer je
               sicer pobral 30% provizije, kolikor je pisalo v časopisih, ampak skozi je pa na doku
               in ga <q>"durh in durh"</q> popravljajo ali pa s tistim gumenjakom, mi nimamo kaj dosti za
               narediti. Vsaj če pride tisti hrvaški Tomislav, če nič drugega, vsaj en hitrostrelni
               top gor, je malo boljše kot tista ropotulja, kot jo imajo tisti.</p>
               <p>Res je, glede raket. Ponujene so bile S300 in sicer S300A ruske rakete. Jaz bi jih
               kupil. Jaz bi jih vzel. Krasna zadeva, boljše kot Patrioti. Res je, da jih je treba
               izstreliti, ampak lahko pa jih še prodamo, tik preden jih izstrelimo. Skratka, tukaj
               je potrebno najti še eno varianto, da bo imela država možnost takšno orožje
               odprodati. To je velik denar in vse te zadeve se dajo speljati.  In še nekaj bi jaz predlagal. Slovenija je
               navkljub vsemu osvojila eno tehniko, recimo nadgradnja T55 tankov. Čeprav ni
               najboljše, ampak za arabski svet, ki ima ogromno količino teh tankov, tukaj bi
               Slovenija lahko ogromno zaslužila. </p>
               <p>No, pa še kaj, ampak da ne bom predolgo govoril.</p>
               <p>Hvala lepa.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa.</p>
               <p>Vidim, da drugih vprašanj ni več.</p>
               <p>Še zaključno. Izvolite.</p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p>Najlepša hvala.</p>
               <p>Reprogramiranje ciljev zavezništva pomeni prenos dogovorjenih ciljev v prihodnje
               leto. Se pravi ne v času, kot smo obljubili ali kot smo zapisali v svoje srednjeročne
               načrte, ampak v obdobje v prihodnosti. Ne moremo se pa tem ciljem odpovedati. Tako
               ali drugače bomo morali odplačati svoje obljube, bomo rekli.</p>
               <p>Integralni zakon o obveščevalno varnostni dejavnosti pomeni zakon, ki piše oziroma ki
               ureja odnos vseh obveščevalnih služb. Ne govori o nadzoru, ampak o temu kako te
               službe delujejo. Zlasti zaradi tega, ker vemo, da sta obe službi, ključni službi sta
               zdaj vodeni vsaka po svojem zakonu in je tudi na različne načine urejen njihov
               položaj. Res pa je, da je to naš skupen dogovor. Bomo rekli dvotretinjski dogovor o
               tem ali bomo lahko status varnostnoobveščevalnih služb uredili na tak način v
               družbi.</p>
               <p>Glede nadzora nad zračnim prostorom bi, vi veliko stvari veste, jih poznate zelo
               dobro. Sodelovali ste v različnih procesih, kjer ste lahko poznali zanesljivo več
               podrobnosti kot jih jaz poznam. Saj ste bili tudi v Odboru za obrambo kjer ste
               spoznavali marsikaj. Ampak za to težko komentiram to, in vam zaupam, vem, da ste
               ogromno stvari spoznali. Vseeno pa ko omenjamo, ko govorimo o drugih državah, ki so
               ali bodo naše zaveznice moramo razumeti, da v Natu so danes vojske profesionalizirane
               na podoben način. Standardi obnašanja so skupni. To niso več, težko danes sprejmemo
               te zgodbe o tem koliko divizij rabiš za to, da braniš druge. Morebiti smo tudi mi
               tako slabo usposobljeni da nas morajo drugi braniti in si tudi kaj slabega mislijo o
               nas. Skratka, v zavezništvu, ko gre za skupne standarde je težko ohranjati
               stereotipe, vem pa da jih je težko preseči. In potrebno je veliko skupno vaj,
               skupnega delovanja tudi naših vojakov z italijanskimi in bo potrebno s Hrvaškimi za
               to, da bi te stereotipe presegli. Vem da jih imajo naši vojaki, vem da se borijo sami
               v sebi in včasih tudi javno povedo te svoje zadržke glede sodelovanja z drugimi
               vojskami in enotami, ampak dejstvo je, da se v Natu profesionaliziramo po skupnih
               standardih. In tam bi bilo dobro, torej v imenu profesionalnosti bi bilo dobro čim
               prej opraviti s stereotipi.</p>
               <p>Glede obrambne industrije. Jaz vem, da je res problem v tem, da je naše gospodarstvo
               v bistvu omagalo pod pezo dejstva, da je danes, zlasti v tistih prelomnih letih po
               letu 1991 bilo na svetovnih obrambnih trgih veliko različnih tipov orožij in da je
               bilo težko tekmovati tako dobro, kot se je tekmovalo pred tem. Res je, da je danes
               preko Evropske obrambne agencije in preko drugih sistemov mogoče spet odkriti
               določene niše, ampak potrebna so velika tveganja. In bojim se da država kot takšna
               nima denarja za to, da bi tvegala skupaj s temi podjetij v razvoju ali obnavljanju
               obrambne industrije. Vendar, imate prav, ko pravite da je treba ta znanja ohraniti.
               Vprašanje pa je kako ohraniti ta znanja. Ali v izobraževalnem procesu, ali nekje na
               nekem mestu kjer to ostaja, kot sestavina naše kulture - vedenja, da smo sposobni
               tudi na področju obrambne industrije proizvesti dokaj dobre izdelke. In ne nazadnje
               ob neki priložnosti tudi sodelovati pri proizvodnji tega.</p>
               <p>Ladja je dejansko posledica, tako kot ste rekli, ruske zahteve, da se del tega
               poplačila izvede v orožju, zato, ker je dolg nastal na podlagi prodaje orožja
               nekdanje Jugoslavije na ta ruski trg. Se pravi, da zdaj v bistvu odplačujemo račune
               za nazaj za staro državo.</p>
               <p>Z veseljem sprejemam vaše informacije in znanja o različnih tipih orožij, kaj nam
               ponujajo, kaj bi bilo dobro, kaj ne. Zavedam se, da je smiselno razmišljati o
               možnosti odprodaje orožja, ampak bojim se, da to ni tako preprosto. Danes prodajati
               orožje naprej ni več tako preprosto. 
               </p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa, gospa kandidatka, za izvajanja. Vidim, da ni več vprašanj s strani
               kolegice in kolegov. Zato bi vas, gospa kandidatka, zaprosil, da pred glasovanjem za
               trenutek nas pustite same.</p>
               <p>Prehajamo na glasovanje. Na glasovanje bom dal naslednji predlog mnenja: Predstavitev
               dr. Ljubice Jelušič kot kandidatke za ministrico za obrambo je bila ustrezna. Ima kdo
               obrazložitev glasu? Gospod Jelinčič.</p>
            </sp>
            <sp who="SDT5:JelinčičPlemenitiZmago">

               <speaker>ZMAGO JELINČIČ PLEMENITI:</speaker>

               <p>Boljšega kandidata pač ne bi dobili. Moram reči, da sem jaz vedel za to, da ima
               obširno znanje, da ima vse pošlihtano, ampak sem bil še navkljub temu presenečen nad
               njenim poznavanjem tematike, nad konciznostjo njenih razprav in nad konceptom, ki ga
               ima kot kaže razdelanega do konca in bom z veseljem podprl njeno kandidaturo.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Tudi sam bom obrazložil. </p>
               <p>Jaz sem zelo zadovoljen, da je gospa kandidatka tako jasno in zelo natančno razprla
               ta razkorak med njeno osebno vizijo, njenim znanjem in jarmom ali tem prisilnim
               jopičem koalicijske pogodbe. Te razlike so velike. Vidim, da je ta današnji razgovor,
               predstavitev uporabila kot manevrski prostor, da je lahko predstavila dejansko svoje
               poglede s katerimi me ni razočarala, me je potrdila. Ampak žal pa se nam obeta očitno
               pod tem prisilnim jopičem neka druga politika. In kot sem že omenil za ohranitev
               njene strokovne in osebne integritete bom glasoval proti. Ta koalicija si ne zasluži,
               da bi jo razgradilo.</p>
               <p>Gospod Kumer.</p>
            </sp>
            <sp who="SDT5:KumerDušan">

               <speaker>DUŠAN KUMER:</speaker>

               <p>Jaz bom zaradi zares dobre predstavitve kandidatke danes, ne samo da je na tem
               obrambnem področju, tako kot sem prej na začetku rekel, mislim, da vsi ministri in
               ministrice tako poglobljene in tako vsebinske predstavitve in odgovorov, ki smo jih
               dobili, ker ne bom drugje prisoten, ampak lahko manj<gap n="...."/><stage>/Nerazumljivo./</stage> težko da kje.
               Zato zaradi integritete njene bom glasoval za to, da je ministrica. Ne bom glasoval
               proti temu, da ni ministrica.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Še kdo? Gospod Godec.</p>
            </sp>
            <sp who="SDT5:GodecJoško">

               <speaker>JOŠKO GODEC:</speaker>

               <p>Sedaj se bom oglasil, ker se prej nisem. Mislim,da je bil njen uvod in njena
               predstavitev tako dobra, da si lahko samo poslušal in dejansko užival v teh pogledih,
               kljub nekaterim provokativnih vprašanj s strani kolegov, je vse zelo dobro naredila.
               Mislim, da bom z največjim veseljem tudi povedal, da bom glasoval za in se strinjam z
               vsemi njenimi ugotovitvami in jo podpiram v celotnem tem njenem delu.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospod Vajgl.</p>
            </sp>
            <sp who="SDT5:VajglIvo">

               <speaker>IVO VAJGL:</speaker>

               <p>Gospod predsednik jaz bom tudi glasoval za to, da ji izrazimo zaupanje tej
               ministrici. Tisto, ker vidim pri njej je to, da je integrativna osebnost, da bo
               gotovo uspešno delovala na način, da bo samostojna in da bo znala pokriti tisto, kar
               mi na politični ravni  včasih
               gledamo nekoliko z različnih pozicij ali na različne načine. To je samo plus ministru
               in kvaliteti njegovega dela. Mislim,da bomo tudi mi ravnali prav, če bomo znali
               živeti s temi različnimi pogledi, ki jih imamo na kakšne stvari in se znali o tem
               tudi pogovoriti, včasih tudi pošaliti.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj dajem na glasovanje sklep: Predstavitev dr. Ljubice Jelušič kot
               kandidatke za ministrico za obrambo je bila ustrezna.</p>
               <p>Kdo je za? <stage>(? članov.)</stage> Je kdo proti? <stage>(? članov.)</stage></p>
               <p>Spoštovana gospa kandidatka za ministrico za obrambo! Odbor za obrambo je glasoval o
               sklepu glede vaše predstavitve tukajšnjemu odboru in je z glasovanjem potrdil, da je
               bila vaša predstavitev za ministrico za obrambo ustrezna. Jaz vam iskreno
               čestitam.</p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p><gap n="..."/><stage>/Ni vključena./</stage> Spoštovani predsednik, spoštovane poslanke, spoštovani poslanci!
               Zahvaljujem se vam za izkazano čast. Povedati moram, da se zelo veselim, če bomo
               imeli v prihodnosti še veliko priložnosti v katerih bomo razčiščevali mnoge stvari,
               ki jih danes nismo mogli. In pa, da bom lahko računala tudi na vaša mnenja in pomoč v
               prihodnje, pa četudi se ne boste strinjali z menoj. Kljub vsemu prosim, pomagajte, da
               bo obrambni sistem kredibilen doma, prepoznaven v tujini in verodostojen pred
               mednarodnimi zadevami.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala. S tem zaključujem današnjo sejo odbora. Hvala lepa za udeležbo.</p>
               <stage type="time">(Seja je bila končana 17. novembra 2008 ob 16.06.)</stage>
            </sp>
         </div>
      </body>
   </text>
</TEI>