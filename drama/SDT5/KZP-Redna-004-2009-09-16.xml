<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-KZP-Redna-004-2009-09-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za poslovnik</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">39BC578410D1F870C1257625003287CC</idno>
               <idno type="custom" subtype="day">8BC115A111ACC408C1257633003AF7EB</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=8BC115A111ACC408C1257633003AF7EB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KZP-Redna-004-2009-09-16.KZP" n="004">
               <name>Redna</name>
               <date when="2009-09-16"/>
            </setting>
         </settingDesc>
         <particDesc>
            <listOrg>
               <org xml:id="SDT5-KZP-Redna-004-2009-09-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KZP-Redna-004-2009-09-16.KZP">
                        <orgName key="KZP">Komisija za poslovnik</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA POSLOVNIK</stage>
            <stage type="session">4. seja</stage>
            <stage type="date">(16. september 2009)</stage>
            <stage type="chairman">Sejo je vodil Anton Anderlič, predsednik Komisije za poslovnik.</stage>
            <stage type="time">Seja se je pričela ob 9.02.</stage>


            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p><gap n="..."/> za Poslovnik. Prejeli ste dnevni red. Predlog dnevnega reda; 4. točke so bile
               predlagane.</p>
               <p>Nisem dobil predlogov za spremembo tako kot veleva Poslovnika, tudi danes ne vidim
               nobenih drugih predlogov, zato ugotavljam, da bomo delali po dnevnem redu kot je bil
               predlagan.</p>
               <p>Prehajamo na <title>1. TOČKO DNEVNEGA REDA - RAZLAGA POSLOVNIKA DRŽAVNEGA ZBORA V ZVEZI
                  Z OBRAVNAVO PREDLOGA ZAKONA O SPREMEMBAH IN DOPOLNITVAH ZAKONA O DRŽAVNEM SVETU NA
                  MATIČNEM DELOVNEM TELESU.</title> Prejeli ste dva dopisa. Povabili smo k tej točki
               tudi gospoda Gorenaka, predsednika Odbora za notranjo politiko, generalno sekretarko
               Državnega zbora, gospo Mojco Prelesnik in vodjo Zakonodajno-pravne službe, ker je
               bilo tudi mnenje Zakonodajno-pravne službe pripeto gradivu, ki ga je poslal
               predsednik Državnega zbora komisiji. Dajem besedo gospodu Gorenaku, da pove, kaj bi
               nam bilo storiti.</p>
            </sp>
            <sp who="SDT5:GorenakVinko">

               <speaker>DR. VINKO GORENAK:</speaker>

               <p>Hvala lepa. Ob obravnavi Predloga zakona o spremembah in dopolnitvah zakona o
               Državnem svetu je pravzaprav prišlo do situacije, smo zakon obravnavali, odnosno
               posamezne člene sprejemali z dvotretjinsko večino, kar je bilo v skladu z mnenjem
               Zakonodajno-pravne službe. Zgodilo se je to, da predlogi člena niso bili
               sprejeti.</p>
               <p>Kasneje so mi strokovne službe svetovale, da sem dolžan postopek zaključiti na način,
               ko bi odbor glasoval o tem, da predlog zakona ni primeren za nadaljnjo obravnavo, saj
               zakona praktično niti ni. Imamo samo naslov. Tako so mi svetovale službe, tudi
               Zakonodajno-pravna služba v tistem trenutku ni reagirala, ker ne mislim nič slabega,
               tudi ni pristojna. Kasneje pa smo dobili kot vidite mnenje Zakonodajno-pravne službe,
               tako da je problem po mojem mnenju relativno enostavno rešljiv in jaz tudi mislim, da
               bi bilo dobro, da ga tako rešimo. Če nimamo členov zakona in imamo samo naslov
               zakona, potem je meni nekako tudi samo po sebi umevno, da se postopek na tisti točki
               zaključi s poročilom in ugotovitvijo, da zakona preprosto ni in predlagam, da tako
               tudi ravnamo. Hvala lepa.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Hvala. Želi predstavnik Zakonodajno-pravne službe oziroma če bi šli po vrsti, bi
               pozdravil najprej predsednika Državnega zbora, da se je pridružil delu komisije.
               Zgolj slučajno je, da je ta točka prej na dnevnem redu, ker je bilo predvsem pri 3.
               in 4. že nekaj časa v komisiji razpoloženje, da bi morali si vzeti nekaj več časa in
               o tem govoriti. Ta točka bi bila pa bolj rutinska. Ga pozdravljam in se mu
               zahvaljujem, da se je pridružil tej seji. Glede na to, da je samo posredoval
               komisiji, je bolje, da dam besedo prej mogoče Zakonodajno-pravni službi kaj, ker je
               mnenje obširno, da vendarle pove, kaj v bistvu misli.</p>
            </sp>
            <sp who="SDT5:StrleBožo">

               <speaker>BOŽO STRLE:</speaker>

               <p>Hvala za besedo. Kot ste rekel je mnenje obširno in sem prepričan, da ste ga
               prebrali, zato v bistvu samo sklepna ugotovitev.  Mi menimo, da je, kar se tiče sprejema oziroma
               nesprejema Predloga zakona o Državnem svetu oziroma novele na matičnem delovnem
               telesu nastala po vsebini enaka situacija, kot jo je Komisija za Poslovnik v
               preteklosti že obravnavala in tudi zavzela stališče, v katerem je pač zavzela tako
               stališče, da če predlog zakona ne vsebuje bistvenih elementov, ki jih zahteva
               Poslovnik Državnega zbor in jih tudi ni mogoče v naknadno zakonodajnem postopku
               vključiti v kakršnikoli amandmajski obliki v tak predlog zakona, gre potem za
               situacijo, ko ne obstoja več predlog zakona kot neka nujna zaokrožena pravna celota.
               V bistvu bolj preprosto povedano, predloga zakona več v vsebinskem smislu nimamo in
               bi v bistvu nesmiselno bilo potem dvojno glasovanje. Prvič o tem, da členov zakona
               več ni, se pravi tako izglasovanje, potem pa še o tem ali je zakon primerna vsebina,
               ker tako glasovanje, kot se je v tem primeru tudi zgodilo lahko privede do
               kontradiktornega sklepa. Se pravi, v bistvu neprimernost zakona izhaja že iz tega
               dejstva, da bistvena vsebina, torej členi zakona niso bili sprejeti in potem še
               posebno glasovanje tukaj je nepotrebno in tudi neustrezno, ker je pač privedlo do
               takšnega rezultata, do kakršnega je privedlo, da pa je zadeva končana. Zato v bistvu
               predlagamo smiselno vsebinsko uporabo te razlage, ki je bila v preteklosti že
               sprejeta, da bi to dejstvo predsednik Državnega zbora le ugotovil, ker je pa tukaj
               zadeva še na matičnem delovnem telesu, bi seveda potrebno tako ustrezno ugotovitev
               oblikovati najprej na matičnem delovnem telesu in kot tako posredovati potem
               Državnemu zboru, kjer bi bil potem ta postopek z ugotovitvijo predsednika Državnega
               zbora končan. Toliko na kratko. Hvala.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Hvala. Mi imamo praktično opravka z dvema problemoma. Tako kot vi tukaj ugotavljate
               je eno, ko gre za večino, s katero je bil Zakon o Državnem svetu sprejet in s tem, da
               je vprašanje ali se samo organizacijska vprašanja res lahko in morajo urejati s to
               večino, kar bi lahko bila diskusija, ampak to ni bilo vprašanje, s katerim bi se
               tukaj ukvarjali, ampak mogoče je za kasnejše razprave, konec koncev so tudi pobude v
               zvezi z odpravo in z drugačnimi pristojnostmi sveta tako ali tako vseskozi aktualne,
               ampak o tem bi drugič.</p>
               <p>Ko gre za ta del, ko je govora o neobstoječem zakonu, ga ni več, če nima vsebin. Mi
               imamo en drug del, ki ureja vprašanje, ko gre za več zakonov na isto družbeno
               vprašanje, ko delovno telo lahko združi obravnavo drugih zakonov. Tam imamo urejeno,
               da se na enem zakonu dela, drug ostane po vsebini tudi prazen, ker je bistvo povzeto
               v tistem osnovnem, na katerem se dela, ampak postopek ali navodilo - jaz sem sicer
               vedno zagovarjal tezo, da bi to lahko naredil ali predsednik Državnega zbora ali že
               na delovnem telesu, da bi se o vseh ostalih postopek končal, ampak mi moramo na
               Državnem zboru glasovati, da gre ta zakon ven in da ga ni več. Tako, da tukaj
               pravzaprav bi morali to jemati kot približno podobno vsebino. Da bi tudi v tem delu
               ali ko združujemo te različne zakone na eno osnovo, da tudi že tam to velja. Jaz
               nimam težav s tem, da preprosto rečemo, da ponovimo to, da če zakona ni po vsebini,
               ni po naslovu, ni po ničemer in da ga ni in da je procedura s tem zaključena.  Ampak, vendarle imamo tukaj dve
               praksi in zdaj bi bilo mogoče zaslišati ali velja, da se za to današnjo potrebo glede
               tega zakona komisija opredeli na način, da se strinja s to razlago, ki je že bila, da
               se z ugotovitvijo predsednika to zaključi, ampak da bi to diskusijo vendarle ohranili
               živo, da bi tudi v tistem delu, ker če se prav spomnim, ampak v tem trenutku se nisem
               posebej s tem vprašanjem ukvarjal, bi tam tista navodila, ki so, ker so tudi samo
               navodila, iz Poslovnika ne izhaja, da je nujno glasovanje tudi na zboru, tam bi lahko
               imeli praktično situacijo, da bi zbor zavrnil tisti zakon iz katerega se je počrpalo
               vsebino in se je vgradilo v nek drug zakon na katerem je delovno telo delalo, pa bi
               bil tisti zakon živ, zato se mi zdi bolj logično, da bi na enak način tudi tam te
               stvari uredili, da če je delovno telo se odločilo, da bo na osnovi treh zakonov, ki
               jih ima v proceduri, delalo na prvem, drugem ali tretjem, pobralo bistvo iz ostalih
               dveh zakonov in poročilo delovnega telesa bi naj bilo, nadaljuje se po dopolnjenem
               predlogu zakona številka 1, predvidevam, ali 2 ali 3, vseeno, procedura o ostalih
               dveh je zaključena. Ampak, kot rečeno, tega ni vsebovanega v tej pobudi, bi to
               pripravili za eno od prihodnjih sej v sklopu razprav tudi o eventualnih spremembah
               Poslovnika za danes, da bi se pa zadovoljili z že sprejeto razlago, mislim, da ni
               bila, smiselno uporabo, ker sem razumel, da ste rekli razlaga, da je bila sprejeta,
               ampak, da je bila smiselna uporaba je bila že sugerirana in ostali del pa kasneje,
               ampak imamo eno zadrego ali situacijo tudi v drugem primeru. Kdo želi besedo? Če ne,
               potem predlagam tisto kar sem zdaj govoril in kar je bilo rečeno, da se smiselno
               uporablja tako kot je bilo to v prejšnjem mandatu in da se v tem konkretnem primeru
               in za takšne primere pooblasti ali predsednik Državnega zbora posledično potem
               ugotovi, da je postopek končan. Je to tisto kar<gap n="..."/><stage>/oglašanje iz klopi./</stage><gap n="..."/> Prosim,
               gospod Plevelj, pa gospod Gorenak.</p>
            </sp>
            <sp who="SDT5:PleveljMatjaž">

               <speaker>MATJAŽ PLEVELJ:</speaker>

               <p>Torej, gospod predsednik, dozdajšnja praksa v Državnem zboru v takšnih primerih, to
               ni prvi primer, to, kolikor se jaz spomnim, je peti primer, ko delovno telo v okviru
               svojih pristojnosti ob obravnavi zakona ni sprejelo eno od treh možnih rešitev, da
               predlaga Državnemu zboru, da zakon sprejme v predloženem besedilu, da ga dopolni z
               amandmaji ali da predlaga, da ni primeren. In delovno telo ni sprejelo nobeno od teh
               rešitev. Zdaj, že takrat se nam je postavilo vprašanje kako zdaj ravnati v takšnem
               primeru. In tudi se nam je nekako postavljala tudi rešitev, da bi predsedujoči
               delovnega telesa v takšnem primeru, ko niso amandmaji sprejeti, ko členi zakona niso
               sprejeti, sam ugotovil, da v tem primeru gre za situacijo, da zakon ni primeren za nadaljnjo obravnavo in v
               takšni smeri tudi potem predlagal Državnemu zboru, da se odloči. Vendar, v
               posvetovanju takrat tudi z Zakonodajno-pravno službo, ker to se je začelo že štiri
               leta nazaj, smo se mi obračali na drugi odstavek 128. člena Poslovnika, kjer govori
               ravno o teh možnostih, da delovno telo lahko sklene, da predlog zakona ni primeren za
               nadaljnjo obravnavo in v tistem trenutku s samo razlago Poslovnika se nismo upali
               tolmačiti tako, da lahko predsedujoči delovnega telesa sam ugotovi to neprimernost.
               Zdajšnja razlaga oziroma mnenje Zakonodajno-pravne službe je popolnoma korektno, ker
               razrešuje ta problem, vendar v tistem trenutku tudi z njihovim sodelovanjem smo bili
               mnenja, da takšne situacije ne more biti. S tega vidika se potem, torej, če se
               strinjamo s tem, da lahko predsedujoči to sam ugotovi, je treba potem dogovoriti
               nadaljnji postopek obravnave te zadeve in ta nadaljnji postopek se nam zdi, da mogoče
               ni primerno, da bi kdorkoli, torej sam ugotovil, da je bil zakonodajni postopek
               končan, ampak bi moral ta predlog sklepa, da je zakon neprimeren iti na sejo
               Državnega zbora in da bi Državni zbor moral odločati, ker ves sistem zakonodajnega
               postopka v Državnem zboru temelji na tem, da vedno v končni inštanci o zakonu odloči
               Državni zbor. Torej, to je naše mnenje, da bi bilo v tem primeru bolje, da tak sklep
               sprejme Državni zbor. In ne nazadnje bi bilo mogoče tudi primerno razmišljati v tej
               smeri, da se, ker gre to za le odstopanje od poslovniških določb, da se takšno
               rešitev sprejme za razlago poslovniške komisije, ki ima potem tudi status poslovniške
               določbe, mogoče bolje kot pa izogib nadaljnjih problemov, da je to samo dogovorjeno
               ali ne vem v kakšni smeri bi tukaj lahko poslovniška komisija reagirala. Toliko.
               Hvala.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Prosim.</p>
            </sp>
            <sp who="SDT5:StrleBožo">

               <speaker>BOŽO STRLE:</speaker>

               <p>Hvala za besedo. Samo, da pojasnim, ker je en predlog tudi potem, da bi Državni zbor
               o tej zadevi sklepal, bojim se, da bi lahko prišli potem v isto situacijo kot na
               matičnem delovnem telesu, zato bom prebral ključni stavek, ključni odstavek tega
               mnenja. Pravi: <q>"V obravnavanem primeru je takoj, ko členi predloga zakona na seji
               matičnega delovnega telesa niso bili sprejeti prišlo do točke, ko predlog zakona ne
               vsebuje več formalnih sestavin za odločanje, kar pomeni, da odbor ne more vsebinsko
               odločati o zakonu, hkrati pa neprimernost zakona za nadaljnjo obravnavo izhaja že iz
               predhodnih odločitev, ko členi predloga zakona niso bili sprejeti."</q> Ta situacija bi
               se pri glasovanju v Državnem zboru ponovila in bi spet bilo zablokirano, tako da bi
               rekel, da naše stališče ostaja isto.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Gospod Gorenak.</p>
            </sp>
            <sp who="SDT5:GorenakVinko">

               <speaker>DR. VINKO GORENAK:</speaker>

               <p>Hvala lepa. Tudi sam sem na tem stališču. Glejte, vsi na odboru, če bi koalicijska
               večina rekla: <q>"ja, ni primeren za nadaljnjo obravnavo"</q>, bi mi bili končali, tako pa
               je res nekaj. Če mi zdaj spustimo zakon, ki ima samo naslov naprej na neko glasovanje
               v Državnem zboru<gap n="...."/>Kako?</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Če bi o tem glasovali še tega ne bi imel.</p>
            </sp>
            <sp who="SDT5:GorenakVinko">

               <speaker>DR. VINKO GORENAK:</speaker>

               <p>V redu, ampak pridemo lahko v 
               v situacijo, ko bo Državni zbor sprejel tak sklep, da zakon je primeren za nadaljnjo
               obravnavo, zakon pa nima členov. Meni je vseeno, jaz ne mislim komplicirati, mislim
               pa, da je logična ugotovitev, da se sploh ne glasuje več, če nimaš o čem glasovati,
               po mojem mnenju je to ugotovitev. Hvala.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Jaz ponovno obujam 127. člen, kjer imamo prakso zdaj, ki je zame bila vedno malce
               deplasirana, da ko matično delovno telo, in tukaj je suverena odločitev matičnega
               delovnega telesa, sklene, da bo obravnavalo eno družbeno vprašanje na katero ima
               vloženo tri ali štiri zakone na enem zakonu in pobere iz drugih zakonov ven tisto kar
               misli, da je prav in rečejo: <q>"ostali zakoni nas ne zanimajo"</q>. Ampak, da bi jih
               spravili iz življenja mora to narediti po tem, ko je sprejel zbor zakon tistega, ki
               ga je pripravilo delovno telo še sklep o posameznem zakonu, ki je bil še vložen in se
               šele tam konča postopek. Po mojem bi bila lahko tudi razlaga takšna, da bi se s tem,
               ker, saj zakoni niso vloženi zato, da bi bilo na eno vprašanje deset zakonov, ampak
               je vložen zato, da bi se neko vprašanje uredilo in ko se to vprašanje uredi, ki je
               bistveno v enem zakonu, so ostali v tistem trenutku lahko bo jutri vložen nov, ker se
               bo ugotovilo, ne vem, zdaj imamo Zakon o žrtvah vojnega nasilja, kjer govorijo, da
               nismo prav naredili že na sam dan in da naj bi ga že spreminjali in ne vem kaj, se
               lahko naslednji dan vloži. Ampak, ker mi najbrž zakone sprejemamo zato, da urejamo
               neko vprašanje in če, ne vem, Peter misli tako, Pavel tako, vlada tako in še kdo drug
               in vloži vsak svoj zakon in rečemo: <q>"aha, mi bomo to vprašanje uredili"</q>, delamo na
               eni osnovi, pripeljemo do konca, na koncu bi moralo delovno telo v poročilu reči: <q>"to
               je dopolnjen predlog zakona na tej in tej verziji predlagatelja tega in tega, ostalo
               je zavrnilo oziroma je brezpredmetno, ker so ključna vprašanja, ki so bila rešena"</q>.
               Tako, da bi v tem kontekstu ta primer, ker lahko je primer, ko je zakon iz 127. člena
               brezpredmeten ali pa iz 128., ki ni določeno, ki je prazen, ki ni dobil ustrezne
               podpore. Jaz pravim se ne spuščam v tisti del, ko bi lahko za Državni svet ravno tako
               rekli, da po navadni večini, da je predsednik profesionalen, ker gre za
               organizacijsko zgodbo, ampak, to je druga diskusija. Bi jaz potem, če prav razumem
               zdaj v tej fazi lahko smiselno uporabljamo to zadevo, da bi pa vprašanje pustili za
               diskusijo v povezavi tudi s 127. členom v tistem delu, ko bi napadali spremembe
               Poslovnika, pa bi videli kako naprej. Prosim, še gospod<gap n="..."/> <gap n="..."/><stage>/nerazumljivo./</stage><gap n="..."/></p>
            </sp>
            <sp who="SDT5:StrleBožo">

               <speaker>BOŽO STRLE:</speaker>

               <p>Hvala za besedo. Samo toliko bi rekel, to je gotovo, vprašanje 127. člena je treba
               preučiti. Samo pravno gledano je situacija nekoliko drugačna. Pri tej situaciji kjer
               smo zdaj nimamo več formalne vsebine zakona, medtem ko takrat, ko delamo
               <gap n="..."/><stage>/nerazumljivo./</stage>. ostaja zakon z vsemi formalnimi sestavinami, vsi zakoni tudi
               členi z naslovi, tako da pravno gledan o situacija je drugačna. In če gledamo
               dejansko prakso so tudi situacije, ko se iz teh hibridov, mislim hibrid dela samo iz
               enega, se drugi sploh ne vzamejo, vsi ostanejo, tako da to je treba zelo previdno
               pristopiti.</p>
               <p>Hotel sem pa samo opozoriti, da ni povsem enaka pravna situacija, da je to zadeva
               potrebna pazljive obravnave.
               </p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Saj zato pravim, da bi to morali obravnavati enkrat kasneje. Lahko pa bi se zgodilo,
               da ima en zakon 100 členov, na isto družbeno vprašanj, drug pa samo eno vprašanje in
               bi tisto eno vprašanje priključili in bi bilo 101 vprašanje. In na koncu bi tudi
               tisti zakon tam ostal prazen. Če za to potrebno zdaj ni nujne razlage, da se lahko
               smiselno uporablja tako, kot je Zakonodajno-pravna služba tukaj rekla, potem bi
               ostali na tem. Če pa bo kasneje diskusija še potrebna pri splošnih razpravah o
               spremembah, pa bi to naredili takrat. Je to zadosten sklep, ali je treba še kaj
               drugega?</p>
               <p>Kdo je za to da na ta način to točko danes zaključimo? <stage>(7 članov.)</stage> Proti? <stage>(Nihče.)</stage>
               <gap n="..."/><stage>/Oglašanje v ozadju, nerazumljivo./</stage><gap n="..."/></p>
               <p>S tem zaključujem<gap n="..."/> Ja, tako, kot, ja saj imate tukaj navodila in smiselno, mislim
               navodila, ja.</p>
               <p>S tem zaključujem 1. točko dnevnega reda.</p>
               <p>Prehajam na <title>2. TOČKO DNEVNEGA REDA - ODSTOP OD USTALJENE RABE PREVEGA ODSTAVKA
                  118. ČLENA POSLOVNIKA DRŽAVNEGA ZBORA.</title>
               </p>
               <p>Tudi tukaj ste prejeli vrsto dopisov, 5, da jih ne berem posebej. K tej točki je bil
               prav tako vabljen predlagatelj oziroma gospod predsednik, gospa generalna sekretarka
               in vodja Zakonodajno-pravne službe. Kot razumem je med tem časom bilo narejenih kar
               nekaj aktivnosti, ki govorijo o tem, da imamo lahko delo, ampak če želi gospod
               predsednik besedo, ker je recimo temu formalni predlagatelj.</p>
            </sp>
            <sp who="SDT5:GantarPavel">

               <speaker>DR. PAVEL GANTAR:</speaker>

               <p>Hvala, gospod predsednik. Lep pozdrav vsem.</p>
               <p>Res mislim, da bomo imeli lahko delo. Da ne bi bil predolg, bi rekel samo to, da je
               bila na Kolegiju razprava o tem ali bi veljalo spremeniti, ostati pri tem, da se v
               določenih primerih lahko umakne ali nadomesti predlog zakona po tem, ko je že bila
               sklicana seja matičnega delovnega telesa. Takšni primeri so se dogajali kmalu po
               sprejetju tega poslovnika, v mandatu do 2004, tudi v mandatu 2004-2008 in mislim, da
               en primer tudi v tekočem mandatu.</p>
               <p>Nekateri razlogi - jaz sem tu videl en sam dober razlog, ki bi nakazoval na to, da če
               se poslanske skupine in poslanci strinjajo, da bi nemara razmislili o tem. In samo en
               dober razlog je ta, da ta umik se zgodi po tem, ko pride stališče Zakonodajno-pravne
               službe. In če ta ugotovi ogromno nekih napak in tako naprej, bi bilo dobro z vidika
               racionalizacije dela nadomestiti zakon ali kakorkoli. Za mnenje sem povprašal
               poslanske skupine, kratko in jedrnato - 2/3 večine ni, zato sem tudi predsedniku
               poslal da te spremembe ne predlagam in sem opozoril vlado, poslance in vse druge, da
               od zdaj naprej ostaja striktna uporaba 118. člena Poslovnika, kot je zapisan, se
               pravi: ni umikov, ni nadomestil, po tem ko je seja matičnega delovnega telesa že
               sklicana. Argument, ki ga je proti tej spremembi dal predvsem Presečnik je, se mi zdi
               tudi zelo kvaliteten in dejansko ima mogoče celo nekoliko večjo težo, kot ta argument
               praktičnosti.</p>
               <p>Toliko. 
               </p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Hvala.</p>
               <p>Mnenje Zakonodajno-pravne službe ni potrebno.</p>
               <p>Je pa to kljub vsemu pomembno vprašanje. Mi smo s tem poslovnikom pravzaprav se jasno
               opredelili, da ko postopek steče, Državni zbor posvoji zakon in z njim razpolaga. In
               ne moremo, in za zakonodajalca bi bilo zelo slabo, če bi dajali potuho tistim, ker
               gre dejansko za potuho, to, da Zakonodajno-pravna služba ugotovi da nima nekih
               elementov ali da je v nasprotju, slabo pripravljen in tako naprej, če bi šli po tej
               poti, da bi kar spreminjali, kljub temu, da so bile takšne prakse in so bile slabe,
               bi bilo to resnično na škodo kvalitetnega dela Državnega zbora in vloge
               zakonodajalca, ko jo ima. Ker, sam je res da zgolj tako rekoč formalnost, ko
               pooblaščen predlagatelj pride z zakonom, nekaj obravnava, mora obravnavati, ampak ko
               se loti, ker tudi vi imate potem na koncu, kot posledično, ko Vlada predlaga, Državni
               svet, volivci ali posamezen poslanec, ni važno kakšen zakon, kdo je predlagal, na
               koncu vedno pravijo: <q>"Državni zbor je to sprejel."</q> In še takrat, ko je do pike in
               vejice vlada, katerakoli pač, vztrajala, da je to nujno sprejeti, drugače bo država
               propadla. Čez tri dni se pokaže da smo naredili neko neumnost. Rečejo: <q>"Ne, ne, to je
               pa Državni zbor sprejel, s tem pa mi nimamo nič."</q> Ampak, zato je to vprašanje o
               katerem smo dolgo časa diskutirali, kako bi uredili to, da je ta faza, ker spet,
               lahko pride do situacije, kot je tudi ta. Jaz ne vem ali je bil tisti zakon zanič ali
               je bil nesprejemljiv ali kakorkoli, ampak oni peljejo, peljejo in pridejo v situacijo
               da na koncu ni nič. Hipotetično bi lahko bilo, da če bi ta zakon bil drugačen, bi
               mogoče šel skozi. Ali bi bilo smiselno, da se vmes spreminja ali ne, to je drugo
               vprašanje. Ampak, jaz tako ali tako mislim, da je še en del o katerem bomo potem pod
               naslednjo točko morali govoriti kako je s tistim delom, ali zakoni izpolnjujejo vse
               pogoje za nujne, skrajšane in še kakšne druge postopke in tako naprej. Ampak, v tem
               trenutku je bistveno to, da ostajamo na tem, ampak zavedno da nismo nekaj naredili
               samo zato, ker ni bilo podpore, ampak ker je to bolje za Državni zbor, kot tistega,
               ki je končni ustvarjalec zakona oziroma zakonodajalec in je odgovoren za to, kar je
               sprejel. Ker, kakšnega se da elegantno popraviti kakšnega se pa res zelo težko. Ni
               kaj, se pa na koncu lahko postopek zaključi in konec. To je drugo.</p>
               <p>Torej, predlagam, da ugotovimo, da s tem, ko je predsednik po pismu in uvodu
               ugotovil, da je ta način, ki je predpisan v 118. členu jasen in ne dopušča drugačnih
               razlag. Razprava je zaključena.</p>
            </sp>
            <sp who="SDT5:GantarPavel">

               <speaker>DR. PAVEL GANTAR:</speaker>

               <p>Samo toliko bi rekel. V prejšnjem mandatu je prejšnja koalicija to predlagala, ampak
               to je treba, zelo pomembno je da pišemo zadevo, da je ta poslovnik vedno gledan z
               zadevo, s tega vidika, če si v opoziciji, ne samo če si v poziciji. 
               </p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Meni se zdi tako prav ne glede na to.</p>
               <p>Prav. Potem smo zaključili tudi 2. točko dnevnega reda.</p>
               <p>Prehajamo na <title>3. TOČKO DNEVNEGA REDA.</title>
               </p>
               <p>Pri 3. točki dnevnega reda ni gradiva, zato ker je to pravzaprav, lahko bi bila ena
               točka - uvod v 4. točko in sicer, predvsem bi se morali dogovoriti kako, na kakšen
               način bomo na tej komisiji in skupaj z vodstvom Državnega zbora in službami
               spremljali izvajanje ali uresničevanje poslovnika skladno s 37. členom Poslovnika,
               kjer v vsakem mandatu prihaja do malce drugačnih razlag in uporabe poslovnika v
               nekaterih delih. Konec koncev mi smo v tem mandatu imeli kar nekaj zapletov ali
               kakorkoli se temu lahko reče, ko je šlo za sklicevanje ali nesklicevanje določenih
               sej. Bodisi delovnih teles, konec koncev tudi seje zbora. So nekatere stvari, ki so
               povezane s tako imenovanimi navodili za vodenje sej. Mi smo se pogovarjali, tako z
               generalno sekretarko, namestnikom in predsednikom, da bi bilo smiselno se dogovoriti,
               da vendarle organiziramo tudi to, kar smo na seji komisije že nekajkrat govorili -
               organizirati spremljanje vseh aktivnosti v zboru, jih beležiti, analizirati in
               ugotoviti ali je to tisto, kar priliči zakonodajalcu in je v skladu s poslovnikom in
               ustavno vlogo ali je to nekaj kar spominja na cirkus. Jaz nimam nobenega problema s
               cirkusom, če je ta cirkus po pravilih. Ne more pa biti situacija, kot je marsikatera
               bila, da se ne skliče, recimo - imamo opredeljen nujni postopek, imamo izredno sejo,
               potem pa pridemo v situacijo, ko kar na enkrat med sejo, ker nekomu ni všeč kako seja
               teče, pride do tega, da to lahko predstavimo na eno prihodnih sej. Instrumenti
               izrednih ali nujnih sej, delovnih teles ali zbora, morajo biti dosledno spoštovani,
               kajti drugače ta smisel pade. In tu je bil dogovor ta da bi sekretarji delovnih
               teles, vključno s sekretarko poslovniške komisije, skupaj z vodstvom zbora, sleherno
               vprašanje, ki pride v proceduro, ki jo Državni zbor dobi v obravnavo, naj si gre za
               razne resolucije, pobude za sklic določenih sej in podobno, da se jih analizira skozi
               pristojnosti delovnih teles in samega zbora, posameznih služb v zboru, da bi
               spremljal prav tako sejo Državnega zbora. Mi imamo tukaj veliko stvari, ki so že,
               tudi v nadaljevanju opredeljene tudi kot predlogi sprememb obrazložitve  glasu, potem poslanska vprašanja
               in pobude za razpravo o odgovoru na poslansko vprašanje in celo vrsto stvari, pri
               katerih se sprožajo neke energije v dvorani, ki bi, če bi bilo striktno spoštovano
               kar je v poslovniku, ali pa, da se ga spremeni, na kakšen način bi to bilo, čisto
               drugače bi najbrž bila ta slika. Mi drugega tukaj tako rekoč nimamo kot, da skrbimo
               za zakonodajni postopek, za to, da vse tisto, kar je v naši pristojnosti delamo
               skladno z ustavo, skladno s poslovnikom, ali pa to spremenimo, 6 let, sedaj bo 7
               leto, je najbrž pravi čas, da pristopimo na ta način. Jaz se tudi opravičujem
               predvsem službam v tem delu, ko je v prejšnjih mandatih vseskozi in to sem opazil
               tudi sedaj v tem mandatu, da je poslovniška komisija nekaj, kar je, neka sinikura, ki
               pač ima neko vlogo, nobenega resnega zanimanja za te stvari ni bilo, ampak jaz
               mislim, da je tukaj skupaj z vodstvom srž dogajanja. Vodstvo zbora, poslovniška
               komisija v pomoči Zakonodajno-pravne službe mora stalno bdeti, ali so vse odločitvi,
               ki se sprejemajo tudi skladne s to knjigo, če pa nas kaj ovira jo pa moramo
               nadgraditi. Potrebno je vedeti, da leta 2002 so bile nekatere stvari sprejete drugače
               kot je bilo to zamišljeno, gospa Jožica to dobro ve pa gospod Plevelj, mogoče je še
               gospod Žnidaršič bil takrat zraven, ko smo se ure in ure prekladali, kako to narediti
               pa smo, zaradi dveh tretjin šli v neke prilagoditve, ki bi bile domnevno po godu tudi
               tedanji opoziciji ali katerikoli opoziciji pa se je kasneje pokazalo, da ni čisto
               tako, sploh, ko gre za planiranje sej Državnega zbora, povsem drugače se je izkazalo
               kot so se bali tisti, ki so nam tako rekoč očitali, da natikamo nagobčnike, ne vem,
               kaj vse je bilo takrat govora. Če pogledate tudi sedaj pa je bilo to v mandatu še
               najbolj izkoriščen čas je bil, planiran čas je bil v prvih dveh letih, v teh petih
               nadaljnjih je več tega prostega teka. To je tisto, kar bi bilo res nujno, če hočemo,
               da bomo ta zbor naredili. Meni gre samo za to, da bi ta zbor naredili res eno
               avtoritativno pa ne v smislu trde avtoritete, ampak avtoritete institucija, ki bi
               vedno lahko se sklicevala, da dela po pravilih, ker vi imate, potem, kaj jaz vem,
               razna tolmačenja, enkrat strokovni sodelavci, drugič neka polkvalificirana javnost,
               ki pravi, poglejte jih, že spet so tam nekaj počeli, saj ne vedo kaj počnejo, mi
               moramo to vedno imeti bom rekel v zavesti, da je to najvišji zakonodajni organ, ki
               mora biti, bom rekel, sam pri sebi tako organiziran in tako delovati, da bo vzbujal
               zaupanje pri državljanih in državljankah, da tisto, kar bomo tukaj sprejeli, da ni
               kar nekaj tako, ampak tudi konec koncev sedaj, ko gledam, kakšna so pričakovanja bila
               od včerajšnje skupne seje OZP-ja in Odbora za Evropske zadeve, ma ne vsak ta drugi,
               vsak, ki ga srečaš je rekel, kaj ste sedaj naredili, ali smo rešili, ali ste. Na
               koncu, če bi pa gledal, kako smo telovadili s to sejo bi človek rekel, saj, še
               marsikdo, ki je bil tam ni vedel, kaj smo  zares sprejeli, ampak to je druga. <gap n=".."/><stage>/Medsebojno pogovarjanje./</stage><gap n=".."/> Gre
               preprosto za to, mi moramo vedno imeti, sploh v tistem delu, ko govori o zakonu in v
               poslovniku govori o delu sodelovanja vlade in državnega zbora v pogojih Evropske
               unije in katere odločitve mi moramo in na kakšen način, da moramo imeti pisen predlog
               Vlade, da moramo imeti predlog stališč, kako, kaj ona oblikuje kot stališče Republike
               Slovenije do recimo nekega vprašanja in tukaj je šlo konkretno za medvladno
               konferenco in da moramo na koncu povedati, se s tem strinjamo, ali imamo pridržke ali
               predlagamo kaj drugega, ali celo, da ne bomo obravnavali. Tukaj mora biti ta
               konstrukcija vedno jasna. Vlada je tista, na katero smo prenesli določene stvari pa
               vendarle čisto vsega, sedaj, ko bo Lizbonska pogodba začela v popolnosti veljati, jaz
               upam, da do konca leta bodo te stvari opravljene, potem bomo mi najbrž morali tudi
               pogledati, ali je naša vloga, torej, vloga nacionalnega parlamenta taka, ampak tudi v
               vseh ureditvah, ki jih mi imamo. Toliko o tem, zakaj je ta točka brez gradiva. Bi dal
               predsedniku pa sekretarki besedo.</p>
            </sp>
            <sp who="SDT5:GantarPavel">

               <speaker>DR. PAVEL GANTAR:</speaker>

               <p>Hvala lepa, gospod predsednik. Jaz sam sem parlamentarno prakso zaključil leta 2004,
               prej seveda sem na parlament 10 let gledal z drugega vzornega kota in pri teh zadevah
               nisem bil toliko, sploh nič vpleten. Jaz bi rekel predvsem to, na osnovi izkušenj, ki
               jih imam danes iz prejšnjega mandata opozicije in sedaj na tem mestu, da imamo v
               bistvu kar dober poslovnik. Da je bil napor takrat narejen dober, da je to dokument,
               s katerimi si mi predvsem urejamo svojo lastno delo in svoje lastno življenje v tej
               hiši in da večinoma ta poslovnik dobro služi. Največ konfliktov, ki se pojavijo pa
               niso toliko vezane na poslovniške določbe, ampak seveda na različne politične poglede
               in včasih legitimne, včasih pa po moji oceni, čeprav je to težko razločevati tudi
               nelegitimne pa bi rekel akcija ali pa posegi ali pa ravnanja enih ali drugih,
               opozicije ali pozicije. Ni poslovnika in ni nobenega pravila in tudi nobenega zakona,
               ki bi lahko v naprej predvidel vse možne situacije in variacije v različnih
               situacijah in jih tudi predvideti in jih tudi regulirati. To ni možno in po mojem
               mnenju tudi, če bi bilo možno ne bi bilo potrebno. Iz tega seveda izhaja jasno, da je
               posebno odgovornost na tem za tiste, ki vodijo seje matičnih delovnih teles in seveda
               jasno, ki vodijo plenarne seje zasedanj državnega zbora to je predsednik in
               podpredsednikov. Tukaj je situacija, bom zelo svobodno povedal, približno taka kot je
               pač s sodnikom na nogometnem ali pa košarkarskem igrišču. Ko se zgodi neki zaplet ali
               neka dvoumnost je potrebno odreagirati hitro, odreagirati na podlagi poznavanja
               poslovnika, izkušenj, hitre primerjave podobnih situacij, ki so se že zgodile je
               potrebno seveda odreagirati tudi razmeroma odločno. V tej zadevi se lahko seveda tako
               kot sodnik na nogometnem igrišču tudi lahko zmotiš, čeprav, v oklepaju bi rekel, <stage>(jaz
               se ne spomnim, kdaj bi se zadnjič zmotil)</stage>, in seveda je to lahko predmet različni
               interpretacij.  Pomembno je
               vedeti dve stvari: da poslovnik med sejo tolmači predsedujoči in da ima poslovniška
               komisija pristojnost, da spremlja uresničevanje poslovnika. To pa tudi pomeni, da je
               prav, da se skupaj s strokovnimi službami identificirajo tipični zapleti, ki se
               pojavljajo, recimo, ali pa tipični konflikti in tako naprej. In da se vidi, v
               strokovni razpravi, s strokovnimi službami, med poslovniško komisijo, ali je to
               rezultat nedorečenih določb poslovnika ali pa je to pravzaprav političen konflikt, na
               katerega poslovniška pravila nimajo posebno velikega vpliva.</p>
               <p>Zato pozdravljam to idejo, ki je nastala v skupnih dogovorih, da bi te zadeve po
               sejah analizirali, tudi po sejah delovnih teles, če se pojavijo zapleti, in da bi
               poslovniška komisija o tem razpravljala ter dajala določene predloge. Jasno pa je, da
               v tem smislu poslovniška komisija po mojem mnenju nima neposredne pristojnosti, da bi
               lahko neposredno ocenjevala vodenje predsedujočih, kar tudi ne bi bil cilj. Je pa
               prav, da se ta interakcija vzpostavi in da se analizirajo zadeve, da se
               prediskutirajo zadeve. Sam sem tudi pripravljen sklicati predsednika in
               podpredsednike, da bi morda nekatere stvari skupaj prediskutirali, če je potrebno. In
               kadar bo potrebno, bomo to tudi storili, da bi vse to izboljšali. Sam vidim dva
               vidika - to je vezano že skoraj na naslednjo točko -, dva vidika, samo to bi še
               rekel, kjer se mi zdi, da je dobro mišljena ideja, kjer poslovniško ne funkcionira
               najbolje. Prva zadeva je pri poslanskih vprašanjih. Resnici na ljubo smo se tega tudi
               v prejšnji opoziciji kar posluževali, čeprav po moji oceni nekoliko manj, ampak to je
               moja subjektivna ocena, da smo se sklicevali na to, da se opravi razprava o točki na
               naslednji seji. Čeprav nihče ni pričakoval, da bi res hotel to razpravo, je pa bil to
               hvaležen čas, s katerim si na koncu še zabil ministra, če smem tako reči, on pa ni
               imel več možnosti razprave. Tako da bi bilo tu dobro, če bi se lahko enkrat
               dogovorili, da je v tem smislu možno samo najaviti to zahtevo za razpravo in nič več.
               To bi bilo dobro. Vendar, seveda, če smo sposobni gledati to preko okopov
               pozicija-opozicija, da to, kar danes meni koristi, mi lahko v naslednjem mandatu
               škodi. Če bi to lahko presegli, takšno miselnost, bi mogoče prišlo do tega in bi se
               izognili nekaterim stvarem, ki nam kradejo čas, da bi se lahko ukvarjali z bistveno
               bolj pomembnimi zadevami.</p>
               <p>Druga stvar je pa obrazložitev glasu. Tu sem predlagal, tudi na nekem neformalnem
               posvetovanju, da bi eventualno za obrazložitev glasu odprli samo en krog in
               zaključili, v svojem imenu. Za to ni bilo neformalne podpore, tako da je zdaj tako,
               kot je. In včasih je ta obrazložitev glasu namenjena polemiki, velikokrat pa tudi
               marsikdo, pa ne bom navajal imen, ko je čez dan imel pomembnejše funkcije, pride na
               koncu preko obrazložitve glasu utemeljiti in razpravljati o zakonu, ki je bil prej pa
               šest ur, recimo, v razpravi. To se mi pa ne zdi elementarno korektno do kolegov
               poslancev, ki so tam šest ur delali, in tako naprej. Vendar o teh zadevah se bo pač
               treba dogovoriti, ali je o tem in podobnem možno najti soglasje -  - pri tem se opravičujem, ker sem že pri
               naslednji točki tako rekoč -, prav, če ne, pa bomo s tem tudi znali živeti in bomo
               tudi naprej dobro delali. Toliko z moje strani, gospod predsednik.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Hvala. Ne mislim niti polemizirati niti replicirati, vendar smo imeli dve, tri
               situacije v tem mandatu, ki so tipične iz naslova vodenja, pa so napačne. Recimo, ko
               Državni zbor skladno s 73. členom poslovnika sklene, in to na izredni seji, v nujnem
               postopku, tako rekoč, da hoče mnenje matičnega delovnega telesa, ki ga ni hotelo prej
               pripraviti, in sprejme sklep, kar piše, <q>"če Državni zbor odloči,"</q> in ko odloči, ni
               mogoče<gap n="..."/> Govorim o tem, da je politična kultura splošna kultura in da je logika v
               tem, kar si tudi, predsednik, rekel, da ne more in ne sme poslovnik vsega predpisati,
               ker toliko, kolikor imamo mi idej, da bi to sfižili pa po svoje priredili, ne moreš
               zapisati. Ker je bilo rečeno, češ, nihče me ne more prisiliti, če nočem, in tako
               naprej. Tega v smislu delovanja neke take institucije, kot je parlament, in ko
               najvišji organ, najvišji organ je pa plenum, sklene, in potem se to ne zgodi, mi
               skličemo nujno sejo ali izredno sejo, kakorkoli pač, obravnavamo vprašanje, še celo
               vprašanje, ki ga tisti sproži, ki potem noče sklicati seje - ne vem, ali je to
               povezano z vodenjem seje, s kulturo ali karkoli, vendar trdim, da imamo mehanizem in
               ga moramo imeti, sicer pa moramo skozi poslovnik ta mehanizem izpeljati tako daleč.
               Včasih smo imeli, če ne skliče predsednik delovnega telesa, da to naredi predsednik
               Državnega zbora. Po sklepu zbora je ja logično, da se potem to zgodi. Ampak ne, da se
               zgodi čez en mesec ali dva, temveč se zgodi znotraj tiste seje, ker drugače sfižimo
               razloge za nujnost. V ustavi piše, kdo ima pravico. Po poslovniku je tako, da se to
               izpelje. Ampak mišljeno je zato, da se to izpelje nemudoma, v času, ki je
               življenjski. Včasih smo imeli že tudi tako, da so nas policisti vozili iz cele
               Slovenije skupaj, ker je bila situacija taka, da smo morali odločati sredi noči. Če
               bi bila taka situacija, skliče predsednik nujno sejo, nas zvlečejo skupaj, potem pa
               nekdo reče - ker moraš pa imeti prej seveda matično delovno telo -, rečejo, ne, ne,
               jaz se pa ne grem, ker jaz bom pa lepo počasi prišel - tako ne more biti -, ker se ne
               strinjam s tem, in tako naprej. Saj ni zdaj, da bi o tem razpravljali. Tudi jaz,
               recimo, ne vem, bi diskutiral o tem, kar sem zdaj bral v magnetogramu prejšnje seje
               kolegija. Ne more se dogajati, že drugič ali tretjič se je zgodilo, tretjič menda, da
               so neke zahteve za sklic OZP, ki izpolnjujejo, mimogrede, vse pogoje, pa se to ne
               zgodi. Pa potem razpravljate na kolegiju, pa se razpravlja drugod. Vendar je te
               situacija treba predpisati, če je kaj nejasnega, kdaj sploh lahko pride do te pobude
               in kdaj je relevantna, da lahko sprejmeš ali pa brez diskusije zavrneš. In nekaj teh
               primerov, recimo, imeli smo 
               primer, da rečem tako, delovno, Vajgl, ko so dvakrat ali trikrat zahtevali na seji
               OZP, pa nikoli ni prišlo na dnevni red. Pa je bila zahteva za sklic seje Državnega
               zbora, pa ni prišlo oziroma ste zavrnili argumentirano, da bi čez en teden samo s
               spremembo ene dikcije pa bili pogoji, ampak vsebina je bila ista. Razprava je bila,
               namen je bil isti. Saj, govorim o tem, saj konkreten primer me v končni fazi ne
               zanima, ampak ne morem pa se strinjati, da je lahko samo to, koliko je kdo spreten v
               preigravanju in da drži, najsi bo zbor, najsi bo odbor ali ne vem kaj, v neki
               negotovosti, pa seveda tudi javnost. Če je treba spremeniti pogoje, če je treba
               spremeniti navodila, kdaj pač, ker slej ko prej pa potem vse na dnevni red pride, na
               tak ali drugačen način. Tako kot je z zakonom, ima predpisane elemente, ki jih mora
               imeti, če jih nima, zavrnete že v zgodnji fazi oziroma takoj v začetku. Tako je tudi
               s temi zadevami. Ampak, glejte, spet, ta zadeva je bila zavrnjena, ni šlo, včeraj smo
               imeli pa na dnevnem redu. Pa vmes je bilo en teden polemik. Včeraj je bilo na dnevnem
               redu. <stage>/Oglašanje v ozadju./</stage> Ja, ampak morala bi biti sklicana že en teden prej. Ja,
               glejte, saj to je preigravanje. Tudi v prejšnjem mandatu je bilo enako. Ko je zahteva
               za sklic - včeraj oziroma predvčerajšnjim je bila nova zahteva za sklic s strani
               Vlade in potem se reče, aha, ker je pa že ena zahteva za nujni sklic, dajmo še tiste
               točke zraven in jih razvrstimo, saj je bila bolj pomembna ta in smo jo dali na prvo
               mesto, pa kasneje ostale. Ampak to ni korektno, če se na tej ravni pogovarjamo. Ko
               jaz pridem osmega z zahtevo, potem, če pride štirinajstega nekdo drug, potem se mora
               najprej sprocesirati tista z osmega, pa ne glede na to, kdo jo da, lahko se tudi
               združi, nimam nobene težave, ampak vrstni red mora biti pa tisti, kdor je prišel
               prej. To so stvari za diskutirati, so stvari za videti, kajti drugače sam institut
               nima nobenega smisla, če lahko gre na ta način. Ja, gospod predsednik.</p>
            </sp>
            <sp who="SDT5:GantarPavel">

               <speaker>DR. PAVEL GANTAR:</speaker>

               <p>Se opravičujem, ker sem tako zgovoren. Saj, če me ne boste vabili<gap n="..."/> Okej. Rekel bi
               naslednje. Saj ne bi komentiral posameznih zadev, no.</p>
               <p>Kar zadeva sklicevanje tega odbora, kar je bilo rečeno, pravzaprav niti ne vem, kaj
               lahko spremenimo. Ker dejansko, to je res življenjska situacija. Torej, Državni zbor
               zaseda, ugotovi, da je, recimo, treba dati uskladitveni amandma, zgodi se, da ga
               predlagatelj ne da, ali kakorkoli, ga mora dati, recimo, odbor, in jasno in logično
               je nesmiselno, da se to zgodi v razumno kratkem času znotraj prekinitve neke seje, ki
               je lahko 15 minut ali 30 minut. Ali naj to napišemo - saj bi tako sami sebe delali
               nekako neodgovorne, češ da sami sebi ne zaupamo, da racionalno in smiselno presojamo
               poslovnik, v kontekstu tega. Ali pa, da se skliče seja odbora. Mislim, da je tu
               striktno treba zagotoviti od vseh predsednikov in predsednic matičnih delovnih teles,
               da morajo svojo poslansko, koalicijsko, pozicijsko ali opozicijsko funkcijo ločiti od
               vodenja delovnega telesa. Da so kot predsednice in predsedniki delovnih teles
               pomembni gradniki procesa v Državnem zboru  in da to morajo ločiti. Moram reči, da sem to poskušal,
               recimo, ko sem bil predsednik komisije za nadzor varnostnih služb. Če pa se meša, da
               se to uporabi kot orožje v nekem opozicijskem boju ali kaj podobnega, je pa to slabo.
               Tu je težko reči, da mora sklicati najpozneje v 15 minutah, tega ni mogoče
               predpisati, tako rekoč ne. <stage>/Oglašanje v ozadju./</stage> Ja, če predpišete, kaj boste
               naredili? Včasih je potrebno, ja, to je pa samo po sebi logično. Ampak, dobro,
               predlagam, da o tem razpravljamo. Če je nujno dopolniti, bi bilo to super, jaz sam ne
               vidim. Torej, vse druge stvari, kar je bilo govora - jaz se zdajle o tem ne bi
               izrekal, ker mislim, da je nepotrebno, da poleg vsega slišite še eno stališče,
               večkrat sem že pojasnil tako glede sklicevanja sej, sklicevanje nujnih sej, ali
               Državnega zbora ali delovnih teles, to je jasno, kvalificirano število podpisnikov,
               da je tema zadeva ravnanje Državnega zbora in delovnega telesa, in konec. Če je
               zadeva formulirana negativno ali če nekdo misli, da je uporabljen izraz, ki je slab
               ali pa ga ne mara, to seveda ni razlog za zavrnitev, to je treba vedeti, ampak je
               razlog, da se o tem polemizira in sprejme drugačno stališče na odboru, če ga lahko
               sprejmete; to je potem jasno. Ne bi se pa do posameznih primerov opredeljeval.</p>
               <p>Mislim, želim še to reči, no, ker je pri naslednji točki to gradivo, če smem,
               predsednik, predlogi sprememb in dopolnitve poslovnika, to v bistvu zaenkrat še ni
               predlog, ampak na nek način, lahko bi rekli, seznam vseh obravnavanih pobud za
               spremembo. Mislim, da bi bilo dobro, če bi to komisija pogledala in najprej morda
               ugotovila, kaj ima sploh šanse, da preživi dvotretjinsko večino. Č ima sploh kaj od
               tega šanse, da preživi to dvotretjinsko večino, bi se temu kazalo dobro posvetiti.
               Seveda, od vas je odvisno. Verjetno se v zadeve, ki ne bodo preživele dvotretjinske
               večine, prav posebej veliko dela ne splača vložiti. Toliko o tem.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Kakorkoli, ne morem preprosto tega razumeti, da se ne moremo spuščati ali pa da se ne
               bi smeli. Ravno to je primer, kako se izvaja poslovnik. In ker je v 73. in še v
               nekaterih drugih členih, sploh pa 73. člen povsem jasen, in če<gap n="..."/> Mislim, da je to v
               nasprotju s poslovnikom, čeprav na drugi strani je bil pa razlog za nesklic, da v
               poslovniku to ne piše, da je treba sklicati. To je bil razlog, recimo, za tisto prvo
               nesklicanje, češ, v poslovniku ne piše, da moram sklicati, kdaj moram sklicati in
               tako naprej. Ampak logično je, da če je Državni zbor odločil, še toliko bolj. Jaz
               govorim o pogojih v izrednih sejah, ne more biti, da predlagatelj zahteva sejo,
                   seja teče, bi se morala
               zaključiti, že predlaga uskladitveni amandma, pa ga umakne, in kasneje reče, ne, bom
               čez 10 dni ali še več, jutri, pojutrišnjem bo šele seja za uskladitveni amandma, je
               pa izredna seja sklicana, je preprosto izigravanje poslovnika. In če tega ne moremo
               jasno in glasno povedati, da s tem postavljamo pod vprašaj kaj pravzaprav počnemo,
               jaz se strinjam, zato je bilo tudi pisano v dobri veri, jaz nisem mogel verjeti, da
               se lahko zgodi, da ko zbor odloči, da je treba narediti in da je treba znotraj do
               konca seje to narediti, pa da se ne moremo sestati in tega<gap n="...."/> <stage>/Oglašanje iz klopi./</stage>
               Zato se pavza naredi. Poslanci čakajo. Včasih smo čakali, ne vem, do šestih zjutraj,
               zato ker je bilo treba kaj narediti in se je uskladilo. To je naše delo, naše
               poslanstvo in tako naprej. Hočem reči, mi bomo sfižili to poslanstvo, ki ga imamo, če
               se bomo kar takole, ja, sedaj mi pa ne odgovarja, se pa ne grem, bom pa podtaknil, s
               tem, da smo že imeli na mizi ustrezno rešitev, pa je bila umaknjena. <gap n="..."/><stage>/Oglašanje iz
               klopi./</stage> Seveda lahko pomaga. Če je res temu tako bomo pa v 73. členu dopisali <q>"če je
               zbor odločil, da mora priti matično delovno telo z mnenjem"</q>, zame tega ni treba, se
               mora sestati takoj po odločitvi. Zame ni problem. Je pa očitno problem, ker se nam je
               to že tretjič ponovilo. Ker on pravi, če predsednik noče, ne more, podpredsednik<gap n="..."/>
               <stage>/Oglašanje iz klopi./</stage> Je diskusija. Zakaj imamo potem take člene zapisane.</p>
               <p>Gospa generalna, če želite<gap n="...."/></p>
            </sp>
            <sp who="SDT5:PrelesnikMojca">

               <speaker>MOJCA PRELESNIK:</speaker>

               <p>Hvala lepa. Samo toliko bi povedala, tako kot je že gospod Anderlič rekel, vsak prvi
               četrtek po seji Državnega zbora se bomo dobivali gospod Anderlič, gospod Plevelj,
               gospa Atelškova, vaša sekretarka komisije in jaz. Rekli smo, da bomo pač diskutirali
               v vseh problemih, ki so bodisi na seji, bodisi na delovnih telesih v tem času
               pojavljali. Nikakor ni naš namen kakršnokoli ocenjevanje, kritiziranje vodenja sej,
               to niti ni naša pristojnost, nikogršna pristojnost ni to, niti ni seveda umestno.
               Rekla bi samo toliko, da službe Državnega zbora smo tiste, ki svetujemo, dajemo
               mnenja, zgolj in samo dajemo mnenja. Verjemite pa mi, da je dostikrat situacija z
               mize predsednika in tistega, ki mu pač v konkretnem primeru pomaga bistveno bistveno
               za videti drugačna, kot na drugi strani te mize. Tako, da v službah se trudimo dajati
               mnenja korektno in pač povedati kar se v se v konkretnem primeru da rešiti. Ampak kot
               rečeno, če bo pomenilo to kakršenkoli doprinos k dobri praksi, in do konec leta imamo
               že te četrtke in te termine rezervirane, lahko tak način sodelovanja samo pozdravimo.
               Skratka, pisali bomo neke vrste belo knjigo dobre prakse, tako bomo rekli. Istočasno
               bodo tudi vsi sekretarji delovnih teles, ki so v dežurni sobi, ki konkretno točko
               pokrivajo spremljali sejo in sporočali te situacije, ki bodo kakorkoli drugačne, ki
               bodo kakorkoli odstopale, ki bodo kakorkoli potrebne dodatne diskusije. Mislim, da
               smo našli dober modus na ta način, da se bo uresničeval 37. člen Poslovnika, ki bo
               omogoča komisiji spremljanje izvajanja poslovnika.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p><gap n="..."/> zabeležke dali vsem in ocenili, če je treba diskutirati o kakšnem vprašanju ali
               ne, ampak namen je izboljšati prakse in nadgraditi tam kjer je treba.</p>
            </sp>
            <sp who="SDT5:PrelesnikMojca">

               <speaker>MOJCA PRELESNIK:</speaker>

               <p>Ampak to bo podlaga za spremembo poslovnika.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Gospod predsednik ima repliko na gospo sekretarko.</p>
            </sp>
            <sp who="SDT5:GantarPavel">

               <speaker>DR. PAVEL GANTAR:</speaker>

               <p>Replika bo v tej smeri, ker sem že prej uporabil nogometno  analogijo, jaz pozdravljam to zadevo in sem tudi zelo
               vesel. Seveda pa je treba reči, da ta komisija oziroma ta skupina nima funkcijo
               sodniškega delegata v teh primerih v primerjavi z nogometom. To je treba vedeti in da
               ima funkcijo pravzaprav tako kot je bila opisana.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Še več. Jaz mislim, da bi morali ti, ki to delajo tudi kdaj<gap n="..."/> Mi smo se sedaj
               zadovoljili, da ostajamo znotraj tega zbora. Je treba pogledati kaj delajo Nemci, kaj
               delajo Angleži, kaj delajo drugi in graditi<gap n="..."/> Saj se je posnela ta praksa takrat, ko
               smo to delali. Ampak življenje gre naprej in te stvari je treba izgrajevati iz dneva
               v dan.</p>
               <p>Gospa Silva.</p>
            </sp>
            <sp who="SDT5:ČrnugeljSilva">

               <speaker>SILVA ČRNUGELJ:</speaker>

               <p>Hvala lepa za besedo. Dejansko ima ta naš Poslovnika nekaj manj kot 300 členov na
               dosti jasen način obrazlaga in pove kako, na kakšen način prihajamo do odločitev
               oziroma vse postopke in procedure, ki trajajo v našem Državnem zboru. Seveda je
               predvidljivost tista, ki je zelo pomembna, tako za službe Državnega zbora in ne
               nazadnje tudi za vladne službe in tudi za poslance same.</p>
               <p>Leta 2002, ko smo sprejeli eno temeljeno spremembno tega akta, ki je bil takrat
               povzročen s tem, ker se je uporabljala tudi nova tehnologija, začetek uporabe nove
               tehnologije in tudi zaradi posploševanja procesov sprejemanja odločitev in tudi
               zaradi, tisti ki se spominjate iz preteklosti, zaradi velikih zaostankov nekaterih
               zakonov in velikih in dolgih repov, če se tako po domače izrazimo. Mislim, da je zelo
               pomembno, da vzamemo sapo in da v tem trenutku po toliko letih vidimo, naredimo eno
               modro evalvacijo vseh teh postopkov, kateri so bili zaviralni, kateri so tisti, ki so
               na en način omogočali proces odločanja in tudi ne nazadnje bistrenje polemik in
               iskanje optimalnih rešitev in odločitev. Jaz pozdravljam ta predlog, da se ta delovna
               skupina dobi vsak prvi četrtek in na en način obravnava. Vendarle po eni taki metodi,
               ki bo na en način transparentna, da se bo dejansko<gap n="...."/><stage>/Nerazumljivo./</stage> ki prihaja do
               tistih stičnih točk oziroma kje so tiste najbolj, bi človek rekel, konfliktne
               situacije med vsemi arbitri v procesu. Jaz mislim, da vsekakor je dobro prečesati vse
               pobude in predloge, ki so bili do sedaj. Jih imamo, nekateri smo jih že pogledali in
               ne nazadnje tudi videti mnenje poslanskih skupin in v to skupino pač povabiti vse
               poslanske skupin, pa tudi nekoga iz služb vlade, ki zelo aktivno sodeluje pri tem
               procesu. Hvala lepa.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Gospod Lah.</p>
            </sp>
            <sp who="SDT5:LahZvonko">

               <speaker>ZVONKO LAH:</speaker>

               <p>Hvala za besedo. Sedaj ne vem, ta debata je bolj splošna brez nekega gradiva. Pa bi
               se mogoče še jaz pridružil. Dali so me za podpredsednika, pa sem frišen, tole naučiti
               se na pamet in modrovati, potem pa, če mi je tu naloga, ali glede na seje kako se
               odvijajo. Prihajam od zunaj kot župan, pa majhen podjetnik, na tole čudno gledam.
                   Moramo se zavedati, da ko
               smo prišli iz Jugoslavije v svojo državo, da nam je skoz gospodarska rast rastla, in
               da smo se lahko izmišljali in dodajali javne službe in uživali, da sedaj je pa
               situacija malo drugačna, gremo strmo navzdol in moramo začeti drugače gledati, in se
               moramo tudi mi v Državnem zboru vsi zavedati, da nas ljudje gledajo, da nas ljudje
               ocenjujejo. In dokler je vse fino in je denarja čedalje več, se marsikaj lahko
               oprosti. Potem situacijo, ko pa brezposelnost tako raste, ko se marsikomu podirajo
               tudi gradovi v oblakih, konec koncev, ali pa svetovi, da se moramo pa mi drugače
               začeti obnašati. Mi po terenu marsikaj slišimo od ljudi, takih ki so manj in bolj
               pametni in marsikakšen pa tudi bolj pameten od nas. In mislim, da je potrebno
               marsikaj postoriti, racionalizirati in tudi to razpravo v Državnem zboru, včasih se
               mi zdi smešna, mi je že nerodno, da sedim tam in si želim, da me kamera na pokaže,
               marsikaj, ker večina pa ravno nasprotno. In bi bilo treba to zracionalizirati. Mi si
               lahko izmislimo še morje zakonov, že zdaj jih imamo toliko, da bi ljudje morali samo
               študirati uradne liste, da se vedo obnašati, ker zakon, ki je objavljen v Uradnem
               listu, velja za vse. In potem samo represijo lahko kaznujemo. Tako ne bomo prišli
               nikamor. In mislim, da je treba pogledati malo čez mejo, pa ne samo to kako parlament
               dela, tudi kako imajo stvari od temeljev urejene. Jaz se bojim, kolegi mi pravijo, da
               v prejšnjem mandatu je poslovniške določbe najbolj znal izkoriščati ali zlorabljati
               tisti, ki je sedaj generalni sekretar vlade. Jaz mislim, da je to kar neka božja
               kazen, ker je prišel iz tistega, ravno v drugo pozicijo ko bi moral biti najbolj
               operativen od vseh v Sloveniji. Zato, poslovnik je lahko za pozicijo, opozicijo
               dober, enkrat za enega, drugič za drugega, ampak moramo gledati generalno, da te
               stvari spremenimo. Mi lahko cele noči sedimo tukaj, sprejmemo določene zakone, ampak
               mislim, da bi morali pa tudi potem ugotavljati ali pa nazaj povratne informacije
               dobivati, jih analizirati, kaj so ti zakoni pri ljudeh počeli. V stari Avstriji, so
               imeli v parlamentu - jaz sem že enkrat poudaril - zmeraj enega kmeta. In če zakon ni
               bil tako sprejet, da ga je kmet razumel, ni veljal, so ga popravljali, ker je bil za
               preprostega človeka. Pri nas pa smo mojstri, da smo uspešni takrat, ko zakon tako
               napišemo, da ga velika večina ljudi ne razume in smo pametni, ker samo eni<gap n="..."/> Tudi
               poslanci ja. Tudi. Velja po mojem za vse. Zato ne vem, jaz bi, verjetno bo treba
               nazaj Marijo Terezijo poklicati, da nam bo kataster zrihtala pa naročila, da moramo
               krompir sadit. Tako je bilo tudi takrat. Ampak mi v temeljih nimamo stvari od Marije
               Terezije pošlihtane. Dali smo privatni lastnini ne vem kakšno veljavo in sedaj pa
               vidimo v kakšno situacijo smo prišli, da je tamle na gradnji avtoceste, en
               posameznik, se norca dela iz vseh treh vej oblasti in nimamo ključa kako to rešiti.
               In kaj naj si narod o nas misli? To je še na večjih področjih. Sedajle, ko bi morali
               učinkovite ukrepe sprejemati, da se pobere gospodarstvo, da se nova delovna mesta
               ustvari, mi ustvarjamo pa novo birokracijo in stroški, 150 tisoč javnih delavcev, ki jih ima ta država,
               verjemite mi, da to že vrabčiči <gap n=".."/><stage>/Nerazumljivo./</stage><gap n=".."/>, da nobena država ne prenese tega
               in tudi mi ne bomo. Kdo je tisti, ki bo tukaj res naredil, ne vem, ali je predsednik
               Vlade ali je Vlada, jaz mislim, da Vlada skrbi za to, kako bo tisti denar, ki je na
               voljo čim boljše zapravljal, ampak kdo pa generalno mora razmišljati o tem, da se
               nekaj naredi, verjetno bo potrebno razmišljati, da bomo tole knjižico prepolovili, da
               bomo naredili manjšo pa bolj efektno pa, da bomo razprave v državnem zboru ne 90
               minut, eden predlagatelj razlaga oziroma ima razpravo za eden zakon, ki, več mi
               zapravimo s tem, ko obravnavamo zakon kolikor bo sam zakon, potem doprinesel v
               praksi, če je že splošno tako razmišljanje.</p>
               <p>Jaz mislim, da nekdo bi pa le mogel ali pa mi se počasi zavedati. Tisti, ki so že več
               mandatov nekateri, ki to bolj spremljajo pravijo poslanci, da bi pa lahko vsaj, ko se
               mandat spremeni repertuar samo dopolnili ali zamenjali kar se govora tiče v državnem
               zbora, tako pravijo tisti, ki so brezplodne, prazne razprave, skoz eno in isto in to
               ljudje gledajo, vsaj nekateri in tudi obsojajo. Moramo tudi pri sebi verjetno vsak
               poslanec pri sebi razčistiti, da ni za to prišel tukaj, da bo všečen samo na
               televiziji.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Hvala. Ne vidim, da bi pri tej točki nekdo želel še besedo, zato zaključujem to
               točko.</p>
               <p>Prehajamo na <title>4. TOČKO.</title> Pri tej točki moram povedati, da ste danes dobili na
               mizo dopis poslanske skupine SDS, ki pravi, da, jaz sem sicer mislil, da smo se
               dogovorili, da bomo na ta način pripravili ravno tako kot predlaga poslanska skupina
               SDS. Hvala predsedniku za daljšo prisotnost kot sem mislil. Ampak, glede na to, kar
               je bilo sedaj govora in tudi pri tisti 1., 2. točki dnevnega reda bi predlagal, da
               vendarle poskušamo si vzeti nekaj časa, mi se bi pogovorili kasneje, kaj pravzaprav
               bi bilo še potrebno narediti glede konkretnega dopisa, ampak pozvati je potrebno
               ponovno, čeprav so bile pozvane in poslanske skupine in službe, da poskušajo se
               opredeliti ne samo dati do pripombe, ker to smo zbrali, da temu tako rečem. Tukaj je
               notri praktično vse, ki je bilo, celo nekatere stvari se podvajajo, ampak mi smo
               rekli, vse damo v seznam, da vidimo, kdo kaj misli, kako misli, kaj bi bilo potrebno
               urediti. Sedaj bi bila pa naslednja faza in tako delno razumem tudi ta predlog SDS-a,
               da se opredeli do teh vseh konkretnih pripomb, ki so. Poleg tega bi tisti dogovor, ki
               smo ga imeli in s katerim smo se seznanili pri prejšnjih točkah porabili za to, da bi
               o teh diskusijah in o tem spremljanju prakse preprosto lahko, potem tudi imeli neko
               opredelitev do konkretnih stvari. To je zelo pomembno, zaradi tega, ker na koncu bo
               treba  sprejeti opredelitev,
               ali iti v kompletno rekonstrukcijo, ali nekatere stvari, ki <q>"štrlijo"</q> ven poskušati
               spremeniti, preveriti ali imamo dvotretjinsko večino za to, da lahko to storimo, če
               jo imamo vsaj približno, potem ima smisel to obdelovati in sedeti ure in ure pa res
               <q>"izpiliti"</q> pa tudi pogledati kako imajo to kje drugje urejeno, v nasprotnem primeru
               pač pustiti za čase, ko bo večina taka, da se da resno rekonstrukcijo narediti. Jaz
               bi bil razočaran, če bi tukaj sedeli, mučili drug drugega, pa ne mislim, da je
               naporno sedeti, mislim da se je komisija kar dobro do sedaj ujela, nismo imeli
               nobenih zapletov, ampak spet, da bi napravili čisto vse, na koncu bi pa ugotovili, da
               nimamo ustreznega števila glasov, je to delo, ki nima kakšne koristi. Razen, seveda
               vsaka diskusija, jaz moram povedati, da je to naporno, tudi ni nobenih kamer,
               nobenega zanimanja, ker je tako delo za pač tiste, ki jih res ta vloga tega organa
               zanima, ampak brez tega, da je pri vsaki stvari resnično osvetljeno vse, že pri 1.
               točki smo gledali, da lahko na hitro rečemo, da je to tako, ko greš pa gledati še
               drug člen pa še druge situacije, lahko pa tudi drugače. Zaradi tega je potrebno
               diskutirati in diskutirati in na koncu reči, to je pa tisto, kar bi bilo prav. Jaz se
               tukaj opravičujem, poleg vseh ostalih povabljenih sta tukaj še posebej predstavnika
               vlade in sicer gospod Pogorelc in pa gospa Jožica Velišček, tukaj je potrebno vedeti,
               da je osnovna relacija seveda Vlada, Državni zbor, predlagatelji, stališč, itd. Dal
               bi vama besedo sedaj.</p>
               <p>V osnovi pa predlagam, da danes ne gremo po teh točkah, ampak da se poskušate
               opredeliti, mi bi pa videli, če je potrebno še kaj drugega narediti, lahko sedaj
               poveste ali pa se lahko tudi kasneje pogovorimo. Koristili bi to prakso, ki jo bomo,
               ker jaz verjamem, da bomo tudi neke zabeležke naredili pa rekli, tukaj se je nekaj
               pokazalo, kar bi veljalo prediskutirati brez ambicije, da gremo že v spremembo, da
               gremo v, ne vem kaj, zato da ne bi drugič imeli težav. Če želita eden ali drugi
               besedo? Gospod Colarič.</p>
            </sp>
            <sp who="SDT5:ColaričAnton">

               <speaker>ANTON COLARIČ:</speaker>

               <p>Jaz bi sam predlagal, da ti predlagaš kot predsedujoči, mogoče, v kolikem času se
               opredelimo, da ne bi šli danes do vseh podrobnosti, kar potem ne bomo nič končali, da
               se v poslanskih skupinah opredelimo, recimo eden mesec in da potem se bomo lažje
               pogovarjali, kot pa, da danes nasplošno. 
               </p>
            </sp>
            <sp who="SDT5:GrillIvan">

               <speaker>IVAN GRILL:</speaker>

               <p>Hvala lepa. Ta pregled, ki smo ga zdaj sicer dobili po predlogu, ki smo ga sprejeli
               na prejšnji seji je v bistvu bolj pregleden in bolje pripravljeno kot je bilo
               takratno gradivo, vsaj zbrano je tukaj nekoliko bolj urejeno. Vendar, v Poslanski
               skupini Slovenske demokratske stranke ugotavljamo, da posega pa le ni. Tukaj imamo
               konkretno en paket, jaz sem samo prvi list skopiral, ki smo ga vložili v poslanski
               skupini leta 2006, pa tistih predlogov v tem gradivu ni. Tako, da je po vsej
               verjetnosti to gradivo še vedno nepopolno in na podlagi tega smo tudi v poslanski
               skupini SDS v prejšnjem tednu poslali ta dopis, ki ste ga danes tukaj prejeli s
               predlogom, da se le dopolni predvsem pa nam bi bilo v veliko pomoč, če bi se tukaj
               dopisalo tista stališča ali pa mnenja posameznih poslanskih skupin do konkretnih
               predlogov, da bi bila zadeva le širša. Tako, da bi, če bi se to gradivo dopolnilo
               bilo nam v pomoč. Pri tem pa tudi ugotavljamo, mi smo kar nekaj časa namenili, da smo
               to gradivo preučili, je notri pa le nekaj vsebin, ki so v bistvu zdaj že v Poslovniku
               vključene, rešene in bi tukaj morala verjetno Zakonodajno-pravna služba že takoj
               opozoriti, pa da se te stvari nekoliko omeji oziroma da jih ne obravnavamo več.
               Predvsem pa še ena dilema se tukaj pojavlja. Marsikakšno spremembo, ki so jo predvsem
               strokovne službe predlagale, je za podpreti, so dobronamerne, vendar, če ne bomo
               imeli konkretnega besedila v obliki amandmaja ali kakorkoli, se je težko do tega
               opredeliti. Zato bi bilo smiselno, da strokovna služba ali pa predlagatelj pripravi
               konkreten amandma ali pa besedilo, ki naj bi ga potem tudi obravnavali, ker drugače
               bomo mi lahko ure in ure razpravljali, se vsi s tem strinjali, na koncu se pa
               ugotovi, da zadeva ne bo sprejemljiva za dvotretjinsko večino. Tako, da mogoče bi še
               iz tega izhajali potem naprej. Hvala lepa.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Gospa Prelesnik.</p>
            </sp>
            <sp who="SDT5:PrelesnikMojca">

               <speaker>MOJCA PRELESNIK:</speaker>

               <p>Hvala lepa. Jaz bi povedala, da v službah smo pripravili tako v amandmajski obliki,
               ker ne nazadnje edino tako lahko resno obravnavamo gradivo. Opredelili smo se tudi do
               tega, da vse stare pripombe, ki so jih službe imele, tistih nismo ponavljali, smo s
               posebnim napovednim stavkom povedali te so presežene bodisi s spremembo Poslovnika
               bodisi s prakso in načrtno so naše pripombe napisane v amandmajski obliki. Tako, da
               zdaj zakaj je to notri ostalo se jaz ne bi opredeljevala, mogoče celo po pomoti.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Ni po pomoti, ampak to je bil sklep komisije<gap n="..."/><stage>/oglašanje iz klopi./</stage><gap n=".."/> gospa, pojdite
               prebrati sklep komisije, ki je bil podan na 3. seji, da se vse kar je bilo karkoli,
               ker zdaj, če ene službe mislijo tako, pod enimi šefi tako, v eni koaliciji tako, v
               drugi drugače, je brez veze, ampak, če je nekdo enkrat nekaj predlagal, pa če vi
               mislite, da temu ni tako, jaz pa mogoče mislim, da je tako, pustimo, razen tisto kar
               je bilo spremenjeno, lahko pa da kdo misli, da tako kot je bil spremenjen Poslovnik
               ni prav, pa bi ga bilo treba spremeniti nazaj ali pa še naprej. Ampak, sklep je bil
               nesporno jasen, jaz ga nisem niti oblikoval, ampak je bil tukaj predlagan, da vse kar
               je v času izvajanja, ker to je bistveno, da ti neko stvar izvajaš od takrat in ker na
               koncu se moramo vrniti nazaj, pa  tisto kar je bilo danes že rečeno, obrazložitev glasu, potem recimo
               poslanska vprašanja in podobne stvari, vam povem, da pesnik ni takrat tako mislil kot
               se to zdaj izvaja. V to sem trdno prepričan zato, ker vem in zato moramo iti skozi
               to, da poskušamo videti kaj je, ker ta zgodba je vendarle, ne bom rekel filozofsko
               zastavljena, ampak ima neko filozofijo, ima neko logiko kako se zakonodajni postopek
               pelje, kaj je tisto kar je relacija do vlade, kdo vstopa, kdaj vstopa, kako in tako
               naprej. Ampak, saj pravim, ni nobene potrebe, da bi zdaj šli v to in tudi ne moremo
               tega narediti, da bi rekli zdaj imamo 10 ali 20 takšnih pripomb, ki jih lahko
               zagrabimo in jutri gremo v postopek, nimamo praktično nobene, pa ne, da ni narejeno v
               formi, ampak zato, ker je treba prediskutirati kaj to pomeni za to kar mi hočemo. To
               je mogoče komplicirano, ampak jaz vem kako je bilo z nekaterimi stvarmi, ki smo jih
               na hitro hoteli narediti, pa se je kasneje pokazalo, da to vendarle zahteva dokončno
               diskutiranje, pa še konzultiranje še s kom drugim, konec koncev tudi tisto kar ne
               vidimo tukaj je za vlado lahko popolnoma nemogoče ali pa obratno, vlada, ki je naš
               glavni partner v vseh teh postopkih, včasih hoče po svoje podrediti zbor, kar je v
               maniri vseh vlad po celem svetu, da bi rade imele Državni zbor oziroma parlamente za
               svoje serviserje, ki bi štancali tisto kar si izmislijo, ampak pustimo to. Gospod
               Pogorelec.</p>
            </sp>
            <sp who="SDT5:PogorelecJanez">

               <speaker>DR. JANEZ POGORELEC:</speaker>

               <p>Hvala lepa, predsednik. Jaz bi najprej rad povedal, da se je Vlada do velike večine
               predlaganih stvari opredelila dne 28.5.2009 in to ste tudi vsi dobili. Tisto kar je
               tukaj tudi še predlagano in na kar bi želel opozoriti zaradi tega, ker bomo imeli
               zdaj vrsto stvari kjer se bo moralo spremeniti več zakonov hkrati, ker bomo morali
               doseči neko paketno obravnavo zakonov, prihaja storitvena direktiva, prihaja vrsta
               drugih takšnih predpisov, ki bodo zahtevali neke večje sistemske posege, ki jih ne bo
               mogoče delati tako, da bi z enim zakonom spreminjali drugi zakon, bodo pa zakoni
               medsebojno odvisni.</p>
               <p>Zelo rad bi opozoril na tem mestu še na resolucijo o normativni dejavnosti, ki jo je
               Vlada prav tako že predložila v parlament in se naj bi na eni izmed naslednjih sej
               obravnaval. Tudi ta resolucija predvideva v veliki meri nek spremenjen način
               sprejemanja zakonov, predvsem na Vladi, delno posledično bi, če bo Državni zbor
               resolucijo o takšnem besedilu sprejel, tudi verjetno lahko vplivala na sam Poslovnik.
               Jaz se zelo strinjam z gospodom poslancem Grillom, ki je prej rekel, da je potrebno
               dejansko čim prej in čim boljši tekst pripraviti teh amandmajev, posebej za paketno
               obravnavo zakonov, to smo tudi mi kot Služba Vlade za zakonodajo zelo zainteresirani,
               da bi ta stvar se rešila tako da bo tudi Vladi ustrezno in smo pripravljeni tudi v
               neki delovni skupini sodelovati, če nas želite tukaj <gap n="...."/>seveda se strinjam tudi s
               tem, da nikakor nič od tega ne bo šlo zelo na hitro in dobro je, da sprejemamo
               premišljene stvari in tudi bi rekel, da Vlada si nikakor ne želi podrediti Državnega
               zbora.  Mogoče to kdaj tako
               izpade, ko bi želela kakšne stvari učinkovito in hitro urediti, v vsakem primeru pa
               mislim, da Državni zbor mora odigrati svojo vlogo in da ga vlada tudi mora ustrezno
               spoštovati in da se to tudi dogaja. Hvala lepa.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Hvala. Ne vidim več želje po razpravi. Kot rečeno mi bi potem pozvali poslanske
               skupine in ostale, da se opredelijo, predvsem pa seveda poslanske skupine, ki na
               koncu imajo glasove v zboru do posameznih predlogov, da to napravimo v dveh mesecih.
               Takrat bi potem videli na kakšen način bomo potem šli, če je to recimo, kar je gospod
               Pogorevc govoril, ena od prioritet lahko, da bo treba iti in da je to potreba, brez
               katere bomo tudi sami težko delali, da bomo morali po dveh hitrostih se temu reče in
               narediti nekatere spremembe, recimo temu nemudoma, ostalo pa, ko bo, če bo dozorelo,
               da spreminjamo. Gospod Plevelj.</p>
            </sp>
            <sp who="SDT5:PleveljMatjaž">

               <speaker>MATJAŽ PLEVELJ:</speaker>

               <p>Gospod predsednik, jaz bi mogoče le predlagal to, kar je že gospod Grill rekel.
               Obstajajo njihove pripombe, ki niso vključene v to gradivo. Obstaja tudi veliko
               pripomb ali pa mnenj služb Državnega zbora, ki so že pase, ki smo jih ponovno
               povzeli, za katere pač praksa kaže, da več ne vzdržijo, zato bi prosil, da mogoče se
               le pripravi novo gradivo, kjer se te naše predloge oziroma pripombe tudi drugih
               poslanskih skupin vključi.</p>
               <p>Tam recimo na hitro, imamo pri enem členu tri predloge služb Državnega zbora, ki so
               popolnoma identične, pa je škoda, da so notri.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p><gap n="..."/> prej razčistili, in to ni treba ponavljati, ker sem odgovarjal gospe sekretarki,
               ker je bil tak sklep smo to naredili in mi je logično, da to bo šlo, ampak tukaj zdaj
               jaz ne vem, sekretarka mi tudi pravi, da tiste pripombe, ki jih mi imamo, če
               pogledate na strani 25 je k 70. členu predlagatelj Poslanska skupina SDS. Potem
               imate, ali je še kakšno drugo gradivo? <gap n="..."/><stage>/Oglašanje iz klopi./</stage><gap n="..."/> Potem imate recimo
               na 21., 22. strani k 67. členu je Poslanska skupina SDS. Ampak OK, bomo to pogledali,
               ni nobene zadrege, ampak jaz to tukaj vidim, ker sem tudi<gap n="..."/> Ne vem, OK. Če je to
               tako, ker spet, zakaj bi zdaj tukaj komplicirali, treba je videti, če je to to, če
               ne, naj se to naredi. Predvsem je pa tisti drugi del pomemben opredelitev do drugih.
               Ker se razume, da tisto, kar sam predlagaš, da boš zagovarjal, ampak kaj si pa misliš
               o ostalih je važno, ker tam bomo potem pogledali, kje bomo imeli kakšen uspeh in kje
               ne in da to naredimo v dveh mesecih. Mi bomo tudi pisno to dali. Gospod Lah.</p>
            </sp>
            <sp who="SDT5:LahZvonko">

               <speaker>ZVONKO LAH:</speaker>

               <p>Jaz bi mogoče imel en predlog. To bomo samo še odebelili. Predstavnik Vlade je
               povedal, da bomo morali sprejeti neko resolucijo, ki bo imela tudi posledice na
               spremembo Poslovnika. Verjetno gre v smer, da bomo hitrejše določene stvari hitreje
               sprejeli določene predpise, določeno zakonodajo.  Jaz bi mogoče predlagal, če že Vlada ve za določene spremembe
               oziroma vsebinsko, kar bi bilo treba spremeniti, da ne bomo mi zdaj modrovali o tem,
               potem bo pa prišlo nekaj še, ki bo vplivalo na tisto, kar smo mi že sprejeli.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Jaz predlagam<gap n="..."/></p>
            </sp>
            <sp who="SDT5:LahZvonko">

               <speaker>ZVONKO LAH:</speaker>

               <p>Če lahko dokončam? Ker imamo tukaj določene predloge, ki so bili pred tem, ko je bil
               že popravljen Poslovnik. To se pravi, da je brezpredmetno, da se opredeljujemo mogoče
               do teh in tratimo čas zanj.</p>
               <p>Jaz bi predlagal, da mogoče poslanske skupine oziroma predlagatelji pogledajo te
               predloge in glede na poslovnik, ki je zdaj veljaven in prakso, kakršna je oziroma
               tiste pomanjkljivosti, ki so, ponovno dajo, vsak predlagatelj poslanske skupine
               govorim, predloge, pa jih bo bistveno manj, ker ne vem, če je nujno, da mi predloge
               izpred petih let zdaj se opredeljujemo do njih. Saj smo praktično poslanci v novem
               mandatu, ki odločamo o tem. Poleg tega bo mogoče, da Zakonodajna-pravna služba počaka
               te predloge in ko bodo ti predlogi, še oni dajo svoje, lahko istočasno, pa verjetno
               glede na resolucije, bo še Vlada nekaj dala v smer, da se postopki, jaz razumem tako,
               skrajšajo in da smo bolj učinkoviti in se izognemo maltretiranju strokovnih delavcev,
               pa tudi nas poslancev in strokovnih služb v poslanskih skupinah, ker se mi zdi, da je
               mlatenje prazne slame. In rečemo, potegnemo črto, pa rečemo, Vlada predlaga to ali pa
               je nujno, da se notri vnese, poslanske skupine, predlagatelji spet to,
               Zakonodajno-pravna služba pa spet svoje in damo na mizo in poskušamo čim hitreje to
               rešiti in vgraditi v Poslovnik. Drugače bo leto mimo in se bomo samo še bolj zapletli
               in ne bomo nič naredili. Hvala.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Gospod Žnidaršič.</p>
            </sp>
            <sp who="SDT5:ŽnidaršičFranc">

               <speaker>MAG. FRANC ŽNIDARŠIČ:</speaker>

               <p>Hvala lepa. Jaz to razumem tako, da bomo dobili nov seznam, dopolnjen, prečiščen
               seznam predlogov sprememb, potem pa v nekem času, ki ga bomo danes dorekli poslanske
               skupine dajo ne pripombe, pač pa se opredelijo in napišejo seznam tistih, po vrstnem
               redu točk, ki jih podpirajo, to bi bila najboljša podlaga potem za ugotavljanje
               potrebnega obsega podpore za nadaljnje delo. Jaz pričakujem, da bi denimo v enem
               mesecu dobili ta nov seznam, ki bo prečiščen in dopolnjen, morda še s predlogi Vlade
               in Zakonodajne-pravne službe in tako dalje. Potem pa recimo v enem mesecu ali če se
               drugače dogovorimo po tem predlogu, kot ga jaz razumem, damo poslanske skupine
               pripombe, ki bi bile potem pa ena zrelejša podlaga za nadaljnje delo. Hvala.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Gospod Pogorelec.</p>
            </sp>
            <sp who="SDT5:PogorelecJanez">
               <speaker>Dr. JANEZ POGORELEC:</speaker>
               <p>Hvala lepa. Resolucija o normativni
               dejavnosti je pravzaprav del sklopa prizadevanj za boljše predpise. Se pravi,
               poudarek pri njej je predvsem na ocenjevanju vplivov predpisov, tudi na zahtevah
               OECD-ja, ki nas pač v to silijo, da na področju zakonodaje bistveno spremenimo
               stvari, da veliko manj dajemo predpisov ven delati, da jih veliko bolj natančno in
               veliko bolj strokovno in tudi dlje pripravljamo. In ideja te resolucije je
               pravzaprav, da se bodo predpisi sprejemali dlje. Tisto, kar prinaša glede Poslovnika
               ta resolucija je predvsem v določeni meri drugačna struktura vladnih gradiv, drugačna
               ureditev elementov, ki jih vsebujejo potem deli predpisa, tudi različne sestavine
               vladnega predpisa, glede na to ali gre za predlog zakona ali za novelo in tako
               naprej.  Glavni premik pri
               tej resoluciji pa je premik, ki ga želimo doseči na področju ocenjevanja vplivov
               predpisov. Sama resolucija je nastala v naši službi, Službi Vlade za zakonodajo.
               Lahko vam rečem, da so bili tudi ministri nekoliko zaskrbljeni ob njenem sprejemanju,
               ali bodo dovolj hitro in dovolj veliko količino predpisov na tak način lahko
               sprejemali. In mi smo jim tudi pošteno odgovorili, da zagotovo ne brez težav, da bo
               tukaj dejansko pomenilo nek premik v neko drugačno, v nek drugačen način pravnega
               normiranja. Jaz vam predlagam, da si to pač preberete. Takrat, ko bo prišla na dnevni
               red jo bomo tudi podrobneje predstavili. Upam in sem skoraj prepričan, da boste z njo
               zadovoljni.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Hvala. Gospod Ribič.</p>
            </sp>
            <sp who="SDT5:RibičJanez">

               <speaker>JANEZ RIBIČ:</speaker>

               <p>Hvala. Jaz mislim, da smo nekako na pravi poti, da vsi enako o tej zadevi mislimo. In
               res naj se vse te pripombe na spremembe Poslovnika, najprej pripravijo v strokovnih
               službah in da na koncu dobimo mi ta čistopis in da potem se poslanske skupine do tega
               opredelijo in potem bo verjetno razprava lahko bolj hitro stekla. Bomo na koncu
               prišli do Poslovnika, ki si ga pač želimo.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Ta faza nikakor ni faza opredeljevanja do amandmajev k posameznemu členu, ampak so,
               ker je to precej drugačna materija, kot je zakon. Zakon gre v proceduro, steče
               predlog, amandma in tako naprej in se opredeliš. Tukaj so bolj stvari, ki so opažene
               pri vsakemu udeležencu v tem procesu, ki bi jih bilo potrebno mogoče narediti
               drugače. Tukaj so vsi predlogi, zabeleženo je na magnetogramu, kaj je za storiti. Jaz
               rad vidim vse, kar je<gap n="..."/> To, kar je tukaj bo vsak potem pogledal, pa bo rekel, aha,
               jaz mislim takole, ker Poslovnika ne moremo menjati na štiri leta kot je tukaj neka
               služba postavljena ali pa nek poslanec, ampak je to recimo, če ga imajo Angleži brez
               Ustave že tako rekoč, vseskozi odkar je parlamentarna demokracija, skoraj
               nespremenjenega, ne bomo mogli tega narediti na način, da bomo rekli, aha, zdaj za ta
               mandat, pa ker te službe tako mislijo, bo pa tako. Mi moramo to vendarle vse, kaj
               velja, kakšna praksa je, pa pogledati čez, na koncu koncev največja zadrega bo s tem.
               Mi smo največji poseg v Poslovnik od leta 2002 naredili 2004, ko smo šli, mogoče celo
               nekatere stvari nismo čisto dobro povzeli po Fincih in po tistih primerjavah ali pač,
               ko smo morali v pogojih EU prilagoditi.  Zdaj nas očitno čaka neka nova situacija. Ampak vendarle
               moram reči, da tu pričakujem kar resno in trdo diskusijo, ker ne, da se ne želi, jaz
               sem trdno prepričan, da vse vlade na svetu in vse vlade v Sloveniji, odkar so tukaj,
               bi rade imele čim bolj lahko pot. Jaz seveda nisem za to, da se ovira, sem pa za to,
               da vsak svojo funkcijo opravi do popolnosti, ki mu je naložena. In tu so ti dialogi
               in tudi, konec koncev, konflikti, različna pričakovanja. Pa lahko mi verjamete,
               predvsem tisti, ki ste mogoče malo manj časa tukaj, da takrat, mnogokrat, ko je vlada
               prišla, da mora v sekundi neke stvari urediti, pa smo malenkost - ali nismo mogli ali
               smo rekli, ne, tole se nam pa zdi, da boste malo počakali -, pa se ni nič zgodilo.
               Boljše rešitve smo naredili kasneje. Toda to bolj za intermeco. Zato pravim, tole se
               mi zdi resna zadeva. In če že veste, kaj boste tam notri zapisali, nam to tudi čim
               prej dajte, da bomo vedeli, pri čem smo in kaj bi potem morali naprej narediti.</p>
            </sp>
            <sp who="SDT5:PogorelecJanez">
               <speaker>Dr. JANEZ POGORELEC:</speaker>
               <p>Z vidika poslovnika Državnega zbora gre predvsem za 115.
               člen. V sami resoluciji in v tem, kar zdaj Vlada pripravlja za svoje delo, pravzaprav
               prilagajamo strukturo tega, kar mora zakon vsebovati, sedanjemu stanju poslovnika
               Državnega zbora.</p>
               <p>Bi pa morda kazalo razmisliti vis a vis same resolucije o normativni dejavnosti, ali
               ona sama tudi nima potem za posledico določenih sprememb v načinu, strukturi gradiv
               Državnega zbora oziroma zakonov. In tu bi mi zelo, zelo radi tesno sodelovali, ne
               zato, da bi vas kakorkoli spravljali ob vašo pristojnost. Nasprotno, zato da bi te
               vaše pristojnosti lahko prišle lepše do izraza, tako, recimo, pri evropskih zadevah,
               kjer so določeni problemi še vedno povezani s harmonizacijo, kot recimo tudi v samem
               sodelovanju med Vlado in Državnim zborom, da ne prihaja do konfliktov in da se
               tistim, kako bi rekel, ki so nepotrebni, ki so strokovne narave, po možnosti čim bolj
               izognemo, in da je parlament mesto politične razprave, kot je pač v ustavnem
               sistemu.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Gospod Majhenič.</p>
            </sp>
            <sp who="SDT5:MajheničSilven">

               <speaker>SILVEN MAJHENIČ:</speaker>

               <p>Hvala za besedo. Poslovnik je v funkciji. Državni zbor funkcionira. Tako da ne vidim
               razloga, da bi morali tu ne vem kako strašno hiteti. Glede na to, to zadevo sem malo
               pregledal, tu je toliko nekih sprememb, da bi potem nazadnje rekel, jaz kot novinec,
               da je ta poslovnik zanič. Ampak mislim, da ni, ker funkcionira pa že nekaj let. Tako
               da bi bilo prav, recimo, da se zadeve racionalizirajo, da vse službe dajo svoje
               predloge, pa da potem to pride v obdelavo strankam. Mislim, da bi bilo tako najbolj
               prav. Ker zdaj, ko sem to gledal, dva meseca, kot ste rekli, da bi se to naredilo v
               dveh mesecih, mislim, da je skoraj nemogoče, da tega službe ne bodo opravile. Kljub
               temu, da bi se nekako poglobil pa bi to naredil, recimo, za sebe, da bi šel skozi,
               ampak zdaj moram iti v primerjavo tega in tega. Vsi so neke spremembe vlagali,
               dopolnitve so vlagali, tako da ne vem, v to se moraš res poglobiti. In mislim, da je
               za to prekratek čas, če hočemo to res enkrat narediti. Ker potem bo res spremenjeno,
               kar bistveno, bom rekel, kot so nekatere spremembe. Zato si bo tu treba več časa
               vzeti in to narediti res strokovno. Do takrat pa bodo pač Državni zbor in odbori
               delali tako  kot do zdaj.
               Mislim, da je do zdaj funkcioniralo. Tiste malenkosti, ki so se dogajale, pač, so se
               in se bodo, tudi potem, ko bomo novega imeli. Toliko. Hvala.</p>
            </sp>
            <sp who="SDT5:AnderličAnton">

               <speaker>PREDSEDNIK ANTON ANDERLIČ:</speaker>

               <p>Prav. Zdaj, kar se tiče samega pristopa in načina obravnave, mislim, da smo
               dogovorjeni. Strinjam se, da je rok dva meseca lahko res kratek. Ampak dajmo reči, da
               bomo tam enkrat v decembru mesecu videli, da ne postavimo zdaj roka, pa bomo po dveh,
               treh mesecih videli, tudi glede na spremljanje te prakse in tega, kar bo Vlada s to
               zadevo naredila, kaj nam bo predlagala, in se potem opredelimo do tega, ali gremo
               resnično po teh pripombah, sugestijah in tako naprej, skupaj s tistimi, ki jih moramo
               nujno narediti, ali bomo šli v dveh korakih. Jaz se bojim, da bomo morali iti v dveh
               korakih, pa potem seveda ni res nobene potrebe, se strinjam, da bi zdaj določali rok,
               do kdaj je treba narediti. Ve se, o čem smo govorili, vsak pri sebi lahko tudi
               razmisli, kakšen prispevek bi bilo treba dati k tej stvari. Potem, ko bo pa stekel
               postopek, to so diskusije, so predlogi, so sugestije, ko bo pa stekel, se pa ve - je
               tak in tak predlog sprememb, gre v proceduro, do opredelitev v skupine, pripravimo za
               sejo zbora in tako naprej. Tisto je potem druga zadeva. Ampak zdaj smo vse v fazi
               iskanja nekih boljših rešitev, boljših praks, kot so mogoče bile. Ker nekatere stvari
               so nastale, brez da bi jih pozvala poslovniška komisija, ampak so same po sebi
               prišle, kaj bi kdo spremenil. Tisti iz prakse, ko so naleteli na neko zadevo, pa so
               rekli, dajmo predlog za spremembo. V prejšnjem mandatu se je že zbiralo to na nekem
               kupu, ni prišlo do - razen v enem delu, ko smo pač spreminjali nadzorna in tista
               delovna telesa, ker za ostalo ni bilo večine. In zdaj bomo pač videli to isto. To je
               po mojem najbolj racionalno in v skladu s tistim, kar vsi pričakujemo.</p>
               <p>Hvala lepa za udeležbo. Zaključujem sejo.</p>
               <stage type="time">(Seja je bila končana 16. septembra 2009 ob 10.51.)</stage>
            </sp>
         </div>
      </body>
   </text>
</TEI>