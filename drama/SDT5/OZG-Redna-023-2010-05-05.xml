<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZG-Redna-023-2010-05-05">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">5905F7D1E4270E65C125770C0028F2C2</idno>
               <idno type="custom" subtype="day">4B885E6C4BF41A80C125771C002B5645</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=4B885E6C4BF41A80C125771C002B5645</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZG-Redna-023-2010-05-05.OZG" n="023">
               <name>Redna</name>
               <date when="2010-05-05"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZG-Redna-023-2010-05-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZG-Redna-023-2010-05-05.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">23. seja</stage>
            <stage type="date">(5. maj 2010)</stage>
            <stage type="chairman">Sejo je vodil Matjaž Han, predsednik odbora.</stage>
            <stage type="time">Seja se je pričela ob 9.04.</stage>
            <stage type="mag"/>


            <sp xml:id="SDT5-OZG-Redna-023-2010-05-05.sp1">

               <speaker>PREDSEDNIK MATJAŽ HAN:</speaker>

               <p>Spoštovani.</p>
               <p>Pričenjam s 23. redno sejo, kljub temu da še niso vsi prišli. Jaz upam, da se nam
               bodo pridružili še nekateri predstavniki Vlade in tudi poslanci. Nekaj se jih je
               opravičilo, ker so na poti, promet je zjutraj gost.<stage type="mag"/> (nadaljevanje) Tako, da verjamem, da bomo proti koncu bolj sklepčni,
               da bomo lahko izglasovali pomembne sklepe. Prosil bi, da se ta moment ne pogovarjamo
               po telefonu in da pričnemo z delom.</p>
               <p>Najprej naj povem, da kot nadomestni član Luka Juri nadomešča Matevža Frangeža, Luke
               še ne vidim, bo prišel. Gospod Miran Jerič nadomešča gospoda Milana Gumzarja, Bogdan
               Čepič nadomešča gospoda Mirka Brulca, gospa Melita Župevc pa nadomešča Miroslava
               Kluna.</p>
               <p>Pozdravljam vse prisotne, tudi državno sekretarko gospo Radićevo, gospoda Perčiča iz
               Kabineta predsednika države, goste iz Rudnika Trbovlje-Hrastnik in seveda vse
               prisotne. </p>
               <p>Prehajamo na določitev dnevnega reda seje odbora. S sklicem ste prejeli naslednji
               dnevni red. In sicer,</p>
               <p>1. točka: Predlog zakona o spremembah in dopolnitvah Zakona o postopnem zapiranju
               Rudnika Trbovlje-Hrastnik in razvojnem prestrukturiranju regije.</p>
               <p>2. točka: Predlog sklepov v zvezi s problematiko Sonaravnega gospodarjenja z gozdovi
               in gozdnim prostorom, obdelave in predelave lesa v Sloveniji ter povečanje uporabe
               lesa v gradbeništvu in drugih dejavnostih.</p>
               <p>3. točka: Razno.</p>
               <p>Ker nisem prejel predlogov za razrešitev dnevnega reda oziroma za umik katere od točk
               dnevnega reda je takšen dnevni red seje tudi določen, zato vam je bil tudi predlagan
               s samim sklicem.<stage type="mag"/> (nadaljevanje) Ker vidim, da
               ni nobenih pripomb, prehajam na <title>1. TOČKO DNEVNEGA REDA - PREDLOG ZAKONA O
                  SPREMEMBAH IN DOPOLNITVAH ZAKONA O POSTOPNEM ZAPIRANJU RUDNIKA TRBOVLJE-HRASTNIK
                  IN RAZVOJNEM PRESTRUKTURIRANJU REGIJE.</title>
               </p>
               <p>Predlagatelj predloga zakona je Vlada. Kot gradivo ste dobili predlog zakona, mnenje
               Zakonodajno-pravne službe in pojasnila in dodatne obrazložitve Ministrstva za
               gospodarstvo k mnenju Zakonodajno-pravne službe. Kot po navadi smo vabili:
               ministrstvo, Zakonodajno-pravno službo, Gospodarsko zbornico, Obrtno-podjetniško
               zbornico, Trgovinsko zbornico (ki se je opravičila). Kot sem pa že prej pozdravil,
               smo pa povabili tudi gospoda Aleša Bergerja direktorja in gospoda Franca Blaznika
               namestnika direktorja Rudnika RTH in kot sem že prej rekel gospoda Perčiča, ki se
               redno udejstvuje teh sej za gospodarstvo, svetovalca predsednika republike.</p>
               <p>Kolegij predsednika Državnega zbora je na 58. seji 9. aprila 2010 odločil, da se
               predlog zakona obravnava po skrajšanem postopku. Ugotavljam, da v poslovniško
               določenem roku k predlogu zakona nihče od kvalificiranih predlagateljev ni vložil
               nobenih amandmajev, zato lahko pričnemo z drugo obravnavo predloga zakona v kateri
               bomo opravili razpravo in glasovanje o posameznih členih predloga zakona.</p>
               <p>Zdaj pa najprej dajem besedo predstavnikom Vlade, potem pa bom odprl razpravo in
               glasovanje po posameznih členih.</p>
               <p>Gospa državna sekretarka, kar izvolite, hvala.</p>
            </sp>
            <sp xml:id="SDT5-OZG-Redna-023-2010-05-05.sp2">

               <speaker>MAG. DARJA RADIĆ:</speaker>

               <p>Hvala lepa, predsednik in lepo pozdravljeni tudi v mojem imenu.</p>
               <p>Jaz bi uvodoma samo na kratko povzela glavni cilj in rešitve predloga Zakona o
               spremembah in dopolnitvah Zakona o postopnem zapiranju Rudnika
                  Trbovlje-Hrastnik.<stage type="mag"/> (nadaljevanje) Torej,
               gre za dve ključni spremembi, in sicer prva je ta, da s spremembami zakona
               podaljšujemo rok za zapiranje premogovnika za eno leto, in sicer do 31. 12. 2010.
               Druga sprememba zakona pa se nanaša tudi na prerazporeditev potrebnih sredstev za
               prestrukturiranje oziroma izvajanje letnih programov zapiranja rudnika. Kot ste
               verjetno videli, seveda razlog zakaj smo se za to odločili, je predvsem, bomo rekli,
               socialne narave. Na ta način se lahko ohranijo še številna delovna mesta in zagotovi
               tudi proizvodnja Termoelektrarni Šoštanj, kar je v trenutni situaciji; pardon, se
               opravičujem; skratka s tem želimo omiliti tudi velik pritisk na socialno
               problematiko, ki bi v tej že tako ali tako problematični regiji bil v teh časih še
               hujši.</p>
               <p>Kot ste sami lahko videli, v spremembah zakona sta predvideni dve varianti, glede
               podaljšanja roka zapiranja rudnika. Po prvi je že potrjena; ali je tako direktor;
               rudnik lahko deluje še do konca leta 2010, na Evropski komisiji pa še tečejo
               pogovori, da bi ta rok celo premaknili do konca leta 2012. Seveda ta rešitev še ni
               potrjena, in zaradi tega, in tudi <stage type="mag"/>
               (nadaljevanje) z namenom, da ne bi tega zakona prepogosto spreminjali, že v teh
               spremembah zakona tudi predvidimo že možnost, da nam uspe pridobiti oziroma
               podaljšati rok zapiranja do leta 2012.</p>
               <p>Toliko na kratko, potem pa še v razpravi kaj več.</p>
               <p>Hvala.</p>
            </sp>
            <sp xml:id="SDT5-OZG-Redna-023-2010-05-05.sp3">

               <speaker>PREDSEDNIK MATJAŽ HAN:</speaker>

               <p> Gospa državna sekretarka, najlepša hvala.</p>
               <p>Ko ste omenili Šoštanj, ste se Zasavci dvignili, jih je kar veliko v dvorani, tako da
               bomo morali biti kar pozorni kaj bomo danes govorili. </p>
               <p>Gremo naprej. Želi besedo predstavnik Zakonodajo-pravne službe?</p>
            </sp>
            <sp xml:id="SDT5-OZG-Redna-023-2010-05-05.sp4">

               <speaker>BOŽO STRLE:</speaker>

               <p>.../Mikrofon ni vključen./... Ne, hvala. </p>
            </sp>
            <sp xml:id="SDT5-OZG-Redna-023-2010-05-05.sp5">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Potem pa prehajam na razpravo in glasovanje o posameznih členih. Ker k predlogu
               zakona ni vloženih amandmajev in ker ima predlog zakona le pet členov, predlagam da
               na podlagi tretje alineje prvega odstavka 128. člena Poslovnika Državnega zbora
               razpravljamo in glasujemo o vseh členih skupaj, ne pa kot po navadi, ko razpravljamo
               in glasujemo o vsakem členu posebej. Se s takšnim delom strinjate? Hvala lepa.
               Smatram, da gremo po tej varianti tako, da odpiram razpravo o vseh členih predloga
               zakona. </p>
               <p>Dajmo prednost dami Meliti, potem gospodu Viliju, potem Miran Jerič.</p>
               <p>Izvoli Melita.</p>
            </sp>
            <sp xml:id="SDT5-OZG-Redna-023-2010-05-05.sp6">

               <speaker>MELITA ŽUPEVC:</speaker>

               <p>Hvala lepa.</p>
               <p>Ker sem pa res že edina ženska poslanka na tem odboru, pa hvala lepa predsednik.</p>
               <p>Jaz bi zelo na kratko. Jaz seveda ta zakon pozdravljam, v Zasavju je potreben. Prav
               je da smo ga dobili, če bi ga že prej, bi bilo še bolje. To zelo iskreno govorim in
               vi veste, da je to res. <stage type="mag"/> (nadaljevanje) Kar se
               tiče zakona bodo verjetno še drugi kaj več povedali, pa tudi morda gostje, ki so
               prišli. Kot rečeno, jaz zakon pozdravljam, je potreben, ga rabimo. Mi pa dovolite, da
               opozorim na nekaj drugih stvari.</p>
               <p>Prej je predsednik v šali rekel, da smo se Zasavci kar dvignili, ko je državni
               sekretarki "ušel" TEŠ. Ja, jaz mislim, da to ni nič čudnega, saj zadnje čase se
               iskreno lahko sprašujemo kje smo mi, zakaj nihče ne govori o Zasavju?! Zelo iskreno
               moram povedati, da me včasih boli odnos moje vlade do Zasavja. Zasavski poslanci smo
               na to vlado, na mojo vlado, naslovili zelo veliko konkretnih pobud, vprašanj. In jaz
               verjamem, da govorim v imenu vseh, z odgovori ne moremo biti zadovoljni. Mene ne more
               zadovoljiti odgovor, da to ni stvar vlade, da je to stvar Holdinga slovenskih
               elektrarn. Ne vem, ali naj mi poslanci začnemo hoditi na Holding slovenskih elektrarn
               in prositi, rotiti, spraševati?!</p>
               <p>Vi veste, da je jutri tudi pomemben sestanek na Holdingu slovenskih elektrarn, kjer
               naj bi se pogovarjali o usodi Termoelektrarne Trbovlje. Jaz mislim, da je skrajni
               čas, da Zasavje dobi odgovor kaj je s prenovo 4. bloka Termoelektrarne Trbovlje. Pa
               ne zato, ker smo sitni, morda nismo dovolj močni, jaz ne vem. Morda je naš problem v
               tem, da ne znamo dovolj dobro govoriti v en glas, kot znajo kje drugje - v Velenju -
               to je morda tudi naša napaka. Ampak kot rečeno, jaz mislim, da je za Zasavje skrajni
               čas, da dobimo odgovore. Mi smo že lani, in to ne samo poslanci, zasavski poslanci,
               ampak tudi energetski subjekti, gospodarska zbornica in tako naprej,<stage type="mag"/> (nadaljevanje) naslovili na Vlado memorandum o zasavski
               energetiki, kjer piše vse tisto, kar si mi predstavljamo oziroma kar menimo, pa ne da
               bi samo politično menili, ampak to temelji na nekih zasnovah, na neki tradiciji, na
               dolgi zgodovini. Vse tisto, kar menimo, da Zasavje mora imeti, če želi v prihodnje
               preživeti. In jaz ne pristajam samo na to, da se omenja samo socialni dejavnik. Jaz
               upam, da 6. bloka Termoelektrarne Šoštanj ne gradimo samo iz socialnih vzgibov, jaz
               verjamem, da je še kakšen drug. In ko govorimo o zasavski energetiki, ne bom še
               enkrat ponavljala vsega tistega, kar smo v zadnjem času, zadnjih mesecih zelo
               velikokrat ponavljali, pa očitno nismo bili dovolj glasno slišani. Plinsko parna
               elektrarna, to je tisto, kar razumem, čemur se vlada najbolj približuje, in je že
               opredeljeno, so določeni koraki že storjeni. Ampak, podučili so me da zdaj niso ravno
               najboljši časi za takšne elektrarne.</p>
               <p>Torej, kaj je s prenovo 4. bloka Termoelektrarne Trbovlje? Pri zapiranju Rudnika
               Trbovlje-Hrastnik bomo danes naredili pomemben korak naprej, ampak jaz mislim, da
               bomo morali še kakšnega več. </p>
               <p>Kar se tiče verige srednje Savskih hidroelektrarn. Vi veste, da smo dali zelo
               konkretno pobudo vladi, za podjetje, ki bi bilo ustanovljeno v Trbovljah, in kjer bi
               se koordinirale te zadeve. Odgovor je bil: To ni naša stvar, to je stvar Holdinga
               slovenske elektrarne. Gospod Meh je celo javno rekel, da zakaj se poslanci obračajo
               na vlado, ko pa imajo v bistvu vse v rokah drugi. Jaz mislim, da je to edina prava
               pot, da druge ni.<stage type="mag"/> (nadaljevanje) Kot rečeno.
               Jaz ne želim biti kritična kar tako, ampak jaz mislim, da imamo v Zasavju vse
               razloge, da smo kritični. In mi prosimo, da končno dobimo neke odgovore. Kot rečeno,
               danes bomo naredili pomemben korak s sprejemom tega zakona. Ta zakon rabimo, ampak mi
               rabimo še veliko več odgovorov. V Zasavju imamo več 100-letno tradicijo na področju
               energetike, premogovništva, imamo strateško lego, imamo kakovostne in usposobljene
               kadre in vse to so razlogi, da je minimum, ki si ga zaslužimo, odgovori. Ker,
               zasavski energetski subjekti lahko ne nazadnje tudi sami začnejo iskati strateške
               partnerje, ampak bo morala prej ta vlada, ta država nekaj povedati. Bo morala reči:
               To nas ne zanima, vi pojdite svojo pot.</p>
               <p>Kot rečeno, jaz prosim, da čim prej, ker prosimo že mesece, dobimo konkretne
               odgovore, na pa da se bo tudi v Zasavju začela neka politika izvršenih dejstev, da so
               se nekje drugje nekaj odločili in da bomo v Zasavju morali pristati na to, kar nam
               bodo dali. Jaz verjamem, da govorim v imenu vseh tukaj, ki prihajamo iz Zasavja, da
               na kaj takšnega nikoli ne bomo pristali, nikoli.</p>
               <p>Hvala.</p>
            </sp>
            <sp xml:id="SDT5-OZG-Redna-023-2010-05-05.sp7">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Najprej samo kratko pojasnilo. Jaz nisem želel Meliti skakati v besedo. Vi me poznate
               od kar vodim ta Odbor za gospodarstvo, da poskušam biti zelo demokratičen, da
               poskušam voditi seje tako, kar tudi s samim vabilom dobimo,<stage type="mag"/> (nadaljevanje) sklepe in sam dnevni red. Melito moram samo
               opozoriti, zaradi drugih, ne zaradi tega, da danes ni tema problematika Zasavja kot
               celote, ampak je problem samo zakona o RTH. Mi smo imeli na temo energetike, Odbor za
               gospodarstvo, že dve tematski seji v tem letu, pa žal Melita, si prav ugotovila, da
               je bilo mogoče premalo rečeno iz samega, bom rekel teh problemov Zasavja, še drugih
               problemov. Tako, da jaz ne bi odpiral preveč široko to točko dnevnega reda, ampak se
               res fokusirajmo na ta zakon, ki ga imamo. Vse ostale zadeva pa jaz mislim, da so
               drugje pristojni. Seveda pa lahko potem pod točko razno, kot po navadi, še poslanke
               in poslanci vprašajo Vlado o kakšnih drugih vprašanjih. Zdaj pa se prosim držimo te
               točke dnevnega reda. Mi je pa žal, da se v tistih dveh tematskih energetskih točkah,
               ki smo jih imeli, na terenu in tudi v tej sobi, ko je še Vili vodil, se je premalo
               slišalo o samem Zasavju. Je pa res, da ni članov v tem odboru, iz Zasavja, to je pa
               tudi res.</p>
               <p>Gremo naprej. Vili Rezman, potem pa gospod Miran Jerič.</p>
            </sp>
            <sp xml:id="SDT5-OZG-Redna-023-2010-05-05.sp8">

               <speaker>VILI REZMAN:</speaker>

               <p>Hvala lepa, gospod predsednik in lep pozdrav vsem.</p>
               <p>Jaz sem hitro dvignil roko samo zato, ker bomo čez nekaj minut nadaljevali sejo o
               zakoniku, ki bo maratonska in...</p>
            </sp>
            <sp xml:id="SDT5-OZG-Redna-023-2010-05-05.sp9">

               <speaker>PREDSEDNIK MATJAŽ HAN:</speaker>

               <p>Ti želim veliko sreče.</p>
            </sp>
            <sp xml:id="SDT5-OZG-Redna-023-2010-05-05.sp10">

               <speaker>VILI REZMAN:</speaker>

               <p>...sem vseeno želel nek svoj pomislek danes tu izraziti.</p>
               <p>Jaz ne dvomim o tem, da bo danes zakon podprt. Razlogi, ki so navedeni, jaz v vse
               sicer ne verjamem, so takšni da nagovarjajo k temu, da je treba ta zakon
                  podpreti.<stage type="mag"/> (nadaljevanje) Prvi je ta, ki
               upošteva socialne razloge in večjo socialno vzdržnost, kjer je možno reči, da bi se
               večja socialna vzdržnost seveda dala tudi z drugačnimi, pravočasno začetimi projekti,
               z nekimi drugimi panogami, morebiti. Drugi, ki je naveden, je vzdržnost našega
               proračuna, ki je pravzaprav vzdržnost za to leto, sicer pa ne. Tretji naveden razlog
               je razlog, ki govori o tem, da na ta način zagotavljamo tisto energijo, ki je
               potrebna. V tem trenutku to seveda ni naš problem, danes oziroma v zadnjem obdobju to
               ni glavni, aktualni problem zagotavljanja električne energije. Večji problem je
               seveda učinkovita raba energije in obnovljivi viri energije in sam bi rad opozoril
               samo na to, da je ob vseh teh argumentih, ki nagovarjajo, da bi glasovali za zakon,
               pozabljeno okolje. O okolju in okoljski nevzdržnosti tovrstnih projektov ne piše nič,
               razen če to posredno izpeljemo, kajti piše, da potem ko pa bo treba plačevati
               okoljske kazni, pa to tudi ekonomsko ne bo več opravičljivo. Danes je to še ekonomsko
               opravičljivo, zato ker se eksterni stroški ne poračunavajo, zato ker eksterne stroške
               socializiramo, jih torej ne plačujemo vse po čez, ne pa tisti, ki bi po principu PPP
               morali to narediti.</p>
               <p>Kot sem uvodoma rekel, ne dvomim o tem, da bo zakon danes sprejet, in da bo sprejet
               tudi na Državnem zboru,<stage type="mag"/> (nadaljevanje) da pa
               je bil izpuščen premislek o okoljski vzdržnosti in tudi o ekonomski, če upoštevamo
               okoljske takse, torej da je bilo to izpuščeno, pa se mi je zdelo vredno opozoriti,
               ker to bomo morali še nekajkrat opozarjati, še ob kakšnih drugih energetskih
               projektih, ki bodo tudi potrjeni, čeprav bodo zelo vprašljivi in ta vprašanja, zato
               je tudi morebiti tudi čisto podzavestno bilo izrečeno TEŠ namesto TET v prejšnji
               diskusiji. Bi rekel, ta vprašanja bodo spet odprta in se bomo morali z njimi soočiti.
               Verjamem, da bomo reševali te probleme, ki so prikazani - primanjkljaj v proračunu,
               socialno vzdržnost na ta račun, ki se mu reče okolje. Torej, to kar zdaj počnemo bo v
               prihodnosti plačevalo okolje.</p>
            </sp>
            <sp xml:id="SDT5-OZG-Redna-023-2010-05-05.sp11">

               <speaker>PREDSEDNIK MATJAŽ HAN:</speaker>

               <p>Hvala lepa, Vili.</p>
               <p>Besedo ima gospod Miran Jerič.</p>
            </sp>
            <sp xml:id="SDT5-OZG-Redna-023-2010-05-05.sp12">

               <speaker>MIRAN JERIČ:</speaker>

               <p>Hvala za besedo, spoštovani predsednik odbora, predstavniki vlade, kolegica poslanka,
               kolegi poslanci, spoštovani gostje in lep pozdrav tudi v mojem imenu.</p>
               <p>Jaz se bom poskušal fokusirati na zakon, na spremembe in dopolnitve zakona o
               postopnem zapiranju Rudnika Trbovlje-Hrastnik in razvojnem prestrukturiranju Zasavske
               regije. Čeprav se strinjam z vsem tistim, kar je Melita v uvodu povedala in mislim,
               da ti odgovori morajo priti, morajo priti pred obravnavo nacionalnega energetskega
               programa in mislim, da Zasavje te odgovore potrebuje čim prej. Tisto, kar moramo pa
               sami storiti, pa bomo že zagotovili, da bomo tudi sami postorili.</p>
               <p>Kar se tiče samega zakona, jaz podpiram vse cilje oziroma razloge za spremembe
               zasavskega zakona, ni prva. <stage type="mag"/> (nadaljevanje)
               Gre za drugo spremembo na tem področju in po mojem so razlogi dobro navedeni, čeprav
               jaz ne bi dal glavnega poudarka na kadrovske in socialne probleme. Gre za odprte
               zaloge v tem rudniku. Približno milijon 200 tisoč ton premoga je odprtih zalog, ki
               jih lahko potegnemo ven po konkurenčni ceni zelo kvalitetnega premoga na območju
               občine Hrastnik in gre predvsem še za dve vprašanji. Gre s tem, ko bomo podaljšali
               odkopavanje premoga v Rudniku Trbovlje-Hrastnik in s tem seveda tudi zagotovili
               nadaljnjo proizvodnjo električne energije na območju Termoelektrarne Hrastnik bomo
               povečali tudi zanesljivost oskrbe z električno energijo za slovenski trg, in na nek
               način tudi zmanjšali tudi energetsko odvisnost. Po mojem je treba tudi o teh razlogih
               govoriti. Je pa res, da je pomemben razlog kadrovski in socialni program, ki ga bomo
               s tem, ko bomo podaljšali odkopavanje, tudi lažje izvršili, ker na energetiko je v
               Zasavju vezanih približno 1851 delovnih mest - direktno ali preko firm, ki
               sodelujejo, tako z Rudnikom Trbovlje-Hrastnik, kot tudi s termoelektrarno. Tako, da
               jaz bi govoril o vseh treh predlogih, ne samo o kadrovskem, socialnem programu, ampak
               o teh dveh zgodbah.</p>
               <p>Jaz upam, da se bo vmes spremenila tudi uredba na področju premogovništva, in da bo
               to podaljšanje šlo do konca leta 2012, ne samo do konca leta 2010. Obe varianti sta v
               zakonu zapisani, in mislim, da je prav da je tako zapisano, da ne bi potem, ko bo, če
               bo ta uredba spremenjena, ponovno morali odpirati zakonodajni postopek in to zgodbo
               ponovno spreminjati.</p>
               <p>Tisto, kar bi na zaključku na nek način rad poudari, spoštovani gospod predsednik, pa
               samo to.<stage type="mag"/>(nadaljevanje) Jaz mislim, da ne more
               biti usoda zasavske energetike odvisna od tega ali je kdo iz zasavskega prostora
               poslanec, član v odboru za gospodarstvo ali ne. Po mojem gre za zelo pomembna
               vprašanja. Zasavje želi biti energetska regija tudi v prihodnje, mi želimo temeljiti
               razvoj Zasavja v prihodnje tudi na energetiki, ne v takšnem delu kot smo ga do zdaj,
               ampak v nekem drugačnem obsegu in drugačni obliki. Zakaj tako? Energetsko lokacijo
               tako umeščati v prostor. Težko je zagotoviti neko družbeno sprejemljivost, težko je
               zagotoviti toliko znanja na enem mestu, kot ga je v zasavskem prostoru. Težko je
               vreči stran več kot 200-letno tradicijo rudarjenja oziroma energetike v tem zasavskem
               prostoru in mislim, da vsaka resna država bi se morala vprašati, in seveda Zasavje
               tudi v prihodnje umestiti v Nacionalni energetski program, kot pomembno energetsko
               lokacijo na tem področju. </p>
               <p>Še enkrat, da ne bom predolg. Zakon bom podprl.</p>
            </sp>
            <sp xml:id="SDT5-OZG-Redna-023-2010-05-05.sp13">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Ta trenutek ni nobenega prijavljenega. Sprašujem, če želita besedo predstavnika
               rudnika? Ne, sem mislil samo pozdraviti, ampak dobro je. </p>
               <p>Gospod Kopač, izvoli.</p>
            </sp>
            <sp xml:id="SDT5-OZG-Redna-023-2010-05-05.sp14">

               <speaker>MAG. JANEZ KOPAČ:</speaker>

               <p>Hvala lepa. </p>
               <p>Najprej nekaj pojasnil v zvezi s predlogom zakona. Mi smo v lanskem letu zaprosili
               Evropsko komisijo za podaljšanje roka za dodeljevanje državne pomoči in smo izhajali
               iz predpostavke, da je bila ta državna pomoč odobrena pred 1. majem 2004, ko smo
               vstopili v Evropsko unijo, <stage type="mag"/> (nadaljevanje) da
               je bila takrat priglašena do leta 2015, govorim o kompletnem času zapiranja ne
               rudarjenja, in da znotraj tega lahko letnice prerazporejamo sami suvereno.
               Predstavniki Evropske komisije so to vzeli na znanje. Mi namreč takšnega tolmačenja,
               kot smo si ga zamislili lani jeseni ne moremo sprejeti sami, moramo dobiti potrditev
               Evropske komisije, in potem je bilo, ker Evropska komisija ni obstajala oziroma je
               bila samo stara je bila samo še v.d., nove pa dolgo ni bilo, kot se spomnite. Več
               mesecev so jo sestavljali, smo v tem času, tik pred novim letom, na veliko
               moledovanje 28. decembra dobili pisno obvestilo, da oni ne tolmačijo te državne
               pomoči na način, kot smo si mi želeli, ampak tolmačijo tako, da je skladna z Evropsko
               uredbo o premogovništvu. Ta pa se konča koncem letošnjega leta 2010 in s tem so nam
               dali dihati še za eno leto. To je bil, lahko rečemo, pitijski odgovor, ampak z njim
               smo se morali sprijazniti. In zato smo takrat, januarja, takoj po novem letu, začeli
               pisati ta predlog zakona. Moram reči, da smo imeli kar nekaj težav znotraj vlade. Mi
               bi lahko predlog zakona, ki bi predvideval podaljšanje veljavnosti zasavskega zakona
               za rudarjenje do konca 2010 pripravili hitro, že januarja, morda februarja,<stage type="mag"/>(nadaljevanje) vendar smo želeli v zakonu
               predvideti to, kar zdaj piše, torej možnost variantne opcije do konca 2012 in pri tem
               smo imeli znotraj vlade precej težav prepričati, predvsem Službo za zakonodajo, in na
               koncu smo to le uspeli, ker je takšna rešitev vsebovana tudi že v 100. členu Zakona o
               davku od dohodkov pravnih oseb. Skratka, odločitev na zalogo bi se reklo.</p>
               <p>Mi smo 28. decembra dobili z Evropske komisije odgovor, da bo morda Evropska uredba o
               premogovništvu podaljšana še za neko obdobje, kajti Uredba o premogovništvu
               predvideva poseben režim dodeljevanja državnih pomoč premogovnikom, se pa izteče.
               Obstajajo pa tudi splošna pravila o državnih pomočeh v Evropski uniji, ki so dostopna
               kateremukoli podjetju, ne nujno rudniku v zapiranju. In mi zdaj čakamo kaj se bo
               zgodilo v Evropski uniji. Obstajajo države, ki si želijo podaljšanja uredbe o
               premogovništvu (Nemčija, Španija, Poljska in še nekatere), obstaja pa cela vrsta
               držav, ki pa je proti temu. Kakšno bo stališče Evropske komisije ta hip ne vemo, smo
               pa se, na zalogo spet, začeli pripravljati na to, da bomo vložili vlogo za odobritev
               državne pomoči po splošnih pravilih, torej ne po uredbi o premogovništvu in takšno
               vlogo nameravamo v prihodnih tednih, <stage type="mag"/>
               (nadaljevanje) ne morem še reči točno kdaj, tudi v Bruselj poslati. Potem čas na
               odobritev teče in teče par mesecev, ampak upam, da nekje jeseni bomo imeli stvar
               razčiščeno in tu sem kar optimističen, da nam bo na podlagi teh splošnih pravil to
               uspelo podaljšati. Zato je pred vami tak predlog zakona, ki je narejen malo na zalogo
               za leti 2011 in 2012.</p>
               <p>Mi obdobja zapiranja po letu 2015 ne moremo podaljšati, zato smo zaprosili za čas
               rudarjenja do konca 2012, kajti zapiralnih del na manj kot tri leta ne moremo
               stisniti, če lahko uporabim ta izraz. To se pravi 2013, 2014, 2015 so leta namenjena
               izključno zapiralnim delom. Za konec leta 2012 smo se odločili zaradi tega, ker s 1.
               1. 2013 začne veljati evropska direktiva o trgovanju z emisijami ogljikovega
               dioksida. Do takrat imajo vsi emitenti toplogrednih plinov kvote zastonj. Tu poskušam
               nekoliko odgovoriti gospodu Rezmanu. In ta, recimo temu eksterni strošek
               onesnaževanja s toplogrednimi plini plačuje, lahko rečemo, cel svet, čeprav seveda je
               slovenski prispevek ali prispevek Trbovelj drobtinica ali kapljica v tem morju. Od
               takrat naprej pa je to dejansko ekonomski problem. <stage type="mag"/> (nadaljevanje) Ta ekonomski problem se seveda prenaša na poslovanje
               Termoelektrarne Trbovlje, ki je že ta hip brez subvencije za prednostno uporabo
               domačega energenta nerentabilna, po 1. 1. 2013 bo pa zagotovo še bolj ali še bistveno
               bolj nerentabilna in zaradi tega se ta dva datuma približno pokrivata. To je logika,
               ki stoji za tem zakonom. Mi srčno upamo, da bo proizvodnja normalno tekla do konca
               2012 in do takrat je seveda, lahko rečem, na nek način zajamčeno tudi življenje
               Termoelektrarne Trbovlje.</p>
               <p>Ta termoelektrarna pa bo morala po 1. 1. 2013, nihče je ne bo ugašal, ampak po 1. 1.
               2013 bo pa dejansko morala biti popolnoma na trgu. Kaj lahko kuri in po kateri ceni,
               je pa seveda drugo, ekonomsko vprašanje, ki ga z državnimi pomočmi o katerih govorimo
               v primeru rudnika v zapiranju, ne moremo rešiti. Okoljsko pa sicer Termoelektrarna
               Trbovlje zadostuje čisto vsem pravilom, pri gradnji odžveplevalne naprave je okoljski
               problem rešen, tako da lahko zagotovim, da ni nobenih pretiranih emisij.</p>
               <p>Omenjeno je bilo vprašanje iskanja strateških partnerjev. Mi se na vladi zelo trudimo
               poiskati kogarkoli, ki bi bil pripravljen vstopiti kot strateški partner. <stage type="mag"/> (nadaljevanje) Zelo bi bili veseli, če bi nam še
               kdo pri tem iskanju pomagal. Tako, da večkrat poslušam očitek, da si bodo v Trbovljah
               sami poiskali strateškega partnerja, zelo bi bil vesel, če bi ga kdo našel. Jaz sem
               kar nekaj svojega časa posvetil temu iskanju, ampak žal do zdaj neuspešno. Če bi bil
               kdo drug bolj uspešen, bi bil zelo vesel.</p>
               <p>In še, predsednik, če dovoliš, čeprav si rekel, da se pogovarjamo samo o tem zakonu,
               omenjena je bila veriga hidroelektrarn na srednji Savi. To se mi pa zdi res velik
               problem. Tu bi rad izpostavil naša, na Ministrstvu za gospodarstvo se res močno
               trudimo, da bi čim prej prišlo do začetka prostorskega načrtovanja, ker samo to, da
               bo tam eno podjetje za gradnjo hidroelektrarn ne pomeni nič, to je ta hip poštni
               nabiralnik lahko, da pa dejansko pride tam do enih delovnih mest in neke ekonomske
               aktivnosti, pa morajo biti sprejeti prostorski akti. Prostorski akti se pa niti
               delati še niso začeli. Niti sklep o začetku priprave še ni bil sprejet, čeprav...
               Zgodba pa je zelo žalostna in mislim, da bi kazalo, ko se pogovarjate o Zasavju,
               energetiki, več pozornosti, tudi medijske posvetiti temu problemu. Najprej, je od
               leta 2004, ko je vlada, takrat še Ropova, na zadnji seji na moj predlog podelila
               koncesijo za izgradnjo hidroelektrarn na srednji Savi Holdingu slovenskih elektrarn,
               od takrat dalje se ni zgodilo nič. Ni bila sklenjena koncesijska pogodba za to
               verigo, niti ni bil podan predlog za začetek postopka <stage type="mag"/> (nadaljevanje) priprave državnega prostorskega načrta. Štiri leta
               naslednje vlade se skratka ni zgodilo nič. Potem pa je prišla spet nova vlada in smo
               mi dali, končno ta predlog z Ministrstva za gospodarstvo na Ministrstvo za okolje in
               prostor, ampak v zadnjem letu in skorajda že pol pa se spet ni zgodilo nič. Zato ker
               administrativna sposobnost tega drugega ministrstva ne uspe pogoltniti ene takšne
               pobude, tako da mi smo sicer naročili, bolj neformalno Holdingu slovenskih elektrarn
               da začne pripravljalna dela, geološke raziskave, posnetke terena in tako naprej, da
               kaj riše in da pripravlja študije, ki bodo podlaga za to, da bomo v nacionalnem
               energetskem programu kaj rekli. To se vse dogaja, ampak bom rekel, bolj tako
               neformalno. Da bi pa začeli prostorsko umeščanje, tega pa ni. In to je za Slovenijo,
               ne samo za Zasavje, za Slovenijo, zelo velik problem, kajti veriga hidroelektrarn na
               srednji Savi je ključni energetski objekt, ki nas bo rešil ali nas ne bo rešil, če ga
               ne bo, zato, da bomo leta 2020 imeli 25% obnovljivih virov energije v strukturi
               končne rabe. In če tega ne bomo imeli, in že zdaj kaže, da ne bomo imeli, bomo
               plačevali težko kazen v Bruselj. To pa je problem, ne samo Zasavja, ampak Slovenije. </p>
               <p>Tako, da se opravičujem za ta izlet izven okvirov tega zakona.</p>
               <p>Hvala lepa za enkrat.</p>
            </sp>
            <sp xml:id="SDT5-OZG-Redna-023-2010-05-05.sp15">

               <speaker>PREDSEDNIK MATJAŽ HAN:</speaker>

               <p>Hvala lepa, direktor.</p>
               <p>Mi se srečujemo ali se vrtimo v krogu že kar nekaj mesecev, in zaključimo krog tam,
               kjer se začnem Ministrstvo za okolje in prostor. In to je največji problem,<stage type="mag"/> (nadaljevanje) te vlade in tu bo morala vlada
               vendarle storiti en korak naprej.</p>
               <p>Hvala lepa.</p>
               <p>Ker ni razpravljavcev, zaključujem razpravo. Kot smo že prej rekli, se dogovorili za
               delo, bom dal na glasovanje vse člene skupaj.</p>
               <p>Kdo je za? (10 članov.) Je kdo proti? (NIhče.)</p>
               <p>Ugotavljam, da je sklep soglasno sprejet, tako da gremo lahko naprej. </p>
               <p>Še enkrat ugotavljam, ker k predlogu zakona v drugi obravnavi na matičnem delovnem
               telesu niso bili sprejeti amandmaji, Odbor za gospodarstvo Državnemu zboru predlaga,
               da se Predlog zakona o spremembah in dopolnitvah Zakona o postopnem zapiranju Rudnika
               Trbovlje-Hrastnik in razvojnem prestrukturiranju regije sprejme v predloženem
               besedilu.</p>
               <p>Poročevalec odbora na seji, dovolite, da bom sam.</p>
               <p>S tem tudi zaključujem drugo obravnavo tega predloga zakona na matičnem delovnem
               telesu in tudi to točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG SKLEPOV V ZVEZI S PROBLEMATIKO
                  SONARAVNEGA GOSPODARJENJA Z GOZDOVI IN GOZDNIM PROSTOROM, OBDELAVE IN PREDELAVE
                  LESA V SLOVENIJI TER POVEČANJE UPORABE LESA V GRADBENIŠTVU IN DRUGIH DEJAVNOSTIH.</title>
               </p>
               <p>Razprava o navedeni problematiki je bila opravljena na skupni seji z Odborom za
                  kmetijstvo,<stage type="mag"/> (nadaljevanje) gozdarstvo in
               prehrano ter Odborom za okolje in prostor 13. aprila 2010. Na podlagi razprave so
               bili pripravljeni predlogi sklepov, ki smo vam jih tudi poslali, predsednika in
               predsednica vseh treh odborov. Člani odbora ste jih prejeli z dopisom z dne 23. 4.
               2010. Danes pa ste dobili na klop tudi popravljene predloge sklepov, in sicer so
               sklepi takšni, to smo se tudi dogovorili predsedniki odborov, da poskušamo vendarle
               soglasno te sklepe ali iste sklepe sprejeti, takšne sklepe je včeraj sprejel tudi
               Odbor za kmetijstvo, gozdarstvo in prehrano. In naj poudarim, da je razlika samo to,
               da je spremenjen samo drugi odstavek tretjega predloga sklepa. Tako, da to je to.</p>
               <p>Zdaj pa lahko preidemo na razpravo in odločanje o predlogih sklepov. Predlagam, da
               odločamo in razpravljamo o vseh sklepih skupaj, kot je včeraj matično delovno telo za
               kmetijstvo naredilo.</p>
               <p>Odpiram razpravo.</p>
               <p>Dame so se javile, najprej gospa Radić, potem pa še gospa Avberšek iz Gospodarske
               zbornice.</p>
               <p>Izvoli Darja.</p>
            </sp>
            <sp xml:id="SDT5-OZG-Redna-023-2010-05-05.sp16">

               <speaker>MAG. DARJA RADIĆ:</speaker>

               <p>Hvala lepa.</p>
               <p>Glede na to, da smo pravzaprav tudi mi že za sejo Odbora za kmetijstvo, gozdarstvo in
               prehrano dali predlog za spremembo tega sklepa, se mi zdi prav, da tudi na matičnem
               odboru povem glavne razloge za to. Uvodoma res želim poudariti tudi to, da se na
               Ministrstvu za gospodarstvo že kar nekaj časa resno ukvarjamo z <stage type="mag"/> (nadaljevanje) oživitvijo, če lahko tako rečem, lesno
               predelovalne industrije. Takoj ko smo dobili tiste prve signale in ko smo pravzaprav
               na podlagi enih argumentov videli, da ta panoga dejansko preveč in neupravičeno,
               nerazumljivo zaostaja za ostalimi panogami, ne izkorišča tega potenciala, ki ga
               Slovenija ima, smo proučili že vse možnosti kako lahko vlada, in predvsem znotraj nje
               tudi Ministrstvo za gospodarstvo prispeva k oživitvi te panoge. In prva takšna
               aktivnost je bila ta, da smo že podprli ciljni raziskovalni program, kjer bo
               opravljena ta analiza možnosti celovitega prestrukturiranja gozdno lesno predelovalne
               industrije in zato tudi naš predlog, da naj se v vašem sklepu tudi že opredeli tekst
               tako, kot je že zastavljen. In ta analiza ne bo samo neka klasična analiza, študija,
               ključni cilj te študije je dejansko v tem, da se opredelijo konkretni ukrepi in
               aktivnosti, ki jih morajo narediti vsi deležniki, ne samo vlada, za to, da pride do
               razvojnega preboja na tem, tudi gozdarsko, ne samo gozdno lesno predelovalni
               industriji. In mi pričakujemo, da bo to potem ena sistemska podlaga, na podlagi
               katere bomo lahko naredili razvojni preboj. </p>
               <p>Druga aktivnost, ki jo peljemo in ki bo verjetno za vas tudi zanimiva, zaradi tega jo
               izpostavljam pa je ta, da smo tudi v okviru tega projekta Razvoja gospodarskih
               središč, zdaj, konec maja bo šel ven razpis, že identificirali tudi skupino
               predstavnikov gozdno lesne panoge, ki je pripravljena prevzeti to odgovornost in tudi
                  <stage type="mag"/> (nadaljevanje) sama ustanoviti eno
               gospodarsko razvojno središče na področju gozdarstva in lesarstva. Se pravi, na tem
               področju imamo ne samo ene zapisane ukrepe, ene zapisane, ampak lahko že čez en mesec
               pričakujemo čisto en konkreten ukrep vlade in aktivnosti na tem področju. Jaz upam,
               da bodo; ta ukrep temelji predvsem na gospodarstvu, jaz upam, da bodo
               gospodarstveniki tako smeli, da bodo uspeli pripraviti in se predvsem dogovoriti o
               tem katere aktivnosti in kako bodo zastavili ta projekt.</p>
               <p>Vidim pa, zdaj moram pokomentirati to, skratka vsi ostali sklepi so pravzaprav
               dobrodošli, če lahko rečem, tudi z našega vidika, ker tudi naše aktivnosti že
               načrtovane podpirajo. Me pa malo, zdaj ko vidim v tem drugem odstavku tretjega
               sklepa, zmotilo to, da naj bi se lesarstvo vključilo v slovensko izhodno strategijo,
               kot prednostno panogo. Tukaj pa sem, če sem čisto odkrita, zdaj sem to videla, imam
               pa pomislek. Strategija te vlade je, da ne daje prednosti posameznim sektorjem ali
               posameznim panogam, ampak poskuša reševati to gospodarsko krizo in razvojne ukrepe
               nastavlja na celotno gospodarstvo, strukturirano horizontalno. Se pravi, strukturira
               kvečjemu posebej za mala in srednja podjetja in potem za velika podjetja. Zakaj to
               pravim? Če se izpostavi ena panoga - lesna, recimo v tem konkretnem primeru, v
               izhodni strategiji, potem mi povejte kje imamo argument, vsi skupaj, da se ne
               izpostavijo vse druge.<stage type="mag"/> (nadaljevanje) Da
               začnem takoj z gradbeništvom in tudi ostalimi, recimo živilskopredelovalno panogo in
               vsemi ostalimi panogami, ki so v tej krizi utrpele kar precejšnjo škodo. S tega
               vidika, mogoče samo v razmislek - ali je smiselno takšno priporočilo vladi dajati.
               Glede na to, da pa tako ali tako imamo dejansko prav za to panogo že konkretne
               primerne aktivnosti že napeljane. Toliko samo kot pomislek.</p>
               <p>Smo pa mi včeraj tudi že za Odbor za kmetijstvo dali predlog oziroma izrazili
               pomislek o smiselnosti ustanovitve novega direktorata oziroma agencije za gozdno
               lesni sektor. Naš pomislek oziroma predlog, da se ta pobuda ne sprejme je šel v tej
               smeri, da ta vlada si prizadeva zmanjšati ali racionalizirati državno upravo, se
               pravi to pomeni tudi - držanje nazaj težnje ali tendence po ustanavljanju novih
               uradov, novih agencij, novih nekih služb za izvajanje določenih aktivnosti. S tem, to
               pa je moje osebno mnenje in tudi izkušnje iz drugih področij še v preteklosti, da
               običajno iskanje rešitev s tem, da ustanoviš eno organizacijo ni učinkovito. Ključno
               je, mi smo zato predlagali, ker pa je to medsektorska zadeva, smo predlagali da se
               ustanovi koordinacijsko telo na ravni državnih sekretarjev, kar pomeni, da se s tem
               da ena posebna teža tudi tej komisiji, ki bo prevzela koordinacijo posameznih
               aktivnosti, ki bodo izšle iz te analize ukrepov in aktivnosti, koordinacijo
               aktivnosti na vladni ravni.<stage type="mag"/> (nadaljevanje)
               Nekaj podobnega imamo rešeno na področju turizma, ki je tudi tipično medsektorska ali
               večsektorska panoga. In na tem področju nam to prav lepo funkcionira. Vsako leto
               pripravimo program - turistično politiko v kateri so jasno opredeljeni ukrepi,
               aktivnosti vseh ministrstev. Na koncu leta preverimo kdo je kaj naredil, seveda tudi
               med letom, če je to treba in zadeve, ste seznanjeni, na ta način lepo funkcionirajo.
               Hočem reči, da če bo spet samo ena agencija ustanovljena bo ta agencija samo en organ
               znotraj, za katerega je vprašanje ali bo res tako učinkovito ali pomagal k
               prestrukturiranju tega panoge. To je spet en pomislek. Naš predlog je bil, da se
               ustanovi koordinacijsko telo.</p>
               <p>Kar pa se tiče možnosti spodbujanja ustanovitve centrov za predelavo lesa na
               gozdnatih območjih, pa želim povedati, da pravzaprav ti centri za predelavo lesa so
               lahko vključeni v tem gospodarsko razvojnem središču, kot en podprojekt in lahko celo
               dobi možnost sofinanciranja v naslednjih petih letih. Tako, da kar se tega tiče pa je
               predlog popolnoma na mestu.</p>
               <p>Toliko z moje strani.</p>
               <p>Hvala lepa.</p>
            </sp>
            <sp xml:id="SDT5-OZG-Redna-023-2010-05-05.sp17">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Preden dam besedo naprej, da bi kar rešili ta, ne bom rekel zaplet, ampak ta pomislek
               državne sekretarke. Zdaj, mi vsi vemo kakšna je razmejitev - kaj ima vlada za svoje
               delo, kaj lahko Državni zbor. Mi vendarle samo predlagamo, potem se tako vlada sama
               odloči kaj naredi. Da pa smo vendarle matično delovno telo Ministrstva za
               gospodarstvo in je prav, da njihove pobude in pomisleke upoštevamo.<stage type="mag"/> (nadaljevanje) Lahko ta zaplet rešimo tudi na tak način,
               da za letnico 2013 naredimo piko in je stvar rešena, kot prednostno panogo pa damo
               ven, da ne bi bilo to kot neka težava. Je pa to v pristojnosti vlade, tako da mi tako
               ne moremo nalagati nalog, lahko samo predlagamo.</p>
               <p>Tako da jaz dajem predlog, da se pri prestrukturiranju gozdno lesno predelovalne
               industrije ter do lesarstva vključi v slovensko izhodno strategijo 2010-2013 in se
               tam naredi pika in potem ni več prednostne panoge.</p>
               <p>In še drugo. V 4. členu, glede vašega pomisleka, sekretarka, potem predlagam tudi to:
               Odbori predlagajo vladi, da prouči možnost ustanovitve koordinacijskega; namesto,
               direktorata za .../Nerazumljivo./... ali agencije; Koordinacijski - kako?
               .../Medsebojni pogovor./... koordinacijskega delovnega telesa. .../Oglašanje v ozadju
               - nerazumljivo./... za gozdno lesni sektor, ja, pustimo, saj je v redu, da ne bomo
               zdaj preveč komplicirali. Preden dam moj predlog v razpravo, bi dal najprej besedo
               gospe Avberšek, potem gospodu Kampušu, gospodu Bezjaku.</p>
               <p>Najprej gospa Avberšek, izvolite.</p>
            </sp>
            <sp xml:id="SDT5-OZG-Redna-023-2010-05-05.sp18">

               <speaker>ALENKA AVBERŠEK:</speaker>

               <p>Lep pozdrav.</p>
               <p>Jaz bi se v bistvu navezala na to, kar je gospa Radić izpostavila in jo podprla
               oziroma mogoče poskušala poiskati še eno drugačno dikcijo. Tukaj, na drugi strani ali
               moram vseeno malo uvoda narediti.<stage type="mag"/>
               (nadaljevanje) Podpiramo, v bistvu vse te predlagane sklepe, zlasti to, da je treba
               narediti celovito strategijo, ki zadeva celotno verigo - od gozda do nekih visoko
               konkurenčnih izdelkov z blagovnimi znamkami, z jasnimi tržnimi nišami in tako naprej
               na globalnem trgu. Zakaj je to potrebno? Zaradi tega, ker smo mi odlična surovinska
               baza, na žalost za sosednje dežele, zlasti za Avstrijo, ki ima zelo jasno strategijo
               za ta sektor in vemo kaj so posledice tega. To moramo preprečiti in zato podpiramo
               vse te sklepe.</p>
               <p>Kar pa se tega tretjega, drugega odstavka 3. člena tiče, pa predlagam, da se glasi,
               tukaj "lesno predelovalne industrije, ter da; ne samo lesarstvo, ampak "da trajnostno
               koriščenje lesne mase vključi v slovensko izhodno strategijo 2010-2013, kot del
               celovitega inovacijskega okolja, ki ga je treba prenoviti." To zaradi mene lahko tudi
               manjka, ampak to "trajnostno koriščenje lesne mase" pomeni nekaj več kot samo
               lesarstva. Ker dejstvo je, da so danes v konfliktu interesov, če lahko to v
               narekovaju rečem, MOP, MG in še kdo drug, posledice tega pa so to, da nimamo več
               celuloze, čeprav je na trgu blazno manjka in zdaj plačujemo blazno ceno za to, da
               nimamo vrste drugih stvari, zaradi tega, ker vsak vleče na svojo stran. Kurimo les,
               ki ga ne bi smeli in tako naprej do cenovne, davčne in ostalih politik. To je moj
               predlog.</p>
               <p>In vezano na to tudi zgolj dikcijski popravek, ki pa je zame tudi vsebinski, v peti
               točki, (1, 2, 3, 4) v četrti vrstici, ki piše:<stage type="mag"/> (nadaljevanje) upošteva tudi ta kriterij in s tem zagotovi, ne
               potrošnjo, ampak trajnostno gradnjo in promocijo lesnih izdelkov. In vezano na to, da
               se parlament oziroma odbori obračajo na vlado, da spodbudi rabo lesa pa je vezano
               tudi na to, da je to v konfliktu s tistim splošno znanim kriterijem izbora javnih
               naročil zgolj po najnižji ceni in da tisti, ki bodo ponujali les, namesto cenejše
               plastike, bodo iz takšnih naročil izpadli. To je treba imeti v mislih, ko se bodo
               pripravljali ukrepi v podporo tem predlogom. Vse ostalo pa je sprejemljivo.</p>
               <p>Hvala.</p>
            </sp>
            <sp xml:id="SDT5-OZG-Redna-023-2010-05-05.sp19">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Bomo potem pokomentirali. </p>
               <p>Najprej dajem besedo gospodu Kampušu, potem pa še gospodu Bezjaku.</p>
               <p>Izvoli Anton.</p>
            </sp>
            <sp xml:id="SDT5-OZG-Redna-023-2010-05-05.sp20">

               <speaker>ANTON KAMPUŠ:</speaker>

               <p>Hvala, predsednik. Kolegice iz ministrstva in kolegica in kolegi.</p>
               <p>Moram priznati, da ko sem prebral te podatke, ti podatki, ki jih imamo v teh
               dokumentih, ki smo jih dobili so grozljivi. Grozljivi pa iz tega konteksta, ker
               izhajam iz gospodarstva in ne morem razumeti, da lahko tako nevestno, tako
               nekorektno, tako negospodarno ravnamo v nekem segmentu, ki bi nam lahko v tej krizi
               strahovito stal ob strani in pomagal. Kaj to pomeni? To pomeni, kot iz dokumenta
               izhaja, iz leta 2000 do leta 2009, kot v tem dokumentu piše, nihče, prav nihče od
               teh, ki ste danes tukaj in tistih, ki jih ni, ni skrbel za to ali bi slučajno, prva
               varianta je zame to - podjetniška žilica, ali je kdo sploh našel v tem segmentu
               kakšen majhen del podjetniške žilice da bi v tem segmentu videl odprto priložnost, ki
               bi jo bilo treba izkoristiti za to, da ne peljemo hlodovine ven, ampak jo predelamo
               doma. Ker na drugi strani pa iz tabel vidimo koliko rezanega lesa uvozimo, tako po
               domače povedano.</p>
               <p>Prva stvar. Torej, nihče ni videl nobene podjetniške priložnosti v tem segmentu.
               Druga stvar. Ne morem razumeti kje je bila država z vsemi svojimi segmenti, to pa
               pomeni, z gospodarskim ministrstvom, s kmetijsko gozdarsko zbornico, da ni na nek
               način, tudi država videla v tem priložnosti in na nek način s svojimi tako
               imenovanimi usmeritvami ali prisilami zagotovila, da bi se ta segment izkoriščal
               drugače, kot se je do zdaj. Glede na to, da pa vidimo vlade za nazaj, ki so bile v
               tem obdobju 2000 do 2009 da je bilo vse v superlativih, moram priznati da v tem
               trenutku izrekam vsem tistim, ki ste znotraj tega sodelovali kritiko, da tudi država
               ni spoznala, kot danes radi rečemo, prej sem slišal besedo To moramo preprečiti.
               Torej, to moramo preprečiti da se ne bo več dogajalo. Ampak, zakaj tega nismo rekli
               pred 10-imi, 5-imi leti?! Kje ste bili, kje so bili?! Takšna priložnost. Torej, s to
               priložnostjo smo se poglobili tudi v to krizo, ki je dejansko prišla. To gospodarsko
               krizo, ki je v tem trenutku, ne samo v Sloveniji, ampak tudi nasploh v Evropi in
               svetu smo si to krizo poglobili.</p>
               <p>Podprl bom vse sklepe, ki so pripravljeni, prav na račun tega, ker si seveda želim -
               ne samo da bi posamezniki, firme, kdo drug, našli izziv v tem segmentu, in ga
               poskušali izkoristiti v prid novih zaposlitev, izboljšanja gospodarske situacije in
               tako naprej, ampak predvsem bom podprl na račun tega, ker je prišel čas, da država
               tudi na tem področju naredi red in da odpre oči in na nek način s temi svojimi
               prijemi prisili, če že ne drugače, opozori na to, da se tako ne sme dogajati. Če bi
               se na vseh segmentih tako dogajalo, potem ni čudno da smo tukaj kjer smo, ali pa
               mogoče še za 100% nižje, kot v tem trenutku smo.</p>
               <p>Moram pa priznati, da je tudi to, kar je drugi segment tega, torej raba lesne biomase
                  <stage type="mag"/> (nadaljevanje) oziroma energije iz te
               biomase, to je vsepovsod po svetu, in tudi pri nas, pri naših sosedih čisto običajna
               zadeva, pri nas pa na nek način to še ni, ali tudi tu ne vidimo nobenih možnosti. Ali
               so tudi podjetniki in firme brez idej, da ne vidimo pravih odprtih priložnosti. Zame
               je to prava odprta priložnost, ki bi jo bilo treba izkoristiti, iz preprostega
               podjetniškega duha, ne pa tudi iz tega, da tudi država mora s svojimi usmeritvami
               spremeniti to logiko in pripeljati tako daleč, da bo to segment, ki ga bo treba
               izkoristiti, ker je odprta priložnost, v celoti.</p>
               <p>Hvala.</p>
            </sp>
            <sp xml:id="SDT5-OZG-Redna-023-2010-05-05.sp21">

               <speaker>PREDSEDNIK MATJAŽ HAN:</speaker>

               <p>Najprej, preden dam besedo naprej. Spoštovani poslanka in poslanci, pa da ne bo danes
               izzvenelo, da sem jaz najbolj tečen predsednik odbora, ampak mi smo danes pri
               sklepih. Mi smo imeli možnost o vsebinski tematiki, o problematiki tega segmenta
               govoriti na seji, ki smo jo imeli 5 ur. Žal, žal moram reči, da poslancev je bilo
               zelo zelo malo na tej seji, od treh odborov, moram povedati da so samo Social
               demokrati največ noter sedeli in predsedniki, tako da nas je največ, hvala bogu. In
               tam ni bilo čutiti... Tako, da jaz predlagam in iz tistih vsebinskih razprav smo
               izluščili najbolj ključne probleme in jih prelevili v te sklepe. Zato imamo danes to
               na mizi. Jaz nisem hotel gospoda Kampuša prekinjati, ker je vse točno povedal, se z
               njim strinjam, ampak da se ne bi zdaj ponavljali, ker smo imeli možnost vsebinsko in
               tako naprej, govoriti na seji. Zato bomo danes samo o sklepih, in glasujemo. Ker
               zadnjič tudi o sklepih ne bi mogli glasovati, ker na koncu sploh nismo bili
               sklepčni.</p>
               <p>Dva sta se prijavila. Sicer imamo danes čas do 11. ure, ker potem zaseda Odbor za
               finance, tako da gremo naprej.</p>
               <p>Bezjak Marjan, potem pa Čadež in upam, da ste me poslušali.</p>
            </sp>
            <sp xml:id="SDT5-OZG-Redna-023-2010-05-05.sp22">

               <speaker>MARJAN BEZJAK:</speaker>

               <p>Hvala za besedo, predsednik. Lepo pozdravljanji vsi skupaj, prav tako lep pozdrav
               gospe Radićevi.</p>
               <p>Absolutno se tudi jaz strinjam, da dejansko ne smemo dajati v sistemu gospodarstva
               nobenemu prioritet. Prioritete si morajo pridobiti sama podjetja, sami lastniki
               podjetij, ki imajo lastno vizijo in jasno strategijo za razvoj gospodarskih panog.
               Nekako ne bi prihajalo do tega ali do problemov, če bi že premier, ko sem ga v letu
               2008 opozoril, dejansko začel združevati ministrske resorje. Zdaj je bila tudi
               priložnost. Mi imamo, verjemite, 9 ministrskih resorjev, in zato ne vedo kaj kdo
               počne. In zato je tudi največji problem v kmetijsko-gozdarski zbornici prav na
               področju lesarstva, ker ta panoga samo črpa les in prodaja, dejansko kot je bilo
               rečeno, v tujino in na tem ni nič dodane vrednosti, ampak zelo zelo malo. Da ne
               govorim o drugih stvareh, kot je že gospod Kampuš ali kdo drug povedal.</p>
               <p>In tukaj morate vedeti, da je nekaj posameznikov, ki samo služijo, to so še predvsem
               sami, kako rečemo v Sloveniji, logarji, ki imajo svoja podjetja v resorju države in
               ki ta les prekupčujejo in prodajajo v Avstrijo. In ta dragoceni les prihaja v biomaso
               nazaj v Slovenijo, kjer ga kurimo. To so največji problemi na te področju. </p>
               <p>V tem 4. členu, kot je dejansko napisano: Odbor predlaga Vladi da prouči možnost
               ustanovitve direktorata - ja, ukiniti ministrstvo, združiti z gospodarskim
               ministrstvom in napraviti močne direktorate. Takrat, verjemite, bo učinek teh
               resorjev zelo velik. Zdaj pa se, gospa Radićeva zelo dobro ve, kmetijsko ministrstvo,
               gospodarsko ministrstvo se gresta kdo bo lahko več sredstev podarjal ali delil s tem
               segmentom. To je največji problem. <stage type="mag"/>
               (nadaljevanje) Zato še enkrat poudarjam. Strinjam se s sklepi, se strinjam s
               stališči, s predlogi, ki so predlagani, ampak ne bomo naredili nič večjega napredka
               pri temu, če ne bomo začeli tako razmišljati, kot sem tudi dejansko povedal.</p>
               <p>Hvala.</p>
            </sp>
            <sp xml:id="SDT5-OZG-Redna-023-2010-05-05.sp23">

               <speaker>PREDSEDNIK MATJAŽ HAN:</speaker>

               <p>Marjan, hvala. Samo da ne bomo vsa ministrstva ukinili. .../Oglašanje iz ozadja -
               nerazumljivo./...</p>
               <p>Čadež, izvoli.</p>
            </sp>
            <sp xml:id="SDT5-OZG-Redna-023-2010-05-05.sp24">

               <speaker>MILAN ČADEŽ:</speaker>

               <p>Hvala za besedo, gospod predsednik. Lep pozdrav tudi z moje strani, vsem, državni
               sekretarki, kolegica, kolegi.</p>
               <p>Zelo pozdravljam to odločitev vlade, da se končno enkrat premakne tudi na tem delu.
               Na skupni seji odborov smo ugotovili, da je bila ta dejavnosti v zadnjih 15, 20 letih
               zapostavljena in tudi kritično razmišljanje gospoda Kampuša - z njim se tudi
               strinjam, ampak vemo, da smo Slovenci takšni, da moramo najprej sami poskusiti kaj
               delamo narobe, ampak ne znamo poslušati tistih, ki so tisti razvojni del, ki največ
               stane in največ časa vzame, dali skozi, ampak mi moramo sami poskusiti - na napakah
               se izučiti in šele potem gremo v tiste zgodbe. Takšna lepa primerjava se mi je zdela,
               da je Slovenija odlična surovinska baza, predvsem za Avstrijo, in jaz sem imel veliko
               debate v tem mesecu z našimi podjetniki v našem okolju, in so mi postregli z zelo
               zanimivo informacijo, da stane polizdelek iz slovenskega lesa, predelan v Avstriji,
               kubik pri nas okrog 450 evrov, isti produkt predelan v Sloveniji, iz slovenskega lesa
               pa preko 500 evrov. Vsi, ki smo tukaj gotovo vemo, da je to nekaj zelo narobe, in
               zakaj ostaja manjša dodana vrednost drugje, ampak količinsko pa bistveno večja.</p>
               <p>Na koncu želim pohvaliti in pozdravljam vse te predloge sklepov, se pa strinjam s
               tem, da za samo izhodno strategijo pa ne more ta panoga igrati prednostne vloge,
               glede na to, da je bila zadnja 20 let zapostavljena.</p>
               <p>Hvala.</p>
            </sp>
            <sp xml:id="SDT5-OZG-Redna-023-2010-05-05.sp25">

               <speaker>PREDSEDNIK MATJAŽ HAN:</speaker>

               <p>Hvala lepa, Milan.</p>
               <p>Besedo ima gospod Miran Jerič.</p>
            </sp>
            <sp xml:id="SDT5-OZG-Redna-023-2010-05-05.sp26">

               <speaker>MIRAN JERIČ:</speaker>

               <p>Hvala lepa za besedo, spoštovani gospod predsednik.</p>
               <p>Zelo na kratko, jaz mislim, da sklepe, ki ste jih skupaj pripravili predsedniki
               odborov, ki so tudi obravnavali to problematiko, da so dobri. Več ali manj govorijo o
               tem, da nalagajo vladi, da prouči. In jaz sklepov ne bi niti amandmiral niti
               spreminjal, ker vlada kot celota mora obravnavi sklepe, ker se ne tičejo samo
               ministrstva za gospodarstvo, Ministrstva za kmetijstvo, ne Ministrstva za okolje,
               ampak tudi Ministrstva za šolstvo in šport in tudi Ministrstva za znanost. In jaz
               predlagam, da izglasujemo te sklepe, vlada bo to proučila in dala tudi odgovor
               parlamentu. Jaz pa se strinjam z argumenti sekretarke Radićeve zakaj bi bilo stvari
               na drug način zapisati, ampak mislim, da je to stvar vlade. Jaz predlagam, da to
               sprejmemo in da terjamo od Vlade da čim prej da poročilo kaj bo z realizacijo teh
               sklepov.</p>
            </sp>
            <sp xml:id="SDT5-OZG-Redna-023-2010-05-05.sp27">

               <speaker>PREDSEDNIK MATJAŽ HAN:</speaker>

               <p>Hvala lepa, Miran.</p>
               <p>Besedo ima Bogdan Barovič.</p>
            </sp>
            <sp xml:id="SDT5-OZG-Redna-023-2010-05-05.sp28">

               <speaker>BOGDAN BAROVIČ:</speaker>

               <p>Ja, če pogledamo glagole iz vseh teh členov: seznanili, predlagajo, ugotavljajo,
               predlagajo, predlagajo, tukaj se z Miranom strinjam, bi pa rad opozoril, da spremembo
               izraza "lesarstvo", ki ga je predlagala gospa Avberšek, bi bilo le dobro sprejeti.
               Namesto "lesarstvo" je "trajnostno koriščenje lesne mase", kar vsebinsko spreminja ta
               izraz. Prav tako pa bi predlagal, da vseeno spremenimo izraz "potrošnjo" iz petega
               odstavka četrte vrstice, ki se nadomesti z izrazom "trajnostno vgradijo", kar je tudi
               vsebinsko popolnoma drugače.</p>
               <p>Za vse ostalo pa se strinjam, ali mi ta 3. člen spremenimo in damo piko ali 2013 ali
               ne, naj to pač vlada ugotovi ali <stage type="mag"/>
               (nadaljevanje) naj bo to direktorat ali naj bo to agencija ali naj bo to
               koordinacijsko telo. Mislim, da bo Vlada sama predlagala. Za ti dve vsebinski
               spremembi, pa bi predlagal, da jih le sprejmemo.</p>
               <p>Hvala.</p>
            </sp>
            <sp xml:id="SDT5-OZG-Redna-023-2010-05-05.sp29">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Gospod Bogovič.</p>
            </sp>
            <sp xml:id="SDT5-OZG-Redna-023-2010-05-05.sp30">

               <speaker>FRANC BOGOVIČ:</speaker>

               <p>Zelo na kratko. Na Odboru za kmetijstvo smo sklepe v takšni obliki sprejeli. Pri
               četrtem sklepu smo prišli do podobnega zaključka, kot je zdaj gospod Jerič dejal
               "Prouči vlada" in nismo potem šli v te korekcije, tako da jaz mislim, da ni posebnih
               razlogov, da tudi tu spreminjali, dejansko pa sem tudi podobno pripombo dal, da je
               ustanavljanje nekih novih agencij, da smo mogoče že v tem mandatu katero preveč
               ustanovili, da ne govorimo še za prej. Tako, da v tem delu, tiste terminološke zadeve
               so pravilno usmerjene, ne vem ali spremenimo, konec koncev bo tudi vlada pregledala,
               lahko tudi različne dikcije. Jaz mislim, da kakšne velike potrebe po popravkih ni,
               mislim pa da je prav, da so sklepi takšni kot so sprejeti, ker povzemajo tiste
               razprave in mislim, da je prav da povzamemo to kar smo tam razpravljali. So pa bili
               predvsem v tem drugem odstavku tretjega spremenjeni, in tudi sledijo kar se tiče
               samih terminov in nekega redosledja teh dokumentov, od zakona, nacionalnih dokumentov
               in podobnih zadev.</p>
               <p>Jaz predlagam, da v četrtem pustimo to zadevo, da ne spreminjamo, da ne bo preveč
               različnih sklepov in je tako stvar vlade. Tiste termine pa če spremenimo, jaz nimam
               nič proti, potem bo mogoče pojasnjeno, da je bilo različno sprejeto.</p>
            </sp>
            <sp xml:id="SDT5-OZG-Redna-023-2010-05-05.sp31">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Če ni več, zaključujem razpravo in bom poskušal na nek način povzeti to, kar ste
               poslanke in poslanci omenjali. Jaz vendarle predlagam, da v tretjem členu, v tem
               drugem odstavku naredimo piko za 2013, kot prednostno nalogo brišemo ven. Četrti
               sklep ostane takšen kakršen je. Tudi to, kar sta gospod Miran in gospod Franci rekla.
               Bi se pa strinjal z gospo Avberšek in Bogdanom, da v 5. členu in tu bo verjetno tudi
               pomoč sami vladi, da namesto "potrošnje" naredimo "trajnostno vgradnjo" in je to
               to.</p>
               <p>Če se s tem strinjate? .../Oglašanje v ozadju - medsebojni pogovor -
               nerazumljivo./... jaz mislim, da pustimo to "lesarstvo" noter, ste pa gospod Bogdan
               omenili in tudi gospa Avberšek in tudi iz magnetograma razprav bo lahko potem vlada
               sama ocenjevala takšno in drugačno delo.</p>
               <p>Jaz predlagam, da glasujemo o vseh sklepih skupaj s temi dopolnili oziroma
               spremembami.</p>
               <p>Kdo je za takšne sklep? (11 članov.) Je kdo proti? (Nihče.)</p>
               <p>Hvala. Točka je s tem tudi končana. <title>3. TOČKA DNEVNEGA REDA - RAZNO.</title>
               </p>
               <p>Ima kdo v okviru te točke kakšno pobudo, željo, idejo, pohvalo?</p>
               <p>Izvoli gospa Avberšek.</p>
            </sp>
            <sp xml:id="SDT5-OZG-Redna-023-2010-05-05.sp32">

               <speaker>ALENKA AVBERŠEK:</speaker>

               <p>Glede na prejšnjo razpravo pri 1. točki, mogoče pobuda če smatrate, da je treba po
               dveh predstavitvah strokovnih vidikov na vprašanja energetike narediti še kakšno
               razpravo s strokovnjaki, lahko prispevamo k temu, da jih zagotovimo. Nam je pa zelo
               žal, da na razprave na katere smo vabili tudi vas poslance na gospodarski zbornici,
               prišel je en gospod poslanec, ki tukaj sedi nasproti mene. Vedno smo pripravljeni,
               ker ne bi bilo okusno, da bi ob tako pomembnih vprašanjih ostajala neka odprta in
               zakrita vprašanja pod neko krinko socialnih ukrepov, kar pa gotovo ni res.</p>
               <p>Hvala.</p>
            </sp>
            <sp xml:id="SDT5-OZG-Redna-023-2010-05-05.sp33">

               <speaker>PREDSEDNIK MATJAŽ HAN:</speaker>

               <p>Hvala lepa za to pobudo, to pripravljenost. Verjetno pa bo v okviru Nacionalnega
               programa energetike še dovolj časa, da bomo lahko na to temo razpravljali, bolj
               intenzivno. <stage type="mag"/> (nadaljevanje) Če ni več,
               zaključujem to točko dnevnega reda in tudi 23. sejo. In se opravičujem, ker danes ni
               bilo vode oziroma je prišla zadnji trenutek, tako da se lahko malo napijete in gremo
               naprej.</p>
               <p>(Seja je bila zaključena 5. maja 2010 ob 10.17.)</p>
            </sp>
         </div>
      </body>
   </text>
</TEI>
