<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZNPJUIP-Nujna-018-2009-09-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E286919F03B16ED6C125761D002BFFE9</idno>
               <idno type="custom" subtype="day">3170101B4FB18A19C12576270023A9F9</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=3170101B4FB18A19C12576270023A9F9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Nujna-018-2009-09-02.OZNPJUIP" n="018">
               <name>Nujna</name>
               <date when="2009-09-02"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Nujna-018-2009-09-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Nujna-018-2009-09-02.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">18. nujna seja</stage>
            <stage type="date">(2. september 2009)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 14.01.</stage>


            <sp xml:id="SDT5-OZNPJUIP-Nujna-018-2009-09-02.sp1">

               <speaker>PREDSEDNIK DR. VINKO GORENAK:</speaker>

               <p>Dober dan! Lepo pozdravljeni na 18. nujni seji Odbora za notranjo politiko, javno
               upravo in pravosodje.</p>
               <p>Članice in člane odbora obveščam, da je zadržana oziroma da gospod Janjo Klasinc
               nadomešča mag. Majda Potrata. Drugih obvestil o odsotnosti nimam.</p>
               <p>Ker k dnevnemu redu seje ni bilo predloženih predlogov za razširitev oziroma za umik
               katere od točk dnevnega reda, je dnevni red s tem sprejet.</p>
               <p>Prehajamo na <title>1. TOČKO DNEVNEGA REDA - PREDLOG RESOLUCIJE O PODPORI RESOLUCIJE
                  EVROPSKEGA PARLAMENTA Z DNE 2. APRILA 2009 O EVROPSKI ZAVESTI IN TOTALITARIZMU.</title>
               </p>
               <p>Predlog resolucije je v obravnavo predložila skupina poslank in poslancev s
               prvopodpisanim gospodom Jožetom Tankom. Z obravnavo predloga resolucije je odbor že
               začel, kot se spomnite, na svoji 6. seji, 30. junija 2009 in v nadaljevanju 1. julija
               2009. Tedaj je v skladu s 74. členom poslovnika Državnega zbora sklenil, da se
               obravnava in odločanje preloži na eno od naslednjih sej odbora. Odbor je z obravnavo
               predloga resolucije nadaljeval na 15. nujni seji, 7. julija 2009, ko je ponovno
               sprejel sklep o preložitvi obravnave, hkrati pa naročil
               raziskovalno-dokumentacijskemu sektorju Državnega zbora, naj pridobi informacije v
               zvezi z obravnavo resolucije Evropskega parlamenta v posameznih nacionalnih
               parlamentih držav članic Evropske unije. Gradivo ste prejeli za 6. sejo in 15. nujno
               sejo odbora, in sicer predlog resolucije, ki je pred vami, z dne 19.5.2009, mnenje
               Komisije Državnega sveta, 28.5.2009, mnenje Zakonodajno-pravne službe, 16.6.2009,
               mnenje Vlade z dne 24.6.2009 ter dopis poslanskih skupin koalicije s predlogi sklepov
               z dne 6.7.2009. In dodatna gradiva: zahtevo skupine poslank in poslancev s
               prvopodpisanim gospodom Tankom za sklic izredne seje Državnega zbora z dne 24.8.2009.
               Prejeli ste tudi primerjalni pregled obravnave resolucije Evropskega parlamenta v
               nacionalnih parlamentih z dne 31.8.2009. Danes pa ste prejeli vsi poslanci tudi
               dopis, odprto pismo Foruma za Goriško iz Nove Gorice, ki ga je podpisal gospod Boris
               Nemec.</p>
               <p>K tej točki dnevnega reda smo vabili: skupino poslank in poslancev s prvopodpisanim
               Jožetom Tankom, Ministrstvo za pravosodje, Ministrstvo za zunanje zadeve, Službo
               Vlade za razvoj in evropske zadeve, Zakonodajno-pravno službo, Komisijo Državnega
               sveta za državno ureditev, gospoda Vnučca, varuhinjo človekovih pravic in Študijski
               center za narodno spravo. Če prav vidim, so tu predstavniki Ministrstva za
               pravosodje, Državnega sveta, Študijskega centra za narodno spravo in varuha
               človekovih pravic.</p>
               <p>Nadaljujemo torej z drugo obravnavo predloga resolucije, v kateri bomo na podlagi
               171. člena v povezavi s 126. členom poslovnika opravili razpravo in glasovanje o
               posameznih delih predloga resolucije.</p>
               <p>Nadaljujemo z razpravo in glasovanjem o posameznih delih predloga resolucije in
               vloženih amandmajih, ki jo bom vodil na podlagi pregleda amandmajev z dne
               29.6.2009.</p>
               <p>V razpravo dajem najprej poglavje številka 1 in štiri amandmaje k temu poglavju.
               Poglavje številka 1, gre za besedilo, ki so ga kot celotno poglavje št. 1 v obliki
               amandmaja predložile koalicijske poslanske skupine, in še trije amandmaji, ki pa jih
               je vložila Poslanska skupina SDS.  Smiselno je, da opravimo razpravo o celoti. Če pa
               vsebinsko povem, za kaj gre, amandma koalicijskih poslanskih skupin spreminja 1.
               točko resolucije v celoti, medtem ko jo amandmaji Poslanske skupine SDS zgolj in samo
               konkretizirajo v tistem delu, kjer so bile pripombe Zakonodajno-pravne službe
               Državnega zbora.</p>
               <p>V razpravo dajem prve štiri amandmaje, najprej amandma koalicijskih poslanskih
               skupin, ki spreminja, kot sem rekel, 1. poglavje resolucije, in tri amandmaje
               Poslanske skupine SDS. <stage>(Hkrati ugotavljam, da Tadeja Slapnika nadomešča gospa Cveta
               Zalokar Oražem.)</stage> Izvolite. Mogoče bi v uvodu želel še kdo od naših gostov kaj dodati
               pri tem? Gospa Valičeva, izvolite.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp2">

               <speaker>MAG. ANDREJA VALIČ:</speaker>

               <p>Če dovolite, bi se najprej, spoštovani predsednik in spoštovane gospe in gospodje,
               zahvalila za vabilo na sejo odbora, in sicer v imenu Študijskega centra za narodno
               spravo, ki ga vodim.</p>
               <p>V luči teh zelo vročih polemik na Slovenskem bi želela poudariti, da je politična
               plat te zgodbe po mojem mnenju samo eden od nivojev tako imenovanega spravnega
               procesa oziroma nekateri govorijo o procesu tranzicijske pravičnosti. Menim, da so
               druge plati tudi pravo, zgodovinopisje, izobraževanje, osebni, pa tudi splošni
               kulturno-civilizacijski nivo.</p>
               <p>Študijski center za narodno spravo, ki ga vodim, je strokovna institucija, javni
               zavod, ki ga je ustanovila Vlada in katerega temeljna naloga je zbiranje,
               dokumentiranje, evidentiranje, proučevanje zgodovinskih virov, in to vseh treh
               totalitarnih sistemov, ki so prizadeli Slovence v 20. stoletju, torej, fašizma,
               nacizma in komunizma. Izdajamo publikacije, izdelujemo baze podatkov, izobraževalne
               programe, pripravljamo znanstvene posvete, okrogle mize in ne nazadnje smo po mojem
               vedenju tudi edina institucija, ki je na Slovenskem obeležila 23. avgust, ki ga je
               Evropski parlament predlagal kot vseevropski dan spomina na vse žrtve vseh
               totalitarnih in avtoritarnih režimov. Mimogrede bi omenila švedski primer. Namreč, na
               Švedskem so 23. avgusta prav tako obeležili ta spominski dan, in sicer z veliko
               manifestacijo v središču Stockholma, na enem glavnih trgov, kjer je uvodni govor
               imela švedska ministrica za evropske zadeve Cecilia Malström. Poleg nje so govorili
               tudi mnogi pomembni švedski poslanci, tudi predsedniki odborov, recimo, za kulturo in
               tako dalje.</p>
               <p>Torej, ta strah, ki ga mi opažamo med ljudmi, ki pričajo o grozotah totalitarnih
               sistemov, je na Slovenskem še vedno zelo prisoten. In sprejetje te resolucije, ki je
               bila vendar narejena in sprejeta po neki poglobljeni razpravi, se nam zdi, da prinaša
               neko novo klimo v slovenski prostor in neko novo civilizacijsko vrednoto ter utrditev
               zavezanosti demokratičnim vrednotam in človekovim pravicam in svoboščinam, med katere
               sodi ena najpomembnejših, to je svoboda govora.  Študijski center za narodno spravo kot strokovna
               institucija, ki se ukvarja s tem področjem, ugotavlja, da v slovenskem prostoru nekih
               temeljnih in primerjalnih raziskav o totalitarnih režimih ni, še zlasti o
               komunističnem totalitarizmu. Recimo, kolikor smo uspeli ugotoviti, je bil do sedaj
               opravljen en sam samcat raziskovalni projekt o nasilju komunizma, in sicer pod
               vodstvom prof. dr. Petra Vodopivca z Inštituta za novejšo zgodovino, o slovenskih
               sodiščih in kršenju človekovih pravic v letih 1944-1946. Pomembno delo na tem
               področju je prav gotovo objavila Pučnikova parlamentarna komisija, vendar na žalost
               se nam zdi, da bi bila nujna javna objava njenega poročila, čeprav ni bilo sprejeto v
               parlamentu. Pomembno delo opravlja vladna komisija za popravo krivic in vladna
               komisija za reševanje vprašanj prikritih grobišč.</p>
               <p>Opozorila bi še na posvet v Državnem svetu leta 2004 in izdan zbornik s tega posveta,
               to je zbornik Žrtve vojne in revolucije. V tem trenutku smatramo, da je to najbolj
               verodostojen zbornik oziroma neka znanstvena prezentacija kot podlaga za strokovno in
               tudi siceršnjo razpravo v slovenskem prostoru. Namreč, tu bi poudarila, da novi
               zgodovinski viri, ki so nastali oziroma ki so se odkrili v zadnjih letih, pomenijo
               tudi drugačno, bolj poglobljeno obravnavo zgodovinskih obdobij, o katerih govorimo.
               Zgodovina pač ni dogma, tako kot je bila v večini totalitarnih režimov, ampak je,
               mimogrede, tako kot je to označil Marc Bloch, eden od avtorjev ali najpomembnejših
               francoskih zgodovinarjev in tudi evropskih zgodovinarjev 20. stoletja, mimogrede,
               žrtev nacizma, žrtev lyonskega klavca med drugo svetovno vojno. Torej, Marc Bloch je
               rekel: "Preteklost je danost, ki je nič več ne bo spremenilo, poznavanje preteklosti
               pa se razvija in se nenehno spreminja in se dopolnjuje."</p>
               <p>Naj omenim, da Študijski center za narodno spravo zdaj izvaja triletni projekt o
               revolucionarnem nasilju v Sloveniji v letih 1941-1945 in drugi temeljni raziskovalni
               projekt o komunističnem totalitarizmu na Slovenskem od leta 1941 do 1990. Najbolj se
               koncentriramo ravno na to povojno obdobje, za katerega so bile značilne eklatantne,
               sistemske in najhujše oblike kršenja temeljnih človekovih pravic in svoboščin,
               recimo, množični in posamični izvensodni poboji, koncentracijska in delovna
               taborišča, množični politični in montirani procesi, izgoni prebivalstva iz kraja
               bivanja, preganjanja verskih skupnosti in tako dalje.</p>
               <p>V juniju letošnjega leta smo na Študijskem centru organizirali posebno razpravo o
               totalitarizmih, seveda tudi z ozirom na resolucijo Evropskega parlamenta. 9.
               septembra planiramo še en znanstveni posvet ob 70-letnici začetka druge svetovne
               vojne in v novembru ob 20-letnici velikih demokratičnih sprememb v Evropi širši
               mednarodni posvet o totalitarnih pojavih.</p>
               <p>Torej, rada bi poudarila, da se moramo zavedati, da je Evropa v prejšnjem stoletju
               sprožila dve svetovni kataklizmi, in ti sta uničili desetine milijonov življenj.
               Občutila je krutost različnih totalitarnih in avtokratskih režimov, fašizma, nacizma,
               komunizma, titoizma, frankizma in drugih, ki so zarezali zelo globoke rane v
               posameznike, družine in širšo družbeno skupnost. Dogajale so se hude kršitve
               človekovih pravic in svoboščin, genocid, vojni zločini, zločini zoper človeštvo. To
               je treba razumeti, poskušati popraviti, če v resnici želimo ustvariti uspešno
               evropsko prihodnost in zagotoviti uspešno evropsko skupnost. Gre za temeljni proces
               evropskega soočanja s svojo preteklostjo. Recimo, ta proces je zelo lepo povzel znani
               evroparlamentarec, žal že pokojni, nekdanji poljski disident Bronislaw  Geremek, ki je rekel, da je pač
               Evropa konstrukcija prihodnosti, ki mora poznati in razumeti nauke svoje žalostne
               zgodovine. Šele padec železne zavese, še bolj pa vključitev nekdanjih komunističnih
               držav v Evropsko unijo je povzročilo soočenje s tragično preteklostjo, ki je ni
               mogoče zanikati. Kljub temu ostaja grenak priokus, kajti ostaja občutek oziroma
               spoznanje, da zahodna Evropa premalo pozna in tudi premalo razume trpljenje vzhodne
               in srednje Evrope v času komunizma. Zato v evropskem prostoru potekajo zelo
               intenzivne in zelo vroče debate o totalitarizmih in skupnem imenovalcu totalitarnih
               in avtokratskih režimov. Razmišljanja o tem vprašanju pa pri mnogih ljudeh, tudi pri
               mnogih intelektualcih povzročijo izgubo jasnega uvida v naravo problema in
               pomanjkanje celostnega obravnavanja le-tega. Lahko se pogovarjamo o režimih,
               ideologijah, mentalitetah, institucijah, zgodovinskih pojavih na splošno in o
               njihovih konkretnostih. Lahko razpravljamo o razlikah, podobnostih, kulturni in
               geografski pogojenosti, ampak ne smemo pristati na relativizacijo, predvsem pa ne
               pozabiti na izplen totalitarnih in avtokratskih režimov. Poudarjam, da je to žrtev,
               rezultat je žrtev, za katero ni važno, kdo jo je preganjal, kdo jo je zapiral, kdo jo
               je mučil, kdo jo je ubil. Rada bi poudarila še to, da klasična definicija
               totalitarnih režimov govori o režimih, ki so s pomočjo države oziroma ene monopolne
               stranke nadzorovali vse, vsa področja človekovega življenja, do tistega najbolj
               osebnega. Ne dopuščajo delitve oblasti, ne dopuščajo strankarskega pluralizma,
               ustanove in organizacije so v rokah ene stranke. Veliko vlogo v totalitarnih sistemih
               ima politična policija, vojska, civilna družba je izpostavljena nasilju oziroma je
               sploh ni, boj proti razrednim sovražnikom pa je pogoj za ohranitev totalitarne
               države.</p>
               <p>V slovenskem prostoru večkrat poslušamo teze, da po letu 1953 naj ne bi bilo več
               totalitarizma. Toda, glejte, za demokratično družbo so značilne demokratične
               institucije, torej, parlament, stranke, svobodne volitve, pluralizem, svobodno tržno
               gospodarstvo, neodvisno pravosodje, civilna družba, državna uprava, ki je sposobna
               služiti različnim političnim elitam in tako dalje. In težko bi trdili, da je v 80.
               letih pri nas vse to bilo. Če omenim samo nekaj elementov totalitarizma. Do leta 1990
               ni bilo svobodnih volitev, družbenopolitična primernost je igrala veliko vlogo pri
               kadrovanju, dvojni Uradni list, zgodovinska komisija, proces proti četverici in še bi
               lahko naštevali. Se pa strinjam s tezami, da je bil totalitarizem na Slovenskem proti
               koncu 80. morda manj brutalen, manj zaprt, obstajale so že nekatere institucije
               civilne družbe, alternativna, mirovna, ekološka gibanja, če hočete, tudi punk
               glasba.</p>
               <p>Če pustimo ob strani vprašanje, kateri režimi so pustili za sabo več žrtev oziroma
               kateri režimi so bili brutalni, ostaja preprosto dejstvo, da so bili ti režimi
               zgrajeni na nespoštovanju človeka. Torej, človek sam po sebi ni vrednota, človek je
               material, zidak nove družbe, majhen delček veličastne celote, aktivist, ki služi
               realizaciji ideje.</p>
               <p>Še konkretno nekaj besed o tej resoluciji, ki je bila sprejeta 2. aprila v Evropskem
               parlamentu z veliko večino glasov in tudi z glasovi vseh slovenskih evroposlancev. To
               resolucijo je podprla Organizacija o varnosti in sodelovanju v Evropi, podprli so jo
               zunanji ministri Evropske unije in Evropski svet na svojem junijskem zasedanju.
               Torej, sprejem resolucije je pravzaprav samo nadaljevanje zgodovinskega procesa
               soočenja Evrope s svojo totalitarno preteklostjo.  Poudarila bi, da je študijski center za narodno spravo odigral
               eno od vlogo recimo v ustvarjanju tako imenovane evropske platforme spomina in vesti,
               ki je tudi eden od elementov te resolucije torej poudarek zgodovinskemu, strokovnemu,
               znanstvenemu raziskovanju teh obdobij, povezovanje različnih evropskih institucij, ki
               se ukvarjajo s totalitarizmi, ustvarjanje zbirk virov, prosti dostop do arhivov in pa
               organizacija oziroma podpora vsem spominskim dnevom na žrtve totalitarizmov.</p>
               <p>Za konec bi mogoče povedala še tole, da je po mnenju študijskega Center za narodno
               spravo evropska politika s sprejemom te resolucije o evropski zavesti in
               totalitarizmu v Evropskem parlamentu, ki je edini izraz demokratične volje evropskih
               državljanov naredila velik korak naprej in Slovenija je del evropskega
               civilizacijskega prostora in po našem mnenju bi pač sprejem te evropske resolucije v
               slovenskem parlamentu bilo pomenljivo znamenje tako za evropsko kot za slovensko
               prihodnost. Hvala lepa.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp3">

               <speaker>PREDSEDNIK DR. VINKO GORENAK:</speaker>

               <p>Hvala lepa. Mogoče predstavnik varuha? Ne. Gospod Cukjati, izvolite.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp4">

               <speaker>FRANCE CUKJATI:</speaker>

               <p>Hvala za besedo. V imenu predlagatelja želim opozoriti na dve stvari in sicer najprej
               o razlogih, zakaj smo predlagali obravnavo te resolucije v Državnem zboru in drugič,
               kaj želimo s tem.</p>
               <p>Najprej glede tega, zakaj smo obravnavali, najprej, ali smemo to predlagati, verjetno
               smemo. Bili so nekateri očitki, da je to Evropska resolucija, da jo ne potrjujemo v
               Državnem zboru in da je nesmiselno o tem razpravljati. Naj ponovno povem, da je
               Državni zbor že obravnaval v takih primerih resolucije, za katere je menil, da jih je
               pametno obravnavati in pametno tudi osveščati slovensko javnost o vsebini take
               resolucije. Leta 2002 smo tako podprli posebno resolucijo Varnostnega sveta,
               Organizacijo ZDA o izraelsko palestinskem sporu, potem resolucijo interparlamentarne
               Unije o boju proti terorizmu, lani smo sprejeli, obravnavali posebno deklaracijo o
               podpori, slovesni deklaraciji parlamentarne skupščine Sveta Evrope parlamenti
               združeni v boji proti nasilju nad ženskami v družini in vsi ti zaključki in tudi
               resolucije so bile objavljene v Uradnem listu. Menimo, da je to samostojna politična
               odločitev parlamenta, imamo to pravico in nam se je zdelo to pametno. Želeli smo, da
               pa iz naslednjih razlogov, da se s to resolucijo še posebej ukvarjamo v Slovenskem
               parlamentu iz naslednjih razlogov.</p>
               <p>Prvič o vprašanjih o polpretekle zgodovine, v kateri je Slovenija zelo krvavo
               doživela vse mogoče totalitarizme in nesreče, ki so zaznamovale Evropo v prejšnjem
               stoletju, da pa se o teh vprašanjih nismo uspeli pogovarjati iz nekega enotnega
               stališča. Nekaj je pogovor in razprava izhajala iz nekih ideoloških predpostavk, ki
               so nadaljevale to slovensko razdvojenost morda celo iz 19. stoletja dalje. Tukaj pa
               Evropski parlament pristopa tako kot pri drugih takih resolucijah s povsem drugih
               stališč, ne z ideoloških, ne spušča se v obsodbo posameznih totalitarnih  zločinov, ne analizira
               zgodovinskih dogodkov ene ali druge strani, to prepušča zgodovini pač pa obstoja
               totalitarizem kot sistem, ki lahko privede do takih zločinov. In sicer, izhaja pri
               obsodbi teh sistemov izhaja ne iz ideoloških ali svetovno nadzornih izhodišč pač pa
               iz razumevanja žrtev teh zločinov, rekli bi s popolnoma človeške strani iz stališča
               sočutja. Tega v Sloveniji v teh razpravah ni bilo, to pa je lahko sočutje do žrtev ne
               glede na to, kdo jih povzročil, konkretno v Sloveniji, Nemci, Italijani, Domobranci,
               Partizani, Vosovci, kdorkoli, iz stališča sočutja pa vendarle smo ljudje sposobni se
               poenotiti, zaradi tega je ta resolucija lahko odločen uvod v razpravo o drugih temah,
               ki zadevajo polpreteklo zgodovino tudi o žrtvah vojnega nasilja, o vojnih grobiščih,
               itd., če izhajamo iz občutka in zavesti, žrtve so vredne spomina in sočutja. Ta
               premik v miselnosti je tisto, kar želimo s to resolucijo, z razpravo o tej resoluciji
               doseči. Mi ne želimo, da se tukaj razpravlja o slovenski, bom rekel, različici
               totalitarizma ali pa, da se razpravlja celo, ali je bil komunizem ali ni bil, ali da
               se celo razpravlja, ali je bila državljanska vojna ali je ni bilo, ali je bila
               kolaboracija, kakšna je bila, ne, resolucija o tem nič ne govori. Govori samo o
               totalitarizmu, ki se ne sme nikoli več ponoviti, kajti tak totalitarizem ni nujno, da
               privede do množičnih pobojev, lahko pa. Srebrnica nas je izučila, da tista občutja po
               drugi svetovni vojni, da se kaj takega ne more več zgoditi so bila lažna, to se lahko
               zgodi, vedno znova se lahko zgodi. Ne obsojati totalitarizma pomeni omogočiti ali
               dopuščati, da se zopet kdaj zgodi. Torej, resolucija ne obsoja posameznih dohodkov,
               tudi se ne spušča o slovenskih dohodkih, ne obsoja posameznih akterjev teh dogodkov,
               to ni tema in razprava o resoluciji, gre za vprašanje totalitarizma.</p>
               <p>Dvom, da v Sloveniji ni bilo totalitarizma oziroma, da ga ni potrebno obsojati, ni
               potrebno tukaj razpravljati, bil pa je komunizem, ki je imel elemente totalitarizma
               in ti elementi sicer niso uradno definirani, nismo našli v nobeni instituciji to
               uradno definirano, vendar vsi prepoznamo kot značilnost in sicer bilo je povedano, da
               je osnovna značilnost, da država oziroma  ena monopolna stranka ne dopušča delitve oblasti ali
               strankarskega pluralizma, nadzoruje vsa področja družbenega pa zasebnega življenja.
               To je bilo v nacizmu, fašizmu, komunizmu, ki ga jaz poznam. Dalje. Da seveda
               vključuje policijo, imamo politično policijo, da politiko obvladuje sodstvo, da
               seveda državljane razdeli na privilegirane in zatirane, kajti nobeni totalitarizem ne
               more biti vzpostavljen in obstajati, se ohranjati brez neke podore privilegiranega
               sloja, to poznamo, to tudi v nacizmu, jaz dobro poznam, jaz sem živel nekaj let v
               Nemčiji, poznam nekdanje nacistične družine in vem kako so podpirale Hitlerja, ker so
               bile privilegirane, ker je bil sloj, ki je imel korist od tega. Vsak totalitarizem
               ima te elemente in vsak totalitarizem tudi gradi na kultu osebnosti, ga neguje in
               vzpostavlja neko osnovo, s katero lahko opraviči svoja totalitarna dejanja, to pa je
               ideologija tako kot je bilo povedano, ki postavlja neki utopični cilj pa naj bo to
               čista rasa ali neka idealna proletarna družba brez države, izumrtje države, itd.,
               neki utopični cilj, za katerega lahko žrtvujemo posameznika, posamezne skupine,
               posamezne nadzorne skupine, posamezne narode, itd., to so bistva totalitarnega
               režima. Mi se lahko vprašamo pri nas, ali pa rečemo, pri nas tega ni bilo niti po
               drugi svetovni vojni, vendar pustimo ta vprašanja odprta za neko drugo temo, neko
               drugo sejo, lahko sprožite neko javno razpravo, ali je bil pri nas totalitarizem ali
               ne, ali je bil komunizem v začetku slab pa potem dober, to so druge teme. Gre za
               vprašanje, ali totalitarizem kot ga pojmuje Evropa je skladen oziroma ga podpiramo
               ali ga obsojamo.</p>
               <p>Jaz bi prosil oziroma bi želel v imenu predlagateljev, da tako razpravljamo in da
               privedemo razpravo do nekega zrelega zaključka in pokažemo tudi slovenskemu narodu,
               da smo zrel parlament, da se ne bojimo take razprave, da se ne bojimo take obsodbe in
               da se ne bojimo tega objaviti tudi v Uradnem listu. Toliko z moje strani, glede
               amandmajev pa seveda se bom oglašal tako kot drugi.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp5">

               <speaker>PREDSEDNIK DR. VINKO GORENAK:</speaker>

               <p>Hvala lepa. Nadaljujem sam, ker ne vidim nobene od rok. Jaz se bom bolj osredotočil
               na amandma odnosno na te štiri amandmaje.</p>
               <p>Če dobro pogledam so amandmaji 2, 3 in 4, dejansko amandmaji SDS, ki pravzaprav
               povzemajo stališče Zakonodajno-pravne službe in pa natančno definirajo 23. avgust kot
               dan spomina na žrtve vseh totalitarizma in avtoritarnih režimov. Če pa pogledam
               amandma poslanskih skupin koalicije, to je amandma pod številko 1., pa dejansko
               človek pri tem postane koliko zbegan zlasti, ko seveda  na načelni ravni nekako podpiramo odnosno ta amandma
               na načelni ravni podpira situacijo na tem področju, zlasti podpira torej resolucijo
               itd., vendar v nadaljevanju, kot neke ključne stvari, ki zame ni sprejemljiva, so pa
               nekatere trditve, ki pravijo, da pri tem poudarjamo, da je to, citiram, da je to
               lažje storila, torej prehod v pluralni sistem po letu 1990, zato ker je bil njen
               prehod demokratični, politični sistem parlamentarne demokracije uveljavljen z
               večinsko voljo državljank in državljanov po pravni poti, brez nujnih nasilnih
               sprememb, kar je bilo mogoče, ker so se tudi znotraj enopartijskega sistema postopoma
               že ves povojni čas, sedaj povojni časi posebej v 80. letih, 90. letih uveljavljale
               demokratične spremembe. To seveda absolutno ne odraža dejanskega stanja. To ni tisto,
               kar bi ustrezalo dejanskemu stanju, sploh pa ne zaradi tega, ker je številka tistih,
               ki so po vojni izginili in so bili ubiti, precej večja od tiste, ki so bili tako ali
               drugače ubiti med vojno. Ampak to niti ni pomembna zadeva. Tisto kar hočem posebej
               poudariti in tisto kar se mi zdi, da je posebej pomembno, je preprosto to, da
               Slovenija dejansko je v nekem specifičnem položaju. Specifičnem položaju zlasti
               zaradi dogajanja po drugi svetovni vojni. Na eni strani resnično, bom rekel,
               komunizma ali socializma, kakorkoli že imenujemo, ki je imel nekoliko drugačno podobo
               kot drugo, zlasti po letu 1980, kar je nekako verjetno točno. Hkrati pa je verjetno
               imel precej gršo podobo kot jo je imel v ostalih državah Evrope, takoj po vojni.
               Precej gršo podobo. In kljub vsemu se mi zdi torej smiselno, pametno in modro, da bi
               ta generacija, jaz verjamem, da nihče od nas, ki tukaj sedi, če bi seveda, vsi smo
               rojeni več ali manj krepko po vojni ali pa z dogajanji v tistem času nimamo nič
               skupnega, vendarle zmogla to dejanje in šla v tej smeri, da bi to resolucijo
               potrdila. Jaz pri tem lahko ugotavljam, kaj pravi raziskovalni center Državnega
               zbora. Verjamem, da boste rekli, da to ni potrebno, verjamem da boste rekli, da je
               tako tudi v večini evropskih držav, ker tista raziskava nekako kaže. Raziskava, po
               mojem ni končno stališče, ni končno stanje na tem področju, ker dogodki v posameznih
               državah še tečejo. To je lahko vidno iz te raziskave. Posamezni odbori to še
               obravnavajo, še sprejemajo, nekateri se še niso opredelili, ampak ne glede na to,
               prav ne glede na to, se mi zdi, da bi bilo dobro, da to v Državnem zboru Republike
               Slovenije sprejmemo, iz preprostega razloga, ker smo neka posebnost, če smem temu
               tako reči. Na eni strani v pozitivnem smislu, tisto kar poudarjate, stanje po letu
               1980, na drugi strani pa tudi v negativnem smislu, kar pa mislim na desetletje
               odnosno na, vsaj pet let po vojni. Skratka jaz osebno menim, da bi kazalo sprejeti
               amandmaje pod številko 2, 3 in 4 in ne amandmaja pod številko 1, ki ga predlagajo
               koalicijske poslanske skupine.</p>
               <p>Želi kdo razpravljati? Gospod Jerovšek se je javil. 
               </p>
            </sp>
            <sp xml:id="SDT5-OZNPJUIP-Nujna-018-2009-09-02.sp6">

               <speaker>JOŽEF JEROVŠEK:</speaker>

               <p>Hvala lepa. Spoštovane kolegice in kolegi! Ta resolucija, ki je bila sprejeta v
               Evropskem parlamentu, je na naših domačih političnih tleh povzročila neverjetne
               zadrege pri nekaterih politikih sedanje vladajoče opcije in tudi pri strankah, žal.
               Človek bi pričakoval, da bo empatija po sedemdesetih letih, ko se je začela druga
               svetovna vojna, pa po šestdesetih letih ali pa šestdesetih letih, ko so se na teh
               tleh zgodile neverjetne prezentacije totalitarnih režimov, da bo prisotna empatija,
               in da bo zavzetost za obsodbo od totalitarnih režimov vsestransko. Pa vendar se to
               žal ni zgodilo. Izgleda, da je resolucija Evropskega parlamenta, ki je bila tam
               skoraj sprejeta, skoraj soglasno, ki so jo podprli vsi slovenski poslanci v Evropskem
               parlamentu, velik problem. In pri tem je zanimivo, da se politiki iz sedanje
               vladajoče opcije pa iz tega bloka, v odnosu do totalitarnih režimov obnašajo različno
               doma in različno v tujini. En tak primer imamo ravno z včerajšnjim dnem, z obletnico
               začetka druge svetovne vojne, ki se je začela na podlagi sporazuma
               ...<stage>/Nerazumljivo./</stage>... oziroma Stalin, hi Hitler. Vsa Evropa se je zbrala v ..., na
               licu mesta tega začetka in moram reči, da sem bil izjemno pozitivno presenečen, da je
               predsednik ruske vlade, gospod Putin, izrazil zelo jasno stališče obsodbe sporazuma
               ...<stage>/nerazumljivo./</stage>... oziroma Hitler, Stalin. Tam je bil prisoten tudi predsednik
               slovenske vlade, gospod Pahor in upam, da je tudi sam obsodil, na glas to, to kar mu
               jaz, ... primeru verjamem, da bi to storil, če mu bi centri moči v tej koaliciji, o
               tej ideološki sferi dovolili, da bi se temu poklonil tudi 23. avgusta na dan, ko je
               ravno ta resolucija prelagala, ki ga predlaga za dan spomina na žrtve vseh
               totalitarizmov. Vendar se žal na domačih tleh to ni zgodilo. Nihče od vladajoče
               opcije, ni zmogel toliko čustev, pa pokončnosti, da bi  se temu datumu priklonil. Za razliko od tega kar se
               je govorilo na ...<stage>/Nerazumljivo./</stage>, ko smo začeli obravnavati to resolucijo. Namreč,
               mnogi tu ste takrat govorili, da ta resolucija že velja in da jo bo Slovenija
               izvajala in da se izvaja, da je s tem uveljavljena. Moram reči, da sem v zvezi s tem
               postavil poslansko vprašanje. Preberem vam samo zadnji odstavek pred tem datumom
               seveda, Vladi sem poslal to vprašanje, ki se glasi: Glede na to, da so ob obravnavi
               resolucije evropske zavesti in totalitarizmov v Državnem zboru Republike Slovenije
               ministri in drugi predstavniki Vlade zatrjevali, da resolucija in iz nje izhajajoče
               obveznosti za Slovenijo že veljajo me zanima na kakšen način bo država obeležila 23.
               avgust Dan spomina na žrtve vseh totalitarnih režimov. Dobil nisem nobenega odgovora.
               Kolegica je dopoldan govorila, je na njeno vprašanje minister postavlja dodatna
               vprašanja. Jaz nisem dobil nobenega odgovora. Kljub temu, da je tako ažurna zadeva.
               Posredno sem v enem časopisu prebral odgovor, ki omenja, da sem jaz tako vprašanje
               postavil. Tisti novinar je zapisal: Država tega ne bo nikakor obeležila in da se ne
               sme. Moram reči, da me to dvojno obnašanje teh politikov iz vladne koalicije v tujini
               in doma močno skrbi in žali, kajti ali je možno, da gredo po svetu in kažejo
               popolnoma drugačen odnos kot ga kažejo tukaj. Namreč, v tem,da je bilo tako
               flagrantno zavrnjeno, da bi kakorkoli se obeležili 23. avgust se je v bistvu
               reafirmiralo sporazum Hitler - Stalin. Vemo, da so ga ideološki predhodniki nekaterih
               strank takrat pozdravili, ..<stage>/Nerazumljivo./</stage> do napada na Jugoslavijo. Vemo, da bi se
               brez tega sporazuma II. svetovna vojna prav gotovo popolnoma drugače odvijala. Skoraj
               gotovo bi bile nemške horde ustavljene bistveno prej, verjetno Poljske ne bi rešilo,
               ampak to je dalo polet. In kljub temu eni v tej državi branijo tudi stalinizem, da se
               ga ne sme obsojati. Celo se je Vlada distancirala od resolucije in stalinizem obsoja.
               Ogromno, ogromno gnoja je bilo zlitega tudi po poslancu Battelliju, ki je takšno
               resolucijo tudi pripravljal. Strinjam se, da v tisti resoluciji ni fašizma, ampak sem
               se pozanimal, Luka Juri je tudi ...<stage>/Nerazumljivo./</stage> naj pripravi še eno resolucijo,
               kjer bodo dodali tudi to in ...<stage>/Nerazumljivo./</stage>, ne pa da se država distancira od
               stalinizma. Kakšna sporočila gredo iz te države? Mislim, da smo ostali edina država v
               Evropi, ki tako čudna sporočila pošilja. Gospod Balažic<stage>(?)</stage> je celo takrat govoril, da
               poslanci nimajo kaj govoriti o zunanji politiki, ko se je distanciral, kar je v
               nasprotju z našo ustavo. Parlament določa zunanjo politiko. Kaj pa je pri nas
               posledica tega? Na vsak način
               ne se strinjati z obsodbo vse totalitarizmov. To je povzročilo, da se je Vlada na
               hitro odločila, da nekaterih proslav ne bo več, državnih ...<stage>/Nerazumljivo./</stage> V strahu
               ali v težnji, da bi čim lažje ignorirala 23. avgust. To je funkcijsko povezano,
               seveda. Popolna ignoranca 23. avgusta. Ne samo to, iz ust nekaterih politikov, pa
               tudi bivših politikov smo celo tisti politiki in stranke in ne vem kaj z najgršimi in
               najbolj neznosnimi opazkami oblateni. In vam bom prebral, namreč, streslo me je, ko
               sem v soboto ali nedeljo 29. poslušal po radiu, danes pa berem odziv na to resolucijo
               v slavnostnem govoru, ki se je zgodil ob prireditvi na spomin na prenos ranjencev iz
               Gorenjske na Primorsko na Vojskem. Gospod Janez Stanovnik je rekel, da nekateri
               politiki pri nas s tem hočejo oblatiti korenine naše narodne samobitnosti in sebe
               oprati greh narodnega izdajstva. Ne dovolim si, da gospod Stanovnik ali kdorkoli mene
               obsoja z grehom narodnega izdajstva. To se flagrantno čez palec dela. In s
               kolaboracijo za Štajersko, mislim na Primorsko in veliko dela Slovenije, nobene
               državljanske vojne ni bilo in ta pojem je greh uporabljati. In ne obsodi, ampak to
               rečem zaradi tega, moj oče je bil od nacizma, od Hitlerja zaprt 11. aprila v prvi
               rundi zavednih Slovencev, 366 štajerskih duhovnikov in najbolj zavedni, in potem
               tisti so bili vsi določeni za selitev in tako naprej. Bil je tudi od drugega
               totalitarizma po vojni trikrat zaprt. In me obsoditi kot greh narodnega izdajstva.
               Moj oče, moji starši so morda več praktično naredili za partizanstvo kot gospod
               Stanovnik, kljub temu, da je šef organizacije. In mnoge poprek se obsoja za narodno
               izdajstvo. Vse pozabiti s to resolucijo, za katero gospod Stanovnik potem pravi, da v
               resnici sploh ne gre za obsodbo ali neobsodbo totalitarnih, avtoritarnih režimov.
               Pravi, da gre za prevaro s to resolucijo. Pravi: Sama resolucija ...<stage>/Nerazumljivo./</stage>
               skupščine Sveta Evrope pove, da ne gre za nikakršno obsodbo fašizma. Da gre za
               ekskulacijo fašizma in obtoževanje komunizma in tako naprej. Popolnoma nesprejemljive
               kvalifikacije.  In glejte, v
               teh dneh so mnogi uporabili ...<stage>/nerazumljivo./</stage>.. te resolucije ne vem koliko gnojnice
               in neprimernih besed in saj pravim, če nas nekdo obsoja za narodno izdajstvo,
               kolaboracijo na Štajerskem. In mnogi obsojajo takšni tudi v tem parlamentu, sem dobil
               informacije katerih predniki pa so res v tistih dneh podpirali sporazum
               Entropy-Molotov in hodili z dvignjeno roko po povorkah v čast Hitlerju. In danes so
               proti obsodi o totalitarizmu. Lahko neko čustveno to razumem, ampak ne pa da obsojajo
               druge njihovi potomci. Moram reči, da so nezaslišani primeri kaj se dogaja ali pa
               prej. Lani mi je bivši poslanec Petek ob neki priliki na Veliki Šmaren mariborskega
               škofa, ko se je dotaknil Hude jame pozval naj se opraviči v imenu svoje inštitucije,
               to se pravi mariborske škofije, za kolaboracijo. Jaz ne morem razumeti, da je kaj
               takšnega možno, da je takšno potvarjanje zgodovine, podtikanje možno. Saj vendar bi
               moral sleherni Slovenc vedeti kako je s tem bilo. Zato je tragično, ne moremo vnašati
               kar naprej vsako poro te tragične državljanske vojne, ki se je na enem delu
               slovenskega ozemlja zgodila, totalitarizmi so pa strašno zaznamovali vse Slovence. In
               kdor ni pripravljen priznati tega, da so zaznamovali, pa da je treba storiti korak
               naprej, pa da je treba obsoditi to paktiranje med Stalinovim komunizmom in
               Hitlerjevim nacizmom in govoriti, da je to nesprejemljivo, ta objektivno paktira s
               tem, podpira sporazum kot so ga žal mnogi predvojni komunisti, res je, da so
               ...<stage>/nerazumljivo./</stage>... zelo na začetku vojne, mnogi na podlagi tega pakta. In upam, da
               je nek premislek od takrat bil storjen, čeprav ti govori še katerega drugega bi lahko
               navajal, bilo je rečeno, da s tem na enem govoru zasipamo parlament in s tem
               poglabljamo gospodarsko krizo in preprečujemo Vladi, da bi reševala v parlamentu
               gospodarsko krizo. Tako pošastne ali pa neverjetne teorije se razvijajo. Lahko bi se
               še govorilo in bi se moralo pravzaprav govoriti mnogo. Jaz moram reči, da sem ob
               ponovnem gledanju filma o Angeli Vode na Rajhenburgškem gradu bil res razočaran, da
               nihče ni zmogel te moči iz te...<stage>/nerazumljivo./</stage>...opcije, da bi se tej res pokončni
               komunistki, ki je ob 23. avgustu 1939 skočila pokonci in bila žrtev takratne partije
               slovenske in  je bila žrtev
               pozneje, dolga leta zaprta. In nihče se prioritetno ni mogel pokloniti njenemu
               spominu. Ali smo sposobni storiti korak naprej? In v duhu te evropske resolucije, ki
               je tako uravnotežena, da se ne znam predstavljati, da lahko nekdo nasprotuje takšni
               resoluciji in državi, ki je tako zaznamovana s totalitarizmi, tremi, edina država smo
               morda, ki so se jo na tako drastičen način dotaknili vsi trije totalitarizmi. Ali
               bomo delali korake naprej v zgodovino ali jih bomo delali naprej? Kdor ga je
               pripravljen storiti naprej mora dejansko soglašati, da moramo sprejeti nek dokument
               in da je to evropsko že priznan, to ni prevara, kdor govori, da je to prevara ta nima
               dobrih namenov in takšni si verjetno želijo, da bi se to ponavljalo na slovenskih
               tleh. In v naslednjih dneh bomo videli ali sprejemamo vsi obsodbo totalitarizmu ali
               pa to za slovenske še stalno ni možno. Hvala.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp7">

               <speaker>PREDSEDNIK DR. VINKO GORENAK:</speaker>

               <p>Hvala lepa. Razpravo nadaljuje gospod Potrč.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp8">

               <speaker>MIRAN POTRČ:</speaker>

               <p>Hvala lepa. Gospod predsednik, vi se trudite kadar gre za razprave koalicije zelo
               natančno spoštovati Poslovnik Državnega zbora. Jaz bi vas prosil, da to delate tudi
               kadar gre za razprave tistih, ki ste jih povabili na to sejo sami po svoji odločitvi
               s pravico, ki jo imate in kadar gre za razprave opozicijskih poslancev kar najavil
               ste, da bomo razpravljali o amandmajih. Jaz bi upal trditi, da je razprava tekla zdaj
               o odnosu do resolucije na sploh, o amandmajih zelo malo tu in tam se jih je kdo
               mimogrede dotaknil.</p>
               <p>Jaz bi glede razprave, ki jo je imela dr. Valičeva v imenu inštituta rad omenil samo
               to, da me moti ena sama stvar, drugače so stališča, ki jih je prezentirala stališča
               inštituta in pa njena osebna in jim ne morem oporekati, samo, ko je navajala nekatere
               zgodovinske analize in ocene, ki so bile, bi jo opozoril, da je ta Državni zbor leta
               1995 sprejel analizo mislim, da 12-ih zgodovinarjev z naslovom ključne značilnosti
               slovenske politike v letih 1929 in 1955. Ne glede na to kar si kdo o tem misli in jaz
               verjamem, da osebno gospa Valičeva misli, da tu notri ne piše nobeno dejstvo, ki je
               točno, da bi bilo prav, da se pove, da tudi to obstoja, ker drugače bomo začeli tudi
               na ta način deliti stvari in reči ene so naše, ene so od nekoga drugega in obratno,
               kar mislim, da ni prav in ni dobro. Naročil jo je Državni zbor. 12 zgodovinarjev jo
               je podpisalo, mnogi od teh tudi v zvezi z evropsko resolucijo izražajo svoja mnenja
               in stališča različno od stališč, ki jih je danes povedala dr. Valičeva in to je naša
               slovenska realnost in prav je, da jo upoštevamo.</p>
               <p>Drugo. Jaz podpiram predloge amandmajev, ki smo jih vložili v štirih koalicijskih poslanskih skupinah.
               Razprava, ki je od spomladi ali pa od pozne spomladi od začetka poletja, ko smo še
               razpravljali v Državnem zboru in ko je bila vložena in tudi danes potekala, kaže, da
               so lahko dobronamerne želje predlagateljev sprejema te resolucije v Državnem zboru,
               da pa praksa kaže tudi nekaj drugega, da smo se na podlagi tega intelektualci,
               zgodovinarji, politiki, ljudje v Sloveniji ponovno razdelili ne pa združili in da k
               temu prav gotovo bodo ali pa že pripomorejo tudi razprave v Državnem zboru. Tudi ta,
               ki jo je imel kolega Jerovšek k medsebojnemu iskanju skupnih stičnih točk in rešitev
               ne more prispevati sploh ne, če recimo tudi on upa reči, pa se opravičujem, če bo
               kakšna beseda narobe uporabljena, ampak smisel ne bo, da gospod Stanovnik s temi
               svojimi govori želi še naprej in ponovno totalitarizem in žrtve v Sloveniji. Nekaj
               približno v tej smeri ste, gospod Jerovšek, rekel, bova lahko jutri analizirala
               magnetogram in tudi druge stvari so bile v vaši razpravi povedane predvsem na razlike
               ne pa na to kje bi se povezovali. Te bojazni so se v koaliciji izražali tudi že na
               razpravi v juliju in mogoče tudi zato vloženi amandmaji. Mi smo predlagali in
               sklenili preložiti razpravo, da bi dobili mnenje strokovnega inštituta raziskovalne
               službe v Državnem zboru, dobili smo. In najmanj kar je bi prosil vse kolege, ki ste
               julija meseca govorili kako se obnašamo neevropsko in da ne spoštujemo evropskih
               norm, da danes poveste, da niste imeli prav. Mislim, da poročilo pokaže, da nobena od
               evropskih držav ne šteje, da bi morala neobvezujoče resolucije, ki same po sebi
               veljajo za vse državljane Evrope, posebej sprejemati v svojem parlamentu in jih
               posebej objavljati in da smo imeli prav, ko smo rekli, da to ni nujno in da zato
               predlagamo, da se sprejme deklaracija o seznanitvi ne pa sprejem resolucije z vsem
               naslednjim besedilom.</p>
               <p>Menimo, da je koristno, da se zaradi razlik, ki jih imamo na, ne na resolucijo, ampak
               na vrednotenje in pomen resolucije za razmere in ocenjevanje razmer v Sloveniji,
               sprejme tudi besedilo, ki smo ga za nadomestitev k prvemu poglavju predlagali, ker
               pravzaprav pove nekaj stvari o katerih se najbrž da dogovoriti. Prvo, da menimo, da
               noben dokument, ki ga sprejema politika ne more biti pravičen, večen, resničen in da
               ne more zahtevati od kogarkoli, da ima samo takšno mnenje ne pa tudi drug pogled. Vi
               v nekaterih svojih razpravah, dragi gospodje in gospe, zahtevate enoten pogled.
               Drugo, da se pove, da naj bi predvsem zgodovina bila tista, ki vrednotenje v lastnem
               okolju opravi in jaz tu soglašam, da prav gotovo zgodovina, ki jo imamo, zahteva še
               nadaljnje poučevanje in bo odkrila mnoge nove resnice. Prijazne ali pa neprijazne za
               katerega koli od nas in dejstva so točna. Njihovo vrednotenje se bo pa še pokazalo
               kot ustrezno ali ne. Tretje.
               Mi v tem tekstu izražamo spoštovanje do vseh žrtev totalitarnih režimov. Tudi do
               tistega, kolikor je bil in kakor je bil v Sloveniji in do kdaj je bil. Mi tega ne
               zanikamo in mislimo, da je ta očitek in v tej smeri skonstruiran zato, da bi spet
               delili in razlikovali, ne pa iskali skupne rešitve in povemo nekaj, kar jaz ne morem
               trditi, da je točno za druga okolja, ker jih premalo poznam. Upam pa trditi, da je
               točno za Slovenijo, da smo veliko naredili za popravo krivic, ki so bile storjene.
               Politično, pravno, materialno. Ne dovolj, ker se krivica nikoli ne da v celoti
               popraviti. Ampak mnogo in veliko in prav je to poudarjati. Vam se zdi to nepomembno
               zato, da bi razvrednotili tista prizadevanja, ki jih je Slovenija v zadnjih dvajsetih
               letih imela.</p>
               <p>In zadnje. Lahko imamo različen pogled. Jaz pač trdim, da leto 1980 ali pa osemdeseta
               leta v Sloveniji primerjati z letom 1945 ni mogoče in če sem prav razumel in če ne
               bom rekel preveč, razumel sem, da tudi dr. Valičeva v nekaterih elementih to poudarja
               in to priznava in to je tudi poskus, ki smo ga mi v tem tekstu dali. Zato se mi zdi,
               da bi bilo dobro in prav, da naše amandmaje sprejmete in da poskušamo po razmerah v
               Sloveniji, razpravljati čim manj, da bi se tudi čim manj razlikovali. Pustimo, da
               imamo v tem različne ocene in pustimo, da je o tem evropska resolucija povedala, kar
               je povedala. Jaz pa, najbrž pa tudi vi, imam pri sebi mnoge članke in izjave
               slovenskih intelektualcev in zgodovinarjev, ki so na marsikaj opozarjali. Tudi na to,
               o čemer je ravnokar govor gospod Jerovšek. Kako je do resolucije prišlo, kdo je bil
               predlagatelj resolucije, kaj v svojih konsekvencah lahko resolucija za razmere v
               Evropi pomeni, ali je korektna in poštena do vseh totalitarizmov, ki so bili v Evropi
               pa tudi v Sloveniji v zadnjem stoletju, ker se vse ni začelo tudi ne leta 1929, ampak
               marsikaj tudi pred tem in totalitarizem je bil lahko tudi na drug način uveljavljen.
               Mislim zato, da bi bilo prav, da pustimo, da pač strokovnjaki na različne načine na
               to gledajo. Mi se pa osredotočimo na to, da ker je to predlagano in ker smo v
               koaliciji pravilno v pričakovanju takšnega ravnanja ocenili, da bi bilo nesmiselno se
               upirati razpravi o tem v Državnem zboru, ker formalno to lahko opozicija vedno
               uveljavi in to ste tudi uveljavili z več kot triindvajsetimi podpisi, ki so pogoj za
               sklic izredne seje Državnega zbora. Menili smo pa, da bi bilo nepotrebno, da se v tej
               razpravi, bom rekel namesto, da bi pomagali reševati probleme v Sloveniji,
               osredotočimo spet na medsebojne razlike in medsebojne obtožbe, ki prav gotovo ne bodo
               nikomur koristile.  Jaz sem
               poskušal razložiti zakaj po mojem razumevanju naši amandmaji in predlagam, da jih
               sprejmemo. Hvala.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp9">

               <speaker>PREDSEDNIK DR. VINKO GORENAK:</speaker>

               <p>Hvala lepa. Besedo ima mag. Potrata.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp10">

               <speaker>MAG. MAJDA POTRATA:</speaker>

               <p>Hvala za besedo gospod predsednik. Jaz si pravzaprav nisem znala predstavljati kako
               bo danes obravnava te točke tekla, glede na to, da smo se pred parlamentarnimi
               počitnicami razšli s sklepom odbora, da naloži raziskovalnemu sektorju raziskovalno
               nalogo in je bila točka, ki se je glasila na sprejem resolucije o resoluciji
               evropskega parlamenta prekinjena.</p>
               <p>Zdaj vidim, da se je nekako zadeva združila in da imamo po eni poti splošno razpravo,
               po drugi strani pa razpravo o amandmajih, ki so bili že vloženi pa bom zaradi tega
               vendarle nekatere stvari skušala samo ugotoviti, ne pa elaborirati. Še vedno se ob
               argumentiranju potrebe po sprejetju resolucije nezakonodajne resolucije evropskega
               parlamenta v Državnem zboru, stvar argumentira s tremi, davno tega sprejetimi
               resolucijami, katerih pa nobena ni bila resolucija evropskega parlamenta.</p>
               <p>Druga stvar. Govoriti o strahu pred razpravo o resoluciji evropskega parlamenta, je
               po nekajkratni razpravi v Državnem zboru verjetno res odveč. Upam pa, da svoboda
               govora o kateri je gospa Valič govorila kot o značilnostih demokratičnega družbenega
               sistema, velja tudi zame in da boste razumeli, da jaz ne morem sprejeti nekaterih
               stališč in pogledov, ki so se ob razpravah o tej resoluciji v javnosti slišala in ki
               so izničevala tisto uvodno razmišljanje poslanca in predlagatelja resolucije,
               podpredsednika Državnega zbora Cukjatija, da naj bi to pravzaprav porabili za izraz
               sočutja do žrtev in naj bi vendarle razmišljali predvsem o posledicah totalitarizma,
               ki zadenejo posameznika in mu je treba ne glede na to kako se mu je to zgodilo in
               kdaj se mu je zgodilo in na kateri strani je za časa življenja bil, izkazati dolžno
               pieteto.</p>
               <p>Socialni demokrati, to sem že nekajkrat razložila, smo obžalovali večkrat žrtve.
               Podprli smo tudi sprejem posebne deklaracije, ki bi jo Državni zbor sprejel. Moti pa
               me pri tem, da ob vsej naklonjenosti in govoru o tem kako se ne želi primerjati ali
               pa postavljati enega proti, vendarle iz besed tako gospe Valič ob različnih
               priložnostih, vsaj iz medijev sem to razbrala pa danes je bilo tudi nekako v podtonu
               slišati, ali pa koga drugega še v tej dvorani, je navadno potem zadnji od treh
               totalitarizmov, ki je omenjen, vedno tisti, ki je  razglašen za najbolj zločinskega. Da je bil najhujši,
               se mu reče. In kakorkoli se že ob žrtvah skušamo z empatijo obračati do vseh žrtev,
               je za vse tiste, ki so bili aktivni udeleženci narodno osvobodilnega boja, nemogoče
               prezreti, da se hoče njihovo vlogo zmanjševati ali pa na neki točki celo ali
               zamolčevati ali pa celo jih postavljati v pozicijo, v kateri bi se morali tako rekoč
               zagovarjati.</p>
               <p>Če se sklicujemo na to, gospa Valič, da je danes v Sloveniji ta trenutek drugačno
               vzdušje in je primeren trenutek za sprejem te resolucije, potem živiva in sprejemava
               odzive javnosti, stroke, politike, na zelo različni ravni. Kajti tisto, kar jaz berem
               in kar spremljam, ugotavljam, da se oglaša vse več ljudi, ki v resoluciji evropskega
               parlamenta pogrešajo uravnoteženo obsodbo vseh totalitarizmov. Ugotavljam, da vse več
               strokovnjakov in zgodovinarjev znova opozarja na to, naj se do zgodovine opredeljuje
               stroka, da vse več zgodovinarjev ugotavlja, da se do enotnega pogleda na zgodovinsko
               situacijo ne bomo zlahka dokopali. Tisto, kar me pa pravzaprav najbolj skrbi pri vsej
               tej stvari pa je, da bi bilo dobro, če bi nekateri, nekatera elementarna zgodovinska
               dejstva morebiti pogledali in skušali tisto, kar citirajo, citirati v malo večjem
               izseku, da bi dobili ustreznejšo časovno dimenzijo stvari.</p>
               <p>Gospod Jerovšek je citiral premiera Vladimirja Putina na slovesnosti ob
               sedemdesetletnici začetka 2. svetovne vojne. Tam je v resnici bilo različno stališče
               tudi izraženo do nemško-sovjetskega sporazuma o nenapadanju. Mislim na Kačinskega, ki
               je povedal, kar je povedal. Ampak ruski premier, zdaj pa citiram iz medija. Vladimir
               Putin je na slovesnosti ...<stage>/Nerazumljivo./</stage>... zavrnil takšne razlage, češ, da je bil
               ...<stage>/Nerazumljivo/</stage>... le en člen v verigi sporazumov. Kakor je Rusija razglasila pakt
               za nemoralen, tako bi morale tudi druge države obsoditi svoje paktiranje z Adolfom
               Hitlerjem. Omenil je poljsko pogodbo z Berlinom iz leta 1934, münchenski sporazum iz
               leta 1938, ko sta Francija in Britanija privolili v razkosanje Češko-slovaške in to
               še ni vsa veriga. V kakšnem drugem mediju bi bilo mogoče razpravljati o tem ali
               zaslediti, da je tudi začetek 2. svetovne vojne v očeh zgodovine lahko ali napad
               Italije na Etiopijo, na ...<stage>/Nerazumljivo./</stage>... ali kaj drugega, o Chemberlanu<stage>(?)</stage> je
               kaj govora. Ampak tisto, kar mi je pa iz včerajšnje slovesnosti ostalo v zavesti pa
               je, da je Angela Merkel pogumno priznala krivdo Nemčije za začetek 2. svetovne vojne
               in se ni te izogibala in sklicevala in zamenjevala posledic in vzrokov.</p>
               <p>Nedavno tega sem bila v Cankarjevem domu na pogovoru z Borisom Pahorjem in tudi sam
               je zelo odločno opozarjal na umanjkanja poznavanja zgodovine, vsaj kar zadeva zlo, ki
               ga je povzročil  fašizem.
               Ugotovil je, da o fašizmu ne vedo dosti ne v Italiji pa tudi pri nas ne in da je
               znanje te mlade generacije o tem kaj se je dogajalo v imenu totalitarnih režimov in
               pretresla me je njegova izjava, da ogenj se je začel s požigom narodnega doma v
               Trstu, končal pa s krematoriji v koncentracijskih taboriščih in tudi sam je zelo
               slikovito povedal, da ko govorimo o nekaterih rečeh, potem dajmo razumeti, da niso
               nastale same od sebe, ampak jih je treba postaviti v zgodovinski kontekst pa jaz ne
               bom njegove metafore izrekla zato, da ne bi sprožila vala polemik in replik in
               ogorčenja.</p>
               <p>Gospod Jerovšek, jaz bi vas samo še na eno drobnarijo spomnila. Verjetno ste tako kot
               jaz prebrali primerjalni pregled našega raziskovalnega sektorja. Res, da je 31.
               avgusta bil šele objavljen, ampak jaz mislim, da daje dovolj relevantnih podatkov,
               saj je od sedemindvajsetih članih Evropske unije na vprašalnik raziskovalnega
               sektorja odgovorilo 19 držav. To se pravi več kot polovica je to, več kot
               reprezentativni vzorec in zanimiva je ta preglednica in ugotovitev. Na resolucije
               takega tipa kot je ta, ki ni zakonodajna, praviloma reagirajo z obravnavo na delovnih
               telesih. Mi smo to na komisiji za peticije ter za človekove pravice in enake možnosti
               davno tega že storili. Tudi mi recimo tisto, kar se je meni zdelo prav posebej
               zanimivo, da se to ni zgodilo niti v pribaltskih državah pa niti na Poljskem, kjer je
               situacija vendarle bistveno drugačna od situacije pri nas. Pa na to so tudi naši
               zgodovinarji, opozarjajo. Mogoče bi si bilo dobro prebrati intervju z mladim
               zgodovinarjem, dr. Igorjem Grdino v sobotni prilogi enega od slovenskih dnevnikov, ki
               govori o teh stvareh pa je to zelo izobražen mož. Ampak tisto, kar sem iz tega
               pregleda še hotela povedati, ker je bilo to tudi posebej poudarjeno. Ker je to prva
               država pa Belgija, se tu na začetku tudi belgijski predstavniški dom izreka o 23.
               avgustu in pravi, da je precej nenaklonjen temu, da bi organizirali spominske dni.
               Konkretna ponudba bi morala biti odobrena s strani konference predsednikov in tako
               naprej. Ampak marsikaj, kar je pa mogoče iz zgodovinske interpretacije preteklosti
               razbrati pa tudi specifik v nacionalnih državah je pa najmanj, kar lahko rečem, da
               velika večina zgodovinarjev ugotavlja, da so bile razmere v Sloveniji res  bistveno drugačne kot v drugih
               državah zlasti pri Baltskih, Poljskem in tiste, ki so pod Sovjetsko zvezo imele
               kakšno bolj grobo izkušnjo in da je, za to še enkrat poudarjam, amandma, ki smo ga
               vložila, ki kaže vendarle na specifiko razmer v Sloveniji utemeljen.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp11">

               <speaker>PREDSEDNIK DR. VINKO GORENAK:</speaker>

               <p>Hvala lepa, za vaš prispevek. Nadaljeval bi sam z nekaj kratkimi stavki.</p>
               <p>Jaz se seveda strinjam, da je bila leta 1995, odnosno v uvodu mogoče še tole, prav
               ste me opozorili, gospod Potrč, da razprava teče širše kot sem jo odprl z amandmaji,
               ampak mislim, da sedaj več ali manj vsi poslanci tako razravljajo, zato nekako jih ne
               bi omejeval, zaradi tega, ker mislim, da vsi razpravljajo v tej smeri, tudi zadnja
               razprava je bila približno taka, seveda se strinjamo s tem, da je bila leta 1995
               narejena neka analiza, ampak poglejte, 14. let je minilo in po štirinajstih letih je
               bilo v tej Sloveniji na slovenski zemljevid dodanih še veliko pikic, ki označujejo
               kaj v naši zgodovini, zato bi bilo mogoče prav, da bi kdaj dali Državni zbor ta
               odbor, ne vem kako to gre, razmislil o kakšni novi, podobni analizi, kar se mi zdi
               predvsem logično. To, da poslanci nismo imeli prav, opozicija, nismo imeli prav, se
               jaz ne bi na nobeden način strinjal, ta raziskava na nobeden način ne dokazuje nič,
               mi smo vedeli, da nismo dolžni sprejeti take resolucije, da torej je nismo dolžni,
               smo pa v preteklosti, kar je gospod Cukjati zelo dobro obrazložil s praktičnimi
               primeri sprejeli tam, ker je tam taka politična volja bila in mi smo seveda računali
               v opoziciji, da taka politična volja tukaj bo, žal vse kot kaže, motimo. Tudi ne bi
               mogel reči, da gre za neki enotni unificiran pogled, saj ne gre za to vprašanje, gre
               za vprašanje resolucije Evropskega parlamenta, gre samo za vprašanje, ali v Sloveniji
               tisto, kar v Evropi velja velja tudi v Sloveniji, to je temeljno vprašanje za moje
               pojme. Tisto, kar je kontradiktorno, kar je problematično v tem trenutku je to, da
               naši poslanci v Evropi rečejo, da, dvignejo roke in pritisnejo tipko za, tukaj v
               Državnem zboru koalicija pravi, ja, to seveda za nas velja hkrati pa ne ravnamo temu
               tako. Če to za nas velja, resolucija Evropskega parlamenta, potem je najmanjši
               problem v petih minutah na Državnem zboru jo potrditi in reči, rešen problem, ne pa,
               da smo že trikrat to prestavili. Dokaz tega, da to v Sloveniji ne velja ali pa vsaj
               ne velja ta resolucija vsaj za koalicijo ne je predvsem to, da sedaj v Brestanici na
               tej spominski slovesnosti, ki sem se jo udeležil, jaz se udeležujem tudi Partizanskih
               slovesnosti, recimo, teh štirinajste devizije v mojem koncu, itd., in nimam s tem
               nobenega problema, ko grem tam. Na ..<stage>/nerazumljivo./</stage>.. odnosno Brestanici bi bil pa
               zelo vesel, če bi bil moj levi sosed, gospod Potrč, pa moja desna soseda, recimo,
               gospa Potrata, jaz bi bil srečen in bi verjel, da koalicija misli resno, ampak tega
               nisem doživel. Jaz razumem, da predsednik države, predsednik vlade, recimo da nista
               imela časa, čeprav so prioritete predsednika države precej čudne, to vsi vemo, da ima
               neka čudna merila, ki  jih
               uveljavlja na neki način, ki večini državljanom ni razumljivo, kaj je in kaj ni
               pomembno, ampak recimo da ni imel časa, ampak eden poslanec koalicije, eden sam
               poslanec koalicije se ni tam pojavil. To je problem in to je odraz tega, da ne misli
               koalicija resno in tukaj je bolečnina. Nisem vas omenil. Pardon. Torej, to je ta
               problem. Problem je torej v tem, da za Evropo pokažemo ogledalo A., v Sloveniji pa ni
               A., ampak je B., ga hitro okoli obrnemo, to je torej problematična zadeva.</p>
               <p>Kar se tiče medsebojnih razlik, to je jasno, veste, če izjavo gospa Stanovnika, ki
               ste jih opravičevali, jaz bi rekel tako, izjave gospoda Stanovnika mejijo na kaznivo
               dejanje in nekdo bo verjetno, jaz sem danes prvič za te zadeve izvedel odnosno bil
               seznanjen z njimi, se mi zdi, da je to zelo problematična zgodba in kar se tiče njega
               vemo, kako izgleda, 60 let prodajanja ene zgodovine, ki smo se jo učili vsi, danes pa
               opravičila tistega, kar se je dogajalo po drugi svetovni vojni, ampak ne govorimo o
               tem, govorimo o resoluciji. Če govorimo o resoluciji, potem bi bilo prav, da
               resolucijo, ki so jo poslanci slovenski v evropskem parlamentu podprli, da dobi
               enotno podporo tudi v našem okolju in to bi bilo normalno in to bi bilo prav. Težko
               boste primerjali Slovenijo pa s Finsko, težko boste primerjali Slovenijo z Švedsko,
               težko boste primerjali z mnogimi drugimi državami, težko, ker mnoge od teh držav niso
               bile deležne take represije totalitarnih režimov kot jih je bila Slovenija in prav
               ste razumeli, jaz mislim, da tako gospo Valičevo, kar bo tudi sama povedala kot tudi
               mene, ki sem trdil, da 80. leta so precej drugačna v pozitivnem smislu, so pa v
               negativnem smislu hudo slabša, 45., 50. kot drugod po Evropi, tako da je tukaj
               potrebno biti korekten pri teh zadevah. Repliko moram dati, ker sem omenil, gospo
               Potrato, vam.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp12">

               <speaker>MAG. MAJDA POTRATA:</speaker>

               <p>Hvala. Domnevam, da živim v svobodni državi, zato ni moja navada naštevati vseh
               tistih, ki sem jih pogrešala na kakšnem dogodku. Če je ob 23. avgustu bila moja
               navzočnost zaželenja, potem bi morala dobiti vabilo na ta dogodek, ga nisem dobila in
               se dogodka nisem udeležila. Tudi nimam navade se hvaliti s svojo družinsko izkušnjo,
               ampak ..<stage>/Nerazumljivo./</stage>.. živi v zgodovinskem spominu moje družine, zato ker je bila
               družina moje mame izseljena in je bila tam zaprta in zato toliko težje prenesem
               razpravo o totalitarizmih in o vsem tem, ker bi lahko, če bi bila to moja želja iz
               svoje družinske zgodovine marsikaj povedala, kaj vse smo morali s pravnega storiti,
               da lahko z marsikom v tej državi normalno komuniciramo. Hvala. 
               </p>
            </sp>
            <sp xml:id="SDT5-OZNPJUIP-Nujna-018-2009-09-02.sp13">

               <speaker>PREDSEDNIK DR. VINKO GORENAK:</speaker>

               <p>Hvala lepa. Ja, seveda, saj tudi jaz nisem dobil vabila, pa sem tam bil. Jaz sem vas
               pač pogrešal, gospa Potrata. Gospod Potrč, izvolite.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp14">

               <speaker>MIRAN POTRČ:</speaker>

               <p>Hvala lepa. Gospod predsednik, jaz sprejemam, da naš odbor, da preko študijskega
               centra, da kakorkoli še nadalje raziskujemo zgodovino in da prihajamo do novih
               spoznanj. Jaz bi bil tega zelo vesel, samo to ne daje po mojem dobre slike tistim, ki
               zamolčijo, ampak morda je grd izraz, ki ne poudarijo, da smo nekaj tega že imeli. To
               velja za vas in jaz sem to samo pri dr. Valičevi omenil, da bi bilo prav povedati, da
               je tudi to ena od stvari, pa čeprav leta 1995 publicirana.</p>
               <p>Drugo. Jaz z vami ne morem soglašati, da ocena oziroma poročilo, ki smo ga dobili od
               raziskovalnega sektorja, ne dokazuje nič. Jaz sem namreč gledal magnetogram prejšnje
               seje v katerem smo bili obtoženi neevropskega ravnanja zaradi tega, ker nismo
               pripravljeni o resoluciji razpravljati, odločati in jo soglasno sprejeti na Državnem
               zboru. Če nič drugega ne, poročilo raziskovalnega centra dokazuje, da tudi drugi
               evropski parlamenti tako ne ravnajo. In zato sem pričakoval, da bi bili kolegi toliko
               korektni, pa rekli: "Ja, v tem delu nismo imeli prav." Je pa pri nas Komisija za
               človekove pravice o tem razpravljala in razpravljali bomo tudi na Državnem zboru, ne
               pa sprejemali, ker je takšno naše mnenje, vaše pa, da se sprejme. Zato se mi zdi, da
               to je vredno poudariti.</p>
               <p>Tretje. Ali obstoja razlika in moramo sprejeti dobesedno to in o čemer govori
               evropski parlament, ja, v tistem delu, kjer govori o obsodbi vsakršnega totalitarizma
               in v razumevanju ali pomilovanju vseh žrtev ne glede na to kdo jih je povzročil ali
               pa v popravi krivic ja. Seveda vi zlorabljate to dejstvo in želite razmere v
               Sloveniji, ker pač jaz mislim drugače, od leta 1995 do leta 1990 enačiti z vsem kar
               se je dogajalo v mnogih drugih državah, recimo v pribaltskih, na Poljskem, v Romuniji
               in še kje. Jaz mislim, da je pri nas bilo razlike in da je prav na te razlike
               poudariti in na njih opozoriti, ne pa jih zavestno zmanjševati ali pa tudi
               nepriznavati. In da so bili v Sloveniji razlogi tudi za razmere v času druge svetovne
               vojne tudi za elemente državljanske vojne v razmerah do napada Nemčije na Slovenijo
               in da so v tistem času stranke in slovenska politika bile razdeljene, pri čemer je
               pomagala tudi cerkev in da je treba tudi to povedati, če želimo o tem govoriti. To je
               spet moje mnenje, gospod Jerovšek lahko misli kaj drugega. Samo ne zahtevati, da o
               tem, če sprejmemo na znanja ali na drug način resolucijo moramo o razmerah v
               Sloveniji od  leta 1945 ali pa pred tem pa do danes misliti enako, to pa je bil vaš
               poskus in z vašimi razpravami stalno znova to dokazujete.</p>
               <p>In zadnje. Jaz ne trdim, da bi se udeležil, ker bi v naprej rekel nekaj o čemer se
               odločal nisem, sem pa vprašal ali je kakšno vabilo in dobil informacijo, da ga ni.
               Hvala.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp15">

               <speaker>PREDSEDNIK DR. VINKO GORENAK:</speaker>

               <p>Hvala lepa. Dal vam bom besedo po vrstnem redu kot imam. Zabeleženo imam gospo
               Oražem, če ste čisto pri sebi in veste kje je tema in veste za kaj gre vam dajem tudi
               besedo glede na to, da ste 15 minut klepetala. Izvolite.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp16">

               <speaker>CVETKA ZALOKAR ORAŽEM:</speaker>

               <p>Lepo vas prosim, to pa presega meje, reči poslanki, če je pri sebi.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp17">

               <speaker>PREDSEDNIK DR. VINKO GORENAK:</speaker>

               <p>Nisem rekel, če je pri stvari, torej...<stage>/Oglašanje iz klopi./</stage>...V redu. Kar pomirite
               se. Če je gospa Oražem pri stvari, temi in tako dalje ima besedo, 15 minut sem
               poslušal klepetanje s te strani. Izvolite.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp18">

               <speaker>CVETKA ZALOKAR ORAŽEM:</speaker>

               <p>Hvala lepa. Jaz sem res danes deležna v tem prostoru že ves dan toliko žaljivk s
               strani vas predsednik, da res prosim, da se umirite, jaz vam nisem nič naredila. Res
               pa, da kritično diskutiram. Jaz ne vem, če je to tako hudo. Jaz sem pri sebi moram
               reči in tudi vem kaj želim povedati.</p>
               <p>Moram reči, da zaradi načelnih in demokratičnih stališč in drže je nujno in ni
               nobenih dilem pri tem, da se podpre resolucijo ali kakršenkoli dokument, ki obstoja
               totalitarizme vključno s komunizmom. Ampak, pri tem je treba, vsaj po mnenju naše
               poslanske skupine, potrebno ohraniti tudi neko korektnost in najti moč za to, da se
               po eni strani vsaj kar se Evrope tiče, moram biti kritična in sem del tega prostora,
               je treba biti kritičen tudi do aktualnih pojavov totalitarizma, jih budno spremljati,
               nanje opozarjati. In jaz moram reči, da Evropa tu ima še nekaj stvari za urediti in
               popraviti, predvsem kar se tiče zadnje, novejše, aktualnejše morda bližjih stvari
               povezanih z Balkanom. Srebrenico, kjer nekaj načelnih zadev je bilo izrečeno, dejstvo
               pa je, da se žal žrtvam tega ni še povrnila vsa škoda ali kakorkoli, niti se jim ni
               priznalo tega, da evropska sodišča v zvezi s tem niso še izrekla nikakršnih zadev. Ob
               enem pa ostaja tu še veliko odprtih stvari. V zvezi z balkanskimi vojnami Evropa še
               ni povedala kdo je bil napadalec in kdo je bil žrtev, če zelo natančno pogledamo.
               Ampak, v redu, tako da ne bi samo poveličevali kako Evropa vedno, Evropa dela, tako
               kot je rekel Churcil, v skladu s svojimi interesi in temu je tako. Jaz moram reči, da
               v Zaresu nimamo nikakršnih težav in dilem v zvezi s tem, za razliko od drugih, ki v
               razpravah o totalitarizmu najdejo bistveno več kritičnih besed, bistveno več obsodb
               predvsem za enega od totalitarizmov, torej za komunizem. Že sama resolucija pa je v
               precej manjši meri obsodila druge totalitarizme, zlasti se mi zdi, da tu lahko omenim
               v miru fašizem in celo si razlagam zakaj, ker je fašizem nastal v neki državi, ki je
               danes simbol zahodno evropske demokracije in kje je bil povezan tudi z neko
               inštitucijo v Vatikanu in imam svoje mnenje in ta bom tudi ohranila. In tu kar se
               naše stranke tiče nismo dediči nikogar, nimamo nobenega in nam ni potrebno braniti nobenega "izma" in sploh
               nam ni potrebno delati še nečesa kar vseskozi vidim pri tej zgodbi zadaj
               relativizirati vlogo. Tu vidim glavni problem te resolucije, da želi na nek način
               relativizirati vlogo enega totalitarizma in morda na drug način poudariti predvsem
               drugi totalitarizem. Zakaj to govorim? Mislim, da je bil čas, ko smo lahko vendarle
               preko poletja si vzeli čas za razmislek tudi čas, ko so prišla na svetlo še mnoga
               nova dejstva, predvsem v zvezi z nastankom te resolucije, kjer se vidi, da je ta
               resolucija pravzaprav nastala ali pa pobuda zanjo nastala predvsem v vzhodnoevropskih
               državah predvsem v baltskih državah in situacija v teh državah je silno, silno
               specifična, zelo specifična. In moram reči, da tudi nekako menim, da je Evropa imela
               neko slabo vest, druga Evropa, zahodna Evropa slabo vest, ker je te države ob koncu
               druge svetovne vojne na nek način prepustila sovjetski zvezi. Ampak, notri v teh
               državah je še en problem, v teh državah je problem tudi kolaboracija, v teh državah
               je problem je tudi to, da so te države sodelovale precej eksplicitno z nacizmom. In
               mnogi so opozorili na to, da bi bil lahko tudi to način s katerim so želele na nek
               način relativizirati, o čemer sem prej govorila, svojo vlogo, v funkciji nacizma, s
               tem, da so bile po eni strani žrtve komunističnega totalitarizma in tudi po drugi
               strani to njihovo neprijetno fašistično preteklost na ta način, omiliti z uporom
               proti komunizmu. Jaz mislim, da je to dejstvo potrebno posebej poudariti in to
               dejstvo bistveno razlikuje situacijo po posameznih okoljih. Ker ste prej govorili o
               tem kaj so počeli naši poslanci v evropskem parlamentu, bi jaz želela povedati nekaj
               citatov, ki so jih tudi v tem vmesnem obdobju povedali, pa kažejo na neko zanimivo
               sliko, ki ni tako zelo enoznačna kot pravite. Mojca Drčar Murko, poslanka, ki je pri
               tem sodelovala v skupini liberalcev, pravi, citiram: "Resolucija je v bistvu darilo
               tistim predstavnikom konservativnih in nacionalističnih strank, ki prihajajo iz
               republik nekdanje sovjetske zveze in držav .....vzhodnega bloka." In še naprej pravi,
               citiram: "To je eden izmed najbolj kompromisnih dokumentov, ki jih je sprejel
               evropski dokument, vendar tudi pravi skrpucalo", to je njena beseda, "s katerim so
               parlamentarci hoteli zadovoljiti zelo različne politične interese." Tako, da ne bi
               danes predstavljali, da so te stvari bile tako preproste kot se želi reči in tam so
               vsi glasovali, te razprave so bile burne, dolge, so potekale znotraj tega evropskega
               parlamenta in niso tako zelo enoznačne, kot želite danes povedati.</p>
               <p>Jaz moram reči tudi to, da ta tekst smatram za zelo splošen tekst in da bi prav
               zaradi tega o čemer sem govorila na začetku bilo tisto kar smo lahko prebrali tudi
               ali pa nam je dalo misliti, je to vprašanje, da se ne upoštevajo specifičnosti in
               nianse ne totalitarizmov, ampak situacij v posameznih državah, situacij, ki so jim bile podležene, ki so bile
               za posamezne narode tako ali drugače drugačne in seveda jaz mislim, da bi morale
               takšne resolucije slediti v svojih tekstih k cilju, da so objektivne, da so polne
               zgodovinske resnice, ampak potem bi morali biti zapisani za vsako državo posebej, za
               vsako situacijo posebej. Drugače za Italijo, drugače za Litvo, drugače za Avstrijo in
               drugače za Slovenijo in samo takšen tekst bi lahko bil, ki bi upošteval te
               specifičnosti zares prav relevanten, ne pa tako, kot pravi tudi naša poslanka, pač
               tekst najbolj pravzaprav polen kompromisov in nekih iskanj kako zdaj vso to evropsko
               sceno spraviti pod eno kapo. Zakaj? Zato, mislim, da bomo in smo tudi podprli to, da
               skupaj s koalicijo pripravimo poseben tekst in ta tekst, ki bo in je na nek način
               nenadomestljiv, prvo poglavje, je tekst, ki govori o specifičnostih v Sloveniji.
               Mislim, da je iz tega vidika korekten in nujno potreben. Lahko ga tudi še dopolnimo.
               Je odprt, amandma je možno vložiti in se lahko z njim specifike Slovenije poudarijo.
               Tu mislim, da je argument zato zakaj v tem tekstu, zakaj je ta tekst pripravljen in
               zakaj je vnesen v to zadevo. Moram pa reči, da je zelo zanimivo, da celo v teh
               državah, kjer so pravzaprav začutili to potrebo in se najbolj trudili, te resolucije
               niso obravnavali in potrjevali. Sem prej pogledala. Niti Latvija, niti Litva, niti
               Češka, niti Poljska, niti Romunija, niti Slovaška. Skratka nikjer niso čutili posebne
               potrebe, da to počnejo še v svojih lastnih nacionalnih parlamentih. Tako, da jaz
               sodim, da je potrebno biti pri takih stvareh zelo previden in jaz mislim, da, si upam
               trditi, da je bila taka umetno, ampak načrtno vnesena problematika v zvezi s tem tu v
               slovenski prostor. Da so bili nameni tudi izkoristiti to resolucijo za vnašanje ali
               pa za zrelativiziranje nekaterih zadev v slovenskem prostoru, kajti zelo pozorno sem
               spremljala vse diskusije in zelo jasno je bilo vsaj v začetku, zdaj se stvari
               nekoliko popravljajo, ko prihajajo opozorila, da se je pravzaprav želelo izkoristiti
               ta dokument predvsem zato, da bi se tudi v Sloveniji zrelativiziralo nekaterih s
               fašizmom in nacizmom zato, ker so pač bili to argumenti v protikomunističnem uporu in
               boju. Jaz moram reči, kar se nas tiče, ravno v tem podtonu je ta problem, je ta
               dilema, je ta ampak, ki pravite, da kaže na ne vem kaj, na evropskost in težave pri
               obsodbi česar koli. Teh težav ni, ampak jaz moram reči, da vsaj kar se tiče Poslanske
               skupine Zares, nikoli ne bomo sprejeli tega, da bi na osnovi takšne resolucije in
               interpretacij na njeni osnovi, lahko sodelovanje z nacizmom in fašizmom, ki je bilo
               pri nekaterih v Sloveniji pač v tistem obdobju prisotno, upravičili, obranili zaradi
               protikomunističnega  boja.
               Moram pa reči, da pač ta podton vseskozi čutim, je prisoten in se ga da pač
               zaslutiti. Hvala lepa.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp19">

               <speaker>PREDSEDNIK DR. VINKO GORENAK:</speaker>

               <p>Hvala lepa. Lahko vprašam, ali je slovenski časopis ali tuji? Tam, kjer ste citirala.
               Ali je to slovenski časopis ali tuji, če lahko vprašam? ...<stage>/Oglašanje iz klopi./</stage>...
               Hvala lepa.</p>
               <p>Imam v nadaljevanju še 5 razpravljavcev. Iskreno bi želel, če bi tudi predstavnika
               varuha človekovih pravic lahko uvrstil. Torej 6 jih že imamo. Prvi med njimi pa je
               gospod Magajna.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp20">

               <speaker>ANDREJ MAGAJNA:</speaker>

               <p>Hvala za besedo. Pozdrav vsem navzočim. Ali naj Državni zbor Republike Slovenije
               glasuje o resoluciji? To je bila dilema, ki se je že večkrat pojavila in to je
               osrednja dilema, o kateri sem tudi mislil, da bomo danes govorili. Ali jo naj
               uvrstimo v Uradni list. Mislim, da je iz formalnih razlogov na to odgovorila že danes
               večkrat omenjena primerjalna analiza raziskovalnega sektorja. To ni praksa evropskih
               parlamentov in mislim, da je škoda s to diskusijo nadaljevati. Seveda jo legitimno
               vsakdo lahko odpira in o njej razpravlja. Ampak bili smo na nek način zavedeni pred
               to raziskavo, kot da je to standardna praksa za tovrstne dokumente, kar pa je že iz
               tega vzorca, ki smo ga dobili, jasno, da to ni.</p>
               <p>Drugi razlog, ki po mojem kaže na to, da ni primerno potrjevati tako resolucijo pa je
               vsebinski. Tudi danes je bilo že večkrat omenjeno, da še več ljudi, mislim kritične
               javnosti poudarja, da le ta dokument ni tako dovršen. Ne bi rekel oziroma rekel bom,
               da je beseda skrpucalo pretrda in groba in se ne pridružujem. Vendar smo pa daleč od
               tega, da je to pretanjen, prefinjen, uravnotežen dokument. Posebno, če prevedemo
               zadevo na slovenska tla. Pa ne bom ponovno navajal številke kolikokrat se pojavlja
               beseda komunizem, stalinizem, da je fašizem bil omenjen le v enem stavku. Tudi
               današnja razprava pravzaprav kaže na to, da se resolucija omejuje pretežno na
               komunizem in stalinizem in se kar pridružujem kolegici Cvetki Oražem, da je morda
               namen reletavizirat sodelovanje med fašizmom med narodnoosvobodilno borbo. To me na
               nek način, posreden način navezuje tudi to, da se danes omejuje sporazum
               ...<stage>/Nerazumljivo./</stage>... Stalin. Pozabljamo pa na sporazum ali pa kot rečete, zaprisego
               leta 1943, ki je vzpostavljala pakt med domobranci in okupatorjem pa ne gre za samo
               zaprisego. To je še najmanj. Del kolaborantov slovenskih je sprejel orožje kot
               okupatorja, deloval pod poveljstvom nemških  generalov in tako dalje. Žal tudi pogrešam, da bi rimokatoliška cerkev
               obsodila to navezo, ampak jo še danes opravičuje za borbo proti brezbožnemu
               komunizmu, kot da bi bil nacizem morda zaveznik prave vere. Poglejte. Obsoja se
               izključno posamezna grozodejstva, anomalije v tem smislu tudi na naši strani oziroma
               na strani domobranstva so bila taka in taka nevredna dejanja. Samo koloboriranje kot
               tako pa ni bilo obsojeno. To je zgodovinopisje, praksa Slovenije. Vse to, kar so
               danes, se v razpravi kaže, iz formalnih in vsebinskih razlogov, nas napeljuje na to,
               vsaj mene, da pustimo resolucijo evropskega parlamenta, z dne 2. aprila, ki bo tudi
               objavljena v Uradnem listu Evropske unije in da se morda ukvarjamo s tem, kar je bilo
               za Slovenijo značilno, za njeno specifiko. Glasovanje pa iz formalnih in vsebinskih
               razlogov v parlamentu ni potrebno.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp21">

               <speaker>PREDSEDNIK DR. VINKO GORENAK:</speaker>

               <p>Hvala lepa. Pred nadaljevanjem naj ugotovim, da gospo Alenko Jeraj nadomešča gospod
               France Cukjati, ki je z nami že od začetka. Nadaljuje gospod Grims. Izvolite.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp22">

               <speaker>MAG. BRANKO GRIMS:</speaker>

               <p>Hvala za besedo. Mogoče bi naivnemu gledalcu ali pa poslušalcu te razprave ali pa
               nekomu, ki bo nekoč bral magnetogram, se zdelo, da smo pravzaprav evropski parlament
               v malem. Kajti strinjam se s tistimi, ki so rekli, da je pač v Evropi silno širok
               spekter interesov in politika je usklajevanje interesov po definiciji. Ampak veste,
               naloga parlamenta pa je čisto nekaj posebnega in tukaj ste vsi v tem delu zgrešili
               bistvo. Namreč, ko govorite, da bo to vse prepuščeno zgolj zgodovini, ste pozabili,
               da je pač tukaj odgovornost vseh državnih institucij in Slovenija je v nečem posebna.
               Namreč, če govorimo o državnih institucijah je treba vedeti, da tudi sodišča imajo
               demokratični način. Še nacizem, kot vzor zla, je imel sodišča. Socializem tudi. Vsi
               so jih imeli. Vlade imajo tudi nedemokratični režimi. Vsi so imeli vlade. Ampak
               demokratično, pluralno izvoljen parlament ima pa samo svoboden demokratičen režim, ki
               izpolnjuje vse tiste normativne zahteve, ki jih kot minimalne standarde demokracije
               postavlja moderna politologija in evropski parlament je tukaj storil veliko delo.
               Zelo veliko delo in zato so te razprave nevredne tega evropskega parlamenta. Namreč
               po izjemno velikem naporu, po dolgem času, je dosegel zelo visoko stopnjo soglasja.
               Kajti za resolucijo evropskega parlamenta, evropske zavesti in totalitarizmu,
               poudarjam, tudi evropski zavesti gospe in gospodje, to so vsi po vrsti do zdaj
               izpuščali v svojih razpravah. To je evropska zavest. To soglasje je bilo doseženo med
               poslanskimi skupinami v evropskem parlamentu, kajti večina vseh članov, tudi
               socialistov je glasovala za ta akt in kar je posebej pomembno, tudi vsi prisotni,
               poslanke in poslanci iz Slovenije. Žal je potem, kot ste nekateri citirali, prišlo do
               neke tovariške samokritike, ampak dobro. To je bilo značilno za nek drug režim.
               Očitno stare navade pri nekaterih težko umrejo. Ampak to ne zmanjšuje  vrednosti te zgodbe. Namreč kaj
               se je s tem zgodilo? Evropski parlament, kot temeljno demokratično evropsko telo, je
               postavil vrednostni temelj in trdim, da celo civilizacijski okvir Evropske unije.
               Predstavil je jedro evropske zavesti. Vrednostni jedro same evropske zavesti. Kaj
               pomeni biti Evropejec. In zato je neverjetno koliko sprenevedanja pa koliko
               motoviljenja v zvezi s tem se potem zgodi, ko o tem spregovorimo v Sloveniji.
               Poglejte. Evropski parlament je imel tudi vse te težave, ki jih imate nekateri s to
               resolucijo. Kajti evropski parlament, ki je zato, da je prišel do te točke, moral
               tudi narediti korak čez svojo lastno slabo vest. Saj ima Evropa tudi slabo vest.
               Evropa je tudi šla nekoč podpisovat neke mirovne sporazume. Tiste, o katerih ste prej
               že govorili in je to priznala in seveda tudi obžalovala. Evropa je molčala, ko je šlo
               za holokavst v Ukrajini. Vsa Evropa je vsako leto beležila spomin na nepopisen zločin
               holokavsta nad Judi, ki ga je izvajal nacizem in fašizem. Ampak vsa Evropa, ista
               Evropa je do zdaj molčala ob obletnici holokavsta nad Ukrajinci, ki je zahteval
               skoraj enako število žrtev. Po nekaterih podatkih pa celo več žrtev kot holokavst nad
               Judi v 2. svetovni vojni. Zagrešili pa so ga socialisti v Ukrajini, ko so umetno
               povzročili lahkoto zato, da bi iztrebili tiste, ki so jim bili odveč. In to je jedro
               vsakega totalitarizma. Da verjame, da si lahko dovoli, da za neke višje cilje iztrebi
               kar cele skupine, izvrši genocid in to hoče Evropa obsoditi. To je vredno obsoditi
               enkrat za vselej in vse z enako mero zato, da se zgodovina ne ponavlja. To je
               evropska zavest. S tem namenom smo tudi mi vse to predlagali in kaj se potem zgodi?
               Pridejo amandmaji, s katerimi se najprej predlaga črpanje, potem pa tako, kako bi
               temu rekel, en ovinek tja nekam, da ugotavljate, da bo to objavljeno v Uradnem listu
               Evropske unije. Ja, dobro jutru, res bo objavljen v Uradnem listu Evropske unije,
               ampak to še nič ne pomeni. Kajti tisto, kar bi bil na nek način etični minimum,
               minimalni standard evropske zavesti, če hočete, bi bil, da vsaj rečemo v parlamentu,
               v celotnem parlamentu in to z visoko stopnjo soglasja, da odpiramo to resolucijo in
               da se tudi objavi v našem uradnem listu. S tem bi začrtali tudi svoj civilizacijski
               okvir, priznali in potrdili svojo evropsko zavest in seveda jasno in za vselej z
               enako mero za vse, za nacizem, fašizem, komunizem, socializem, kar hočete, obsodili
               vse totalitarizme v kateri koli pojavni obliki. Ker ti pojavne oblike v resnici niso
               tako zelo različne kot se hoče vedno znova ene opravičevati ali pa druge prikazovati.
               Gre samo za vprašanje. Eni so bili bolj nasilni navznoter do lastnih prebivalcev,
               drugi so bili bolj nasilni navzven. Jedro živeti v laži in  živeti v sistematičnemu nasilju, v strahu, to je
               bilo pa značilno za vse pa to ni bilo omejeno samo na Evropo. To se je pojavljajo
               seveda tudi, žal, na drugih koncih sveta. Iz tega vidika, kot rečeno, je ta
               resolucija čisto nekaj posebnega. Gre za vprašanje vzpostavljanja nekih
               civilizacijskih norm, ki so v demokratičnem svetu samoumevne ali pa naj bi bile
               samoumevne pa se jih zdaj na nek način negira. Jaz moram reči, da sem zelo žalosten,
               ko berem kaj ste tukaj zapisali tudi v vaših amandmajih k tej resoluciji, iz katere
               črtanje v bistvu predlagate tudi s to formulacijo, ki ste jo zdaj zapisali. S to samo
               obidete tisto, da ravno ne napišete naj se črta iz besedila. Dejanski učinek je pa
               isti. Tako, da naj bi bilo jasno kaj vsebina tistega amandmaja pomeni.</p>
               <p>Govorite, da so bili sprejeti predpisi, ki so omogočili obsodbo povojnih pobojev. Ali
               verjamete, da vse države, kjer je padel totalitarni režim, kateri koli, greste lahko
               preverjati, sam sem po svojih močeh to storil, so sprejele na parlamentarni ravni
               poseben akt, nekatere poseben zakon, ker je pač to skladno z njihovo pravno
               ureditvijo in pravnimi običaji, druge resolucijo ali deklaracijo ali nek ustrezen
               akt. Ampak sprejel ga je parlament, s katerim so obsodili tisti režim. Prav zato, da
               se ne bi vedno znova odpirale te rane, prav zato, da se ne bi ena in iste laži vlekle
               naprej in vedno znova. V Sloveniji pa noben tak akt ni bil sprejet. Poglejte. Za
               poseben akt s katerim bi bili obsojeni zločini, vsi, vse nasilje, ves totalitarni
               sistem po drugi svetovni vojni, nikoli ni bil sprejet v parlamentu. Bila je
               predlagana pred približno desetletjem oziroma še nekaj več, posebna deklaracija o
               tem, vendar jo je takratna večina zavrnila. Z majhno večino, ampak žal, tisti akt ni
               bil sprejet. Tako, da je pravzaprav Slovenija edina, ki svojega vrednostnega temelja,
               ne govorim zdaj o zakonu, govorim o vrednostnem temelju, v parlamentu po spremembi
               sistema sploh nikoli ni potrdila in ta demokratični deficit smo hoteli nadomestiti s
               tem preprostim sprejemom ali pa, če hočete, potrditvijo, ker je bolj pravno korekten
               izraz, sprejete evropske resolucije. Ker, če se je Evropa vendar lahko poenotila o
               nekem besedilu, ali je res to tak problem, da bi Slovenija enostavno zato, da ne
               odkriva vedno znova tople vode, pač potrdila to in s tem tudi svojo prav evropsko
               usmeritev. Žal se je izkazalo, da gre očitno stvar v povsem drugi smeri. Nekatere
               stvari, ki so tukaj navedene, se človek težko strinja oziroma tisti, ki smo to
               doživljali na lastni koži, potem to tudi težko resno vzamemo. Predvsem zato, ker tudi
               preprosto ni res. Poglejte. Ko ste govorili o tem, da noben parlament v Evropi tega
               ni potrjeval. Seveda, ker so že sprejeli že davno druge deklaracije vsi, ki so imeli
               socializem. Greste lahko preverjati. Nekateri so sprejeli celo lustracijske zakone,
               kar je v Sloveniji nemogoče si sploh zamisliti. Ampak sprejeli so neke deklaracije,
               ki so pomenile popolno obsodbo prejšnjega režima.  V Sloveniji kaj takega niti slučajno. Pa je Slovenija
               res tako drugačna, kot bi radi o tem razpravljali? No pa poglejmo v čem pa je
               Slovenija drugačna in bog ne daj, da bi nas posebej navedli, tako kot si je prej
               poslanka Zaresa želela. Kajti kolikor jaz vem pa sem se tudi precej pozanimal pri
               kolegih, ki se s tem strokovno ukvarjajo, je Slovenija edina država na tleh katere je
               bilo po koncu druge svetovne vojne pobitih bistveno, bistveno več kot ljudi v celotni
               drugi svetovni vojni. Niti v alpskih državah ni bilo tako. Prišlo je do razselitev,
               do drugih stvari. Ampak bistveno več pobitih je bilo pa žal samo na slovenskih
               tleh.</p>
               <p>Potem samo Slovenija je bila sestavni del tiste države, ki je še po letu 1960 poznala
               Goli otok in nekateri trdijo, da od leta 1953 ni bilo več totalitarnega sistema v
               Sloveniji. Ja lepo vas prosim. Kje ste pa živeli? Jaz verjamem, da nekateri niste
               tega doživljali, ker pač ste bili člani avantgarde, ste imeli poseben položaj in vse
               ostale privilegije. Ampak tisti, ki smo bili nadzorovani še tja do leta 1990, kot so
               lahko nas seznanili policisti, ki so to morali izvajati po demokratizaciji države,
               tisti smo pa pač živeli drugače in teh je bila velika večina.</p>
               <p>Tisto, kar je bilo tudi zanimivo, da sem ta vprašanja, morda ste jih razumeli zgolj
               kot retoriko, postavil zraven, ko ste zahtevali to analizo. Ampak seveda te analize
               potem strokovna služba ni naredila pa bi bilo zelo zanimivo to videti. Kajti lahko bi
               se prepričali pa ne govorim tega na pamet, da je Slovenija potem res izjema. Izjema
               je tudi po tem, da šele 20 let skoraj po padcu, če sem precizen, mogoče kakšno leto
               manj, ampak skoraj 20 let po padcu prejšnjega režima, šele zdaj odkriva nekatere
               stvari, ki so bile zanj ne samo značilne, ampak so predstavljale njegovo jedro, so
               predstavljale njegov temelj, bistvo in iz tega vidika to izmotavanje danes tukaj, ko
               gre za to deklaracijo, vpije do neba ravno tako kot ...<stage>/Nerazumljivo./</stage>... kitke
               mladih deklic v Hudi jami. To je beg pred resnico. To ni nič drugega. Ampak resnice,
               veste, v modernem svetu ni mogoče ustaviti, ker prej ali slej pride na dan. To je
               tudi Evropa zelo dobro vedela in zato je Evropa šla v to deklaracijo. Zato, da bi te
               stvari uredila z enako mero za vse, ker je pač to evropska norma.</p>
               <p>Ko ste nekateri govorili o 23. avgustu, ki je predlagan za evropski praznik. Sam
               osebno mislim, da je to edino pravilno, ste ob tem omenjali tudi izobrazbo otrok. Jaz
               osebno sem zelo za to, da se otrokom zelo jasno pove kakšen je totalitarizem, kako se
               je razvijal, kako je nastal. Ampak potem naj otroci vedo, ker trdim, da skoraj noben
               slovenski otrok v tem trenutku tega ne ve. Kako so nekoč nacisti hodili k socialistom
               v Rusijo na treninge, na učenje kako delati koncentracijska taborišča, kako
               iztrebljati svojega razrednega sovražnika, kako so se objemali in skupaj korakali pod
               kljukastim križem. Zdaj, ko je bil en film o tem zavrten v Sloveniji, najbrž tudi vsi
               dobro veste o čem govorim. Kajti če ne bi bilo tistega filma, verjetno še polovica
               teh,  ki so v tej dvorani, ne
               bi vedelo, kaj se je dogajalo. In da so eden drugemu ovajali tiste, ki so pobegnili
               iz Nemčije, judje, ki so reševali svoja življenja in so pobegnili v Rusijo oziroma
               Sovjetsko zvezo takratno, ker so verjeli, da bodo tam zaščiteni, da gre za antipod,
               tega niso razumeli in so prišli v drug totalitarizem in so jih oni mrtvo hladno
               vrnili nazaj, ker so pač kolaborirali, to je bila ta primarna kolaboracija
               totalitarizma. In če bodo otroci enkrat to razumeli, potem bodo tudi razumeli, da je
               eden od teh totalitarizmov se zvito povezal z demokratičnim svetom in na ta način
               dosegel mnogo več, kot bi dosegel s tistim paktom Ribbentrop-Molotov, na osnovi
               katerega so si razdelili demokratično Poljsko. Saj Poljska ni padla zato, ker jo je
               samo kljukasti križ napadel, rdeča zvezda jo je napadla, v hrbet, izdajalsko, brez
               povoda. In kaj so oni naredili - oni so se lepo povezali z demokratičnim svetom in
               potegnili železno zavezo od Baltika do Trsta. To morajo otroci vedeti, da bodo
               razumeli, zakaj se je Evropa tako razvijala in kako velik dosežek je ta združena
               Evropa. In kako velik dosežek za to združeno Evropo je, da je znala oblikovati
               resolucijo o evropski zavesti in totalitarizmu, kot svoj vrednostni in civilizacijski
               temelj. To imajo otroci pravico vedeti. To je tudi dobro, da vedo, zaradi tega, da se
               zgodovina ne bi ponavljala.</p>
               <p>Veliko tega je bilo danes že tu izgovorjenega. Ne vem, ali se je res tako težko
               poenotiti vsaj o nekih temeljnih civilizacijskih normah, kot je, recimo, ta, da si,
               ko nekateri govorite o stvareh, ki se zdaj šele delajo, recimo, odkrivanje in
               ureditev prikritih grobišč. Osebno sem trdno prepričan, da je civilizacijski minimum,
               da se vse izkoplje in pokoplje dostojno in v skupno grobnico. To je civilizacijska
               norma. Pa, ljudje božji, še nacisti so to naredili na Poljskem! So prekopali tiste
               nesrečne Poljake, ki jih je Rdeča armada pobila v Katimu. Pri nas je vsaka hosta še
               vedno polna vsega. 600 hudih jam je še v Sloveniji, 600! In to je problem, s katerim
               se dejansko velja soočiti.</p>
               <p>Poglejte, če bi res vsi verjeli, kar je bilo prej rečeno, češ da od leta 1953 ni bilo
               nobenega problema več, potem ne bi sami zapisali številke 90 v ta vaš isti amandma.
               To se pravi, so že tu vaše besede od vaših dejanj precej drugačne. In če bi res vsi
               verjeli, da je to, kar govorimo, neupravičeno, da kaj od tega ni res, ne samo to vse,
               ali pa da je kaj od tega drugače, sem trdno prepričan, da bi bili vsi med vami
               zagotovo na prireditvi 23. avgusta, pa ne samo na tisti, ampak bi bili tudi takrat,
               ko je država naredila svojo prvo žalno slovesnost v spomin na vse žrtve totalitarizma
               od leta 1945 do leta 1990. Ampak vsaj iz ene od strank, iz največje vladne stranke,
               žal od tam nisem videl nikogar. S tem so pa v bistvu zelo jasno povedali, da se zelo
               dobro spomnijo, kaj se je dogajalo. In zdaj, veste, medkulturni dialog pomeni, da je
               stvari treba povedati, to je ena od zahtev medkulturnega dialoga, o čemer smo imeli
               tudi v tem parlamentu posvet. Ena od zahtev medkulturnega dialoga je, da se stvari
               pove jasno, brez sprenevedanja, odkrito, in to predstavlja enega od evropskih
               temeljev. Temu je bilo posvečeno celotno lansko leto Evropske unije. Temu je bilo
               posvečeno kot enemu od ciljev Evropske unije tudi predsedovanje Slovenije Evropski
               uniji. Ampak medkulturni dialog zahteva, da se stvari  pove brez sprenevedanja, brez laži, jasno, odločno in
               argumentirano. Samo na ta način se lahko medkulturni dialog sploh vzpostavi. In tu se
               postavlja vprašanje, ali smo zreli za medkulturni dialog. Ali smo tudi po tej plati
               Evropejci, ali smo pripravljeni sprejeti ta evropski vrednostni okvir, civilizacijski
               okvir moderne Evrope, moderne združene Evrope, v obliki resolucije o podpori
               resolucije Evropskega parlamenta o evropski zavesti in totalitarizmu. Trdno sem
               prepričan, da bo Slovenija prišla do te točke, upam, da že sedaj, že danes. Samo
               dvoje je ključno: da se jasno izrazi podpora v taki ali drugačni obliki in da se
               objavi to resolucijo tudi v Uradnem listu. Da se lahko vedno in povsod, tudi ko gre
               za iskanje nadaljnjih rešitev, pogleda, ali je to skladno z evropsko resolucijo, da
               se torej vedno znova ne odkriva tople vode. Samo toliko bi bilo potrebno. Če tega ne
               bomo storili danes, sem trdno prepričan, da se bo storilo kdaj kasneje. Vendar
               mislim, da bi bilo dobro za vse, da bi dokazali vsaj toliko modrosti, kot so jo
               nekateri drugi državniki, in potrdili 23. avgust kot tisti dan, ki je primeren. In
               drugič, da bi sprejeli vse tisto, kar postavlja kot vrednostno izhodišče Evropska
               unija. In potem večine teh razprav, ki so bile danes tu, sploh ne bi bilo, ne bi bile
               več potrebne, zaradi tega, ker bi se stvari po zgodovini, po pravni poti in po
               človeški plati uredile, sčasoma, naravno, same od sebe, brez kakršnegakoli problema.
               In to je evropska norma. Gre torej v resnici samo za temeljno in osnovno vprašanje,
               in to trdim, da bo očitno pri glasovanju: ali smo pripravljeni jasno in nedvoumno
               izraziti podporo tej resoluciji in s tem izraziti podporo evropskim vrednotam,
               sprejeti evropska izhodišča, sprejeti evropsko zavest in s tem sprejeti tudi
               odgovornost, odgovornost za ugled Slovenije pred Evropsko unijo in celotnim svetom.
               Ali pa se bomo izmotavali, bomo glasovali proti, bomo rekli, to je tam, bo že kje
               drugje objavljeno, to črtamo, to se nas ne tiče, in potem to še poskušali prikriti z
               dvoumno napisanimi formulacijami, kot so zapisane zdaj v amandmaju k 1. poglavju, in
               se bo sedanje stanje nadaljevalo. Osebno upam, da bo rešitev prva, ker bo to za
               Slovenijo dobro, dobro bo za Evropsko unijo in dobro bo tudi za ugled tega
               parlamenta. Kajti, še enkrat se vračam na začetek in s tem bom tudi končal,
               demokratičen deficit in, če hočete, tudi vrednostni, etični deficit, civilizacijski
               deficit slovenskega parlamenta je v tem, da se nikoli z enim jasnim, nedvoumno
               zapisanim aktom v katerikoli obliki, deklaraciji, resoluciji, v čemerkoli, ni znal
               opredeliti do prejšnjega sistema, do vseh totalitarnih režimov, in da bi pri tem
               spoštoval tudi v času sprejemanja etične norme. Kajti evropska norma, gospe in
               gospodje, je, da se pri tem sledi zelo visoko stopnjo soglasja, tako kot je bila tu
               dosežena. Če se nekaj sprejema brez političnega soglasja, tako da velik del politike
               temu nasprotuje, da se ne povabi ali pa zavrača  tisti del civilne družbe, ki bi bil relevanten za
               obravnavo, tisto je brez vrednosti. In se bojim, da bomo v to past sedli, ko bomo
               prišli do vprašanja nekaterih zakonov, ki so tudi zdaj v proceduri. S tega vidika bi
               bila ta deklaracija, ta resolucija še toliko bolj dragocena, ker bi predstavljala
               vrednostno izhodišče, v luči katerega bi potem lahko vsako stvar osvetlili,
               razjasnili, preverili ali pa definirali, točno, skladno z evropskimi normami. Gre
               torej za vprašanje, evropskost da ali ne.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp23">

               <speaker>PREDSEDNIK DR. VINKO GORENAK:</speaker>

               <p>Hvala lepa. Predlagam, da poslušamo strpno eden drugega in ne dajemo vmes pripomb.
               <stage>/Oglašanje v ozadju./</stage> Ja, kar poslušajte me, sicer potem ne boste sledili, kje ste.
               Nadaljuje gospa Irgl.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp24">

               <speaker>EVA IRGL:</speaker>

               <p>Najlepša hvala za besedo. No, namen te razprave danes o resoluciji zagotovo ni biti
               žaljiv, kakorkoli, drug do drugega ali pa komu ne dovoliti, da bi povedal svoje
               mnenje. Predvsem pa ni namen predlagateljev, ki predlagamo izredno sejo Državnega
               zbora, kjer bi obravnavali resolucijo o evropski zavesti in totalitarizmu, da bi
               komurkoli želeli z resolucijo vsiljevati neko mnenje. To je resolucija Evropskega
               parlamenta, ki obsoja vse totalitarizme in tudi avtoritarne režime. In pri obsodbi
               teh sistemov zagotovo ne more iti za kakršnokoli vprašanje vsiljevanja mnenja. Pri
               tej obravnavi gre za preprosto stvar, ki bi morala biti pravzaprav jasna vsakemu
               človeku - gre samo za obsodbo zla, ki se ne sme nikdar več ponoviti. Se pravi, po
               mojem mnenju bi se bilo treba poenotiti tudi na politični ravni glede obsodbe vseh
               totalitarizmov. Tu zagotovo nimam v mislih, kot je bilo večkrat rečeno s strani
               koalicijskih poslancev, samo komunizma, absolutno ne. Tu gre za obsodbo vseh treh
               totalitarizmov, tako fašizma, nacizma kot tudi komunizma. Evropski parlament je torej
               2. aprila sprejel resolucijo, ki naj bi jo obravnavali v torek v Državnem zboru, kjer
               med drugim tudi piše, da Evropa ne bo združena, če ne bo sposobna oblikovati enotnega
               pogleda na svojo zgodovino. Se pravi, če ne bo priznala nacizma, stalinizma, fašizma
               in komunizma kot skupne zapuščine in če ne bo izvedla poštenih in poglobljenih
               razprav o njihovih zločinih v prejšnjem stoletju. To so izhodišča, in mislim, da bi
               se tu z njimi morali strinjati vsi. Tu ne gre za nikakršno vsiljevanje mnenja, ampak
               gre za teze, s katerimi, mislim, ne bi smel imeti nihče nobenih težav, sploh, če
               vemo, da so to resolucijo podprli vsi evropski in slovenski poslanci v Evropskem
               parlamentu.</p>
               <p>Prvi korak k spravi je torej Evropa storila s tem, da je 23. avgust namenila spominu
               na žrtve totalitarnih in avtoritarnih režimov. Zagotovo je s tem pokazala neke vrste
               zavedanje, pa tudi sočutje, kako pomembno je obeležiti spomin na to hudo trpljenje,
               ki so ga doživeli milijoni ljudi. Seveda pa mora to hkrati predstavljati tudi opomin
               vsem nam, predvsem pa prihodnjim generacijam, da se kaj takega ne bi nikoli več
               zgodilo. Tudi ni pomembno, kateri režim je to storil. Vsak režim, ki je to storil, je
               treba obsoditi.</p>
               <p>Moram reči, da  tisto, kar je
               mene najbolj zmotilo, je predvsem to, da se nihče od državnega vrha ni spomnil, da bi
               kakorkoli obeležil ta spomin na vse žrtve. Ni me zmotilo to, da poslancev ni bilo v
               Reichenburgu; konec koncev, to je odločitev vsakega posameznika. Bolj me je zmotilo,
               da ni bilo nikakršne izjave s strani najvišjih, ne obeležitve ali pa kakšne proslave,
               ampak vsaj izjave ob tem dnevu s strani predsednika Vlade, s strani predsednika
               države, bodisi varuhinje človekovih pravic. To je tisto, kar je mene najbolj zmotilo.
               In seveda bi pričakovali, da se tudi v Sloveniji, glede na to, da spadamo v družino
               evropskih narodov, do teh vprašanj tudi tako obnašamo, kot se ostala Evropa. Po mojem
               mnenju to zanikanje in nepriznavanje 23. avgusta, ki obsoja vse totalitarizme,
               Slovenijo znotraj tega evropskega prostora oziroma znotraj evropskih narodov
               postavlja v neprijeten položaj. Namreč, vse države članice Evropske unije, njeni
               predstavniki v Evropskem parlamentu, vključno z našimi predstavniki v Evropskem
               parlamentu, so zmogli ta korak poenotenja pri teh vprašanjih. Tudi, kot že rečeno,
               slovenski evropski poslanci so brez izjeme obsodili totalitarizme. Se pravi, medtem
               ko evropske države stremijo k spravi narodov, ki so obsodile to zlo, ki je bilo
               udejanjeno, si pri nas še vedno ne moremo priznati nekaterih stvari in se soočiti z
               nekaterimi dejstvi iz polpretekle zgodovine. Predvsem pa očitno ne znamo obsoditi ali
               obeležiti 23. avgusta kot spomina na vse žrtve.</p>
               <p>Čisto za konec bi želela povedati še glede seje oziroma sklica seje Državnega zbora,
               ki bo v torek. Sama sem še vedno prepričana, da je resolucijo treba obravnavati, ker
               smatram, da je to dobro za slovenski družbeni prostor. Seveda pa menim, da je najprej
               treba obravnavati resolucijo o evropski zavesti in totalitarizmu, se pravi, sprejeti
               neka evropska načela, evropske vrednote, kamor sodi tudi obsodba totalitarizmov, in
               šele nato lahko preidemo tudi na obravnavo zakonodaje oziroma tako imenovanih vojnih
               zakonov. Skratka, ko se bomo znali poenotiti na načelni ravni o stvareh, šele nato
               lahko preidemo na sprejemanje zakonodaje o tako imenovanih vojnih zakonih. Skratka,
               če poenostavim, resolucija, pa tudi obsodba in obeležitev 23. avgusta kot dneva
               spomina na žrtve bi lahko bila predpogoj ali pa nek korak naprej za spravo med
               Slovenci. Najlepša hvala.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp25">

               <speaker>PREDSEDNIK DR. VINKO GORENAK:</speaker>

               <p>Hvala za vaš prispevek. Imam še štiri, pa jih bom povedal, zato da se lahko
               pripravite. Prva bo sledila mag. Valičeva, nato gospod Jerovšek, gospod Cukjati in
               gospa Beblerjeva, tak je vrstni red. Gospa Valičeva, izvolite. 
               </p>
            </sp>
            <sp xml:id="SDT5-OZNPJUIP-Nujna-018-2009-09-02.sp26">

               <speaker>MAG. ANDREJA VALIČ:</speaker>

               <p>Čisto na kratko bi se zahvalila gospodu Potrču za omembo tega zbornika mojih kolegov
               zgodovinarjev. Jaz cenim ta prispevek, ampak še enkrat poudarjam, 15 let je tudi v
               zgodovinopisju dolga doba, med tem časom je pač prišlo do novih odkritij, novih
               zgodovinskih virov, tako da nekje se mi zdi tisti zbornik iz leta 2004 primernejše
               gradivo. Podpiram pa idejo dr. Gorenaka, da morda bi bil potreben nek nov razmislek,
               posvet v tem parlamentu o zadevah o katerih se danes pogovarjamo.</p>
               <p>Gospe Potrati zagotavljam, da tako jaz osebno, kot študijski center za narodno spravo
               ceni kot vrednoto bolj slovenskih partizanov za osvoboditev slovenskega naroda.</p>
               <p>Omenila bi gospod Merklovo. V nemškem prostoru je bila seveda opravljena
               denacifikacija. Spet tukaj lahko razpravljamo, ampak na splošno je bila opravljena
               denacifikacija, o defašizaciji se lahko pogovarjamo, ponekod manj, ponekod več.
               Dekomunizacije pa v evropskem prostoru težko govorimo, da je bila opravljena.
               ...<stage>/Oglašanje iz klopi./</stage> Če ste me poslušala sem ravno to povedala.</p>
               <p>Gospa Potrata je omenila Borisa Pahorja in izobraževanje. Se strinjam. Znanje mladih
               generacij tudi na Slovenskem v tem obdobju je slabo. Tudi v razpravah v Evropskem
               parlamentu, pa v strokovnih razpravah so poudarjali govorniki, da je izobraževanje
               ključ procesa v Evropi o katerem se sedaj pogovarjamo. In tudi resolucija evropskih
               zavez in totalitarizmov poudarja pomen izobraževanja mladih generacij. Ker bistvo je,
               da se zavedamo, da to kar mi sedaj govorimo in to kar sprejemamo to je pravzaprav
               naša prihodnost. In jaz ne verjamem, da je v tem prostoru kdorkoli, ki bi si želel
               ponovitev totalitarne preteklosti.</p>
               <p>Še nekaj bi rada poudarila glede vabil na dogodek 23. avgusta. Na študijskem centru
               za narodno spravo smo še posebej pazili na to, da smo poslali vabila tako predsedniku
               države, predsedniku vlade, predsedniku parlamenta, varuhinji človekovih pravic in
               vsem poslanskim skupinam v parlamentu. Hvala lepa.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp27">

               <speaker>PREDSEDNIK DR. VINKO GORENAK:</speaker>

               <p>Hvala lepa. To pojasnilo, se mi zdi, da tudi veliko veliko pove. ...<stage>/Oglašanje iz
               klopi./</stage> Proceduralno gospod Grims.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp28">

               <speaker>MAG. BRANKO GRIMS:</speaker>

               <p>Glede na to, da je gospa Potrata ves čas skrajno nekulturno klepetala, ko ji je gospa
               hotela odgovoriti, bi prosil samo, kot predsednik, seznanite s tem, da je gospa
               Valičeva posebej poudarila, da seveda v prvi vrsti obsojamo tako nacizem, kot vse
               druge totalitarne sisteme, da ne bo potem spet tisto, da se nekaj ne obsoja.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp29">

               <speaker>PREDSEDNIK DR. VINKO GORENAK:</speaker>

               <p>Hvala lepa. ...<stage>/Oglašanje iz klopi./</stage> To sem hotel storiti v nekoliko drugačni obliki,
               pa ste me prehiteli, ker sem hotel reči, da upam, da bo gospa Potrata prebrala
               magnetogram, ker ni uspela poslušati.</p>
               <p>Imate repliko.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp30">

               <speaker>MAG. MAJDA POTRATA:</speaker>

               <p>Hvala, gospod predsednik. Najprej bi povedala, da ne ravnate enako do opozicijskih in
               koalicijskih poslank in poslancev, zlasti do poslank ste zelo žaljivi in zelo
               kritični. Ali nam pripisujete, da smo nervozne, ali nam pripisujete, da nismo pri
               sebi, ali opazite kadar s kom kakšno besedo izmenjamo. Ni pa mogoče reči, da bi bili
               enako kritični do cele vrste komentarjev, ki jih imajo vaši strankarski kolegi, ali
               pa ko zlorabljajo poslovnik in govorijo o postopkovnih predlogih, ki to niso. Mislim
               na dopoldansko sejo.</p>
               <p>Ali sem poslušala, ali nisem poslušala, slišala sem. Ne soglašam pa z vami gospa
               Valič in to je moja osebna pravica, da je bila v Italiji defašizacija storjena zaradi
               tega, ker pomembni intelektualni italijanske provinjence in cela vrsta drugih
               govorijo o tem, da se je Italija vedno znala izogniti obsodbam in posledicam tega kar
               je počela. In vi se lahko iz mene norčujete  kolikor se hočete, ampak to kar počnete, da predavate o medkulturnem
               dialogu v trenutku ko medkulturni dialog s tem kako drug drugega poslušamo in kaj
               izražamo nima nič skupaj. Je pa res, gospod Grims, bil predsednik odbora za kulturo,
               šolstvo in šport v času, ko je Slovenija predsedovala svetu EU in je bil poziv za to,
               da bi v okviru medkulturnega dialoga imeli tudi posvet o romski problematiki smo pa
               to ignorirali in tega nismo naredili. In poglejte analize kaj je Slovenija odnesla iz
               medkulturnega dialoga in kaj ljudje o medkulturnem dialogu vedo in kako ga znajo
               definirati. Tisto kar mene moti pri vsej tej zadevi je, da je gospa Valič direktorica
               študijskega središča, ki naj bi enakovredno obravnaval vse totalitarizme, tako pravi.
               Ampak ko sem jo natančno poslušala je njena izhodiščna teza ta, da je pač tisto, kar
               se je po letu 1945 dogajalo bistveno hujše od tistega kar se je dogajalo med letom
               1941 in 1945 in ne zadeva NOB-ja, ampak kaj drugega. Jazu ne morem pristati na to, da
               nekdo, ki vodi neko inštitucijo, ki naj bo raziskovalna, meni govori kaj se je v
               zgodovini v tem času zgodilo. Pri vsem tem gre pa v neko raziskavo s tezo in s
               prepričanjem kakšni bodo rezultati tiste raziskave. Jaz obžalujem, gospa direktorica,
               da je tako. Obžalujem tudi tisto, če so mediji natančno povzeli kar ste vi vedno
               izrekali in kar je izrekala gospa Irgl in še kdo. To so stvari, ki ne utrjujejo
               prepričanja, da je želja po enakovredni obsodbi vseh totalitarizmov iskrena. In to
               kar je bilo mogoče tudi v zgodovinskih učnih načrtih, prenovljenih, videti je tudi
               posebnega premisleka in mogoče razprave vredno. Hvala lepa.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp31">

               <speaker>PREDSEDNIK DR. VINKO GORENAK:</speaker>

               <p>Hvala lepa. Vaša razprava je tipičen dokaz tega, da sem do poslancev koalicije zelo
               toleranten. Iz temeljnega razloga, ker ste šla bistveno mimo časa, ker ste šla čisto
               izven konteksta in tako dalje in dokazala, da gospe Valič niste poslušala. Zato jaz
               upam, da boste prebrala magnetogram. To bi bilo zelo dobro. Sicer pa glede na napad,
               ki je bil na gospo Valičevo, bi bilo pričakovati, da bo ponovno ukinitev plač na
               študijskem centru, tako kot je bil že narejen s strani koalicije januarja. Upam, da
               se to ne bo zgodilo. ....<stage>/Oglašanje iz klopi./</stage> Upam, sem rekel, da se bo ne bo
               zgodilo. Bil pa je napad.</p>
               <p>Proceduralni predlog ima gospod Grims.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp32">

               <speaker>MAG. BRANKO GRIMS:</speaker>

               <p>Prosim samo opozoriti na to, da je prav razprava gospe Potrate najboljši dokaz za
               upravičenost mojega procesnega opozorila, da namreč sploh ni poslušala kaj je
               govorila gospa Valič. Vse ste povedal že gospod predsednik, se strinjam in umikam
               procesni predlog.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp33">

               <speaker>PREDSEDNIK DR. VINKO GORENAK:</speaker>

               <p>Hvala lepa. Sledi ...<stage>/Nerazumljivo./</stage> Umaknil je proceduralni predlog. Spet niste
               poslušala. Kaj želite? Kaj boste povedala?</p>
            </sp>
            <sp xml:id="SDT5-OZNPJUIP-Nujna-018-2009-09-02.sp34">

               <speaker>MAG. MAJDA POTRATA:</speaker>

               <p>Jaz bi vas proceduralno prosila, da ste kot predsednik delovnega telesa toliko
               korekten, da besed vsakega govorca ne komentirate. Ker ko bom jaz brala magnetogram
               bom hkrati tudi izračunala koliko minut ste porabili za to, da ste komentirali besede
               vsakega od nas, ki je razpravljal. Hvala. 
               </p>
            </sp>
            <sp xml:id="SDT5-OZNPJUIP-Nujna-018-2009-09-02.sp35">

               <speaker>PREDSEDNIK DR. VINKO GORENAK:</speaker>

               <p>No, pričakujem vaš izračun, pa resno ga naredite.</p>
               <p>Kar se tiče pa nadaljevanja, je gospod Grims samo umaknil svoj predlog, ker je
               najprej dvignil roko in je umaknil predlog. Torej vse... Umaknil je predlog. Vi pa
               govorite celo, ko vam besede ne dajem.</p>
               <p>Gospod Jerovšek je na vrsti.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp36">

               <speaker>JOŽEF JEROVŠEK:</speaker>

               <p>Hvala lepa. Pravzaprav sem razočaran, da dejansko vidim, da slovenska politika še ni
               sposobna sprejemati evropskih resolucij, tudi posvojit in jih jemati za svoje, čeprav
               govorijo o evropski zavesti, je to prenaporno za del političnega prostora. In v tem
               kontekstu me seveda ne preseneča, da se to resolucijo, kot je bilo citirano tukaj,
               označuje za skropocalo ali prevaro in se sprašujem ali je Slovenija celo, kot se je
               distancirala od nekaterih resolucij ali celo na nek način se distancira tudi do
               Evropske unije, ker gre verjetno za zelo močan zasuk. Jaz si nisem predstavljal, da
               bi bil možen tak zasuk v našem slovenskem prostoru. In poglejte, moram reči, da tukaj
               so bile nekatere teze postavljene, ki se jih seveda ne strinjam in mislim, da o tem
               govorimo, da vseeno zmanjšujemo neke bariere. Jaz mislim, da bi bilo za slovenske
               politike, vzgled Mertlove, izjemno koristno in ga posnemati. Še pred Mertlovo so
               nekateri nemški politiki od Audenarja<stage>(?)</stage> preko Bandta, storili veliko. Če se
               spominjate Brandtlovega klečanja pokleka v Auschwitzu, bi to simbolno dejanje lahko
               se ponovilo recimo tudi ob filmu ..., pa se žal ni zgodilo, ampak upamo, da pa je
               vseeno nek korak naprej se zgodil v slovenskem prostoru, da je ... se povečala.</p>
               <p>Omenjen je bil tudi zgodovinar Gerdina. Jaz sem tudi bral njegov izjemno dober
               intervju v Objektivu, v prilogi Dnevnika, ampak žal njegov izjemen intelekt in
               njegovo izjemno poznavanje zgodovine, ne deluje. Dejansko ne deluje. Meni je žal, da
               je bilo tukaj sedaj v okviru tega ... napad na Baltske narode. Ampak še prej pa moram
               reči, ko se skuša zrelativizirati 23. avgust, jaz mislim, da je neko skupno spoznanje
               in skupna odločitev Evropskega parlamenta, da je to reprezentativen vzorec
               Evropejcev, da so izbrali ta datum. Namreč se skuša, zakaj ne ob munchenskem
               sporazumu, ki je bil prav tako zavržen. Ampak poglejte, razlika med demokratičnimi
               sistemi in totalitarizmu. Ta resolucija obsoja totalitarizme. Ko sta se Delladie in
               Chemberle vrnila v svoje države, so jih pričakale neizmerne demonstracije in pravile
               izdajalci, podpirate Hitlerja in ... Ste kdaj opazili kakšno tako sliko, ki se je ...
               vrnil v Moskvo? Vsi napisi, zmagoslavje, in žal so se priključili tudi tedanje
                  jugoslovanski in slovenski
               komunisti, pa ne Angela Vode, pa še mnogi ne, ampak mnogi pa ja. In Angela Vode je
               bila izobčena zaradi tega. In to simbolno dejanje bo treba enkrat storiti, da se
               oddalji od vseh teh pritrjevanj totalitarizmu v preteklosti. In država je tista in
               državni politiki so tisti, ki burijo ta simbolna dejanja dela. Ni Brandt bil povezan
               v nacizmu in Mertlova, ampak kljub temu ne pozabijo vedno znova, se na simbolni ravni
               pred evropsko javnostjo decidirano ograditi in tudi obžalovati ta dejanja iz
               preteklosti svojih držav. Poglejte, kot sem rekel, in zato v tej zvezi se mi zdi
               neznačajsko, ne to kar je bilo tukaj citirano na račun Baltov. Kdor je bil v Latviji
               ali pa v Estoniji pa kje, v muzeju okupacije, verjetno kaj takega ne bi rekel. Seveda
               so tam nekateri Nemce sprejeli za osvoboditelje. Žal je tako, ker je bil teror prej
               tako strašen, da so upali, da bo boljše. Tudi pri nas se ne da povprečnega človeka
               obsojati, ki so šli recimo na manifestacije v podporo Hitlerju, ker so bili zadolženi
               in pa to, da je z demagogijo to bilo ukinjeno in so ljudje pač upali, da gredo na
               boljše. Ampak stranke, partije, ki so pa takrat podprle ta sporazum, tiste pa seveda
               so ravnale zavržno. In zdaj, tukaj so se pojavili, jaz moram prav reči, da nekateri
               zgodovinarji, ki so Balte popljuvali za prav naciste. Seveda v Ukrajini so jih tudi,
               žal zaradi lakote in vsega tistega v prvem trenutku Nemce sprejeli kot osvoboditelje
               ali kot rešitelje. Pa ne bomo rekli, da so Ukrajinci bili prav nacistično usmerjeni.
               In sedaj ti eni zgodovinarji ali pa dva, se mi zdita tragične osebe, kjer so pač, ne
               bom rekel katera dva priimka, ampak verjetno tragične posledice iz lastne zgodovine
               lastnih familij, da so se šli takšne zadeve. Poglejte, in ta amandma se mi zdi, da
               gre za pohabljanje resolucije. Se mi zdi nekaj resnično neprimerno in kaže neko
               dvoličnost. To je vprašanje drže odnosa do te resolucije, ki je tako uravnotežena, da
               jo spodbijati na tak način je neprimerno. Jaz to trdovratno odstopanje od tega, da bi
               se totalitarizmi obsodili. Vsi mi se zavedamo, da obsojamo vse totalitarizme. In si
               želimo, da se ne bi ponovili, ker ... se kaj ponovi v zgodovini, se ponavlja kot
               farsa in je veliko slabše in še veliko bolj drastično.  In sedaj to zavračanje na vsak način te resolucije se
               mi zdi, da se tukaj spominjam na neki način enega znanega slovenskega politika po
               osamosvojitvi, ki je rekel, res je bila revolucija v Sloveniji avtohtona, zaradi tega
               še traja, ali res še traja? Ali ni možno stopiti iz te revolucije in se ograditi od
               tistega? Še enkrat, absolutno je sprejemam, da kdorkoli reče, da si želi zmanjševati
               vlogo aktivnih udeležencev. Moje starše smatram za aktivne udeležence, ker so
               naredili ogromno pa mnoge. Se spominjam kako se je za to zavzemal pokojni Ivan
               Pučnik, poslanec tega parlamenta, znani Slovenec, aktivni udeleženec in je bil
               Partizan in mnogi in mnogi. Tako kot je Merklova osvobodila Nemce in Brand<stage>(?)</stage>
               osvobodil Nemce bomo s tem osvobodili in priznali dejansko vlogo v boju proti nacizmu
               in fašizmu na naših tleh in tudi proti totalitarizmu. Niso šli v boj, zaradi
               totalitarizmov, šli so, zaradi ljubezni domovine in ne reči, da se tiste hoče
               zmanjšati, tisti bodo večni junaki, ki so šli, zaradi domovine, ne pa samo, zaradi
               revolucije. Te, vedno naj se v zgodovini opredeljuje stroka, seveda, ampak tudi žal
               se Merklova opredeljuje do zgodovine, se je Brand opredelil do zgodovine in tukaj pri
               nas se pa govori, da je to zavrženo, tudi poslanec tega Državnega zbora je rekel, da
               je najbolj nepotrebna med vsemi temi predlogi, razprava o zgodovini, to je direktni
               napast na to resolucijo, ki navaja na to, da je potrebno o tem govoriti na javnih
               mestih. Nikjer ne piše, da samo zgodovinarji imajo pravico o tem govoriti, kakšna pa
               je politika, če se do tako temeljnih stvari ne opredeli, temeljna stvar kot je odnos
               v totalitarizmu. Jaz mislim, da se moramo opredeljevati in kot nas napotuje ta
               resolucija tudi o tem govoriti, da se ta zgodovina ne bo ponavljala v kakšni
               drastični obliki. Hvala lepa.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp37">

               <speaker>PREDSEDNIK DR. VINKO GORENAK:</speaker>

               <p>Hvala lepa. Sledi razprava gospoda Cukjatija in nato gospe Bebler, ki je zadnja za
               sedaj prijavljena.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp38">

               <speaker>FRANCE CUKJATI:</speaker>

               <p>Hvala za besedo. Jaz bi se za spremembo od predhodnikov lotil amandmajev, o katerih
               teče razprava.</p>
               <p>Namreč je že res, da se moramo o zgodovinskih dohodkih polpretekle zgodovine
               pogovarjati tudi v politiki, vendar to danes ni tema. Tudi ni tema v času obravnave
               Evropske resolucije. Mislim, da vedno znova zapadamo v to past in ne najdemo izhoda,
               ne najdemo neke skupne rešitve vseh tistih minimalnih temeljnih, ki nam jih ponuja ta
               resolucija.</p>
               <p>Torej, k amandmaju k prvemu poglavju amandmajev, ki ga predlaga vladna koalicija.
               Tukaj imam težavo s tem amandmajem, ker se loteva zadev in postavlja neke zgodovinske
               ugotovitve o Slovenijo po letu 1990, resolucija nič ne govori o Sloveniji, nič ne
               govori o zgodovinskih dogodkih po letu 1990, verjetno je bilo takrat že konec
               kakšnega režima, prejšnjega režima, za katerega resolucija nič ne govori, ali je bil
                   totalitaren ali ni. Tudi
               ni vprašanje, ali je bil v Sloveniji vzpostavljen totalitarni režim leta 1945 in do
               kdaj je trajal, kdaj se je spel, vsak režim se enkrat izpoje, tudi nacizem bi se, če
               bi hitro zmagal, bi se enkrat, izpel. To so vprašanja, o katerih lahko razpravljamo,
               pokličemo zgodovinarje in naredimo zgodovinski krožek ali organiziramo, naložimo neki
               skupini zgodovinarjev, da te stvari ponovno prouči po vseh teh stvareh, ampak tukaj
               je ta amandma tudi v nasprotju s samo resolucijo, ki v točki b. pravi, ker nobeden
               politični organ ali politična stranka nima izključne pravice do razlage zgodovine in
               ker ti organi iz stranke ne morejo trditi, da so objektivni. Mislim, da bi bila
               največja neumnost, če bi slovenski parlament, tudi s preglasovanje seveda, kako
               drugače, sprejel neke ocene, zgodovinske ocene o dogodkih konkretno po letu 90 ali
               celo prej.</p>
               <p>Jaz bi predlagal, da ta amandma umaknete, to ni v skladu z resolucijo, to je nekaj
               popolnoma drugega in pa tudi, če, poglejte, če parlament lahko sprejme recimo sklep,
               da ni pri nas ni bilo komunizma, s tem ne bomo nič spremenili, zgodovina je
               zgodovina, zgodovinska dejstva ostanejo taka kot so ne glede, kako jih
               interpretiramo, ne glede na to, ali jih z nekim sklepom demantiramo ali potrdimo. To
               ni v duhu razprave, ki smo jo predlagatelji želeli, sedaj seveda imate večino glasov,
               če boste to sprejeli. Nam se zdi to neumno, pase, dobro, jaz bi predlagal, da bi ga
               umaknili.</p>
               <p>Drugi, tretji, četrti amandma in pa v tretjem poglavju prvi amandma torej tisti
               amandma, ki jih predlagal poslanska skupina SDS so samo kot je bilo že povedano
               amandmaji, ki sledijo predlogu Zakonodajno-pravne službe in jih ne bom komentiral.
               Mislim, da so korektni. V kolikor bi Zakonodajno-pravna služba ugotovila, da niso
               dobri jih bomo popravili. Vsekakor gre za zadevo uskladitve.</p>
               <p>Naj se dotaknem tudi amandmaja, ki je prišel na klop in sicer, da naj ne bi bila ta
               resolucija objavljena v Uradnem listu. Tukaj imam jaz dva problema s tem amandmajem.
               Prvič. Državni zbor je pa vendarle največje institucija in svoje sklepe, svoje
               ugotovitve objavi v Uradnem listu. To, da se ta sklep ali da se ta zadeva ne objavi
               je degradacija Državnega zbora. Mislim, da je to nesmiselno. Lahko mi sprejemamo eno,
               drugo zadevo, lahko se preglasujemo, ampak naj bo to objavljeno v Uradnem listu. Sami
               sklepi objavljeni brez resolucije so pa smešni. Take prakse jaz ne poznam.  Tudi ko smo mi vložili pobudo za
               razpravo, nase je Zakonodajno-pravna služba opozorila, da je potrebno priložiti
               celotno besedilo resolucije o kateri Državni zbor razpravlja ali sprejema sklepe,
               kajti to je celota. In ravno zaradi tega mislim, da ni pomena it v spor in v konflikt
               celotnim sistemom samo zaradi tega, da ne bi bila resolucija objavljena v uradnem
               listu, saj kdo jo pa bere, kdo pa bere uradni list, če se bojite, da bi resolucija
               prišla v javnost. Resolucija v svojem besedilu. Tako da, ta amandma mi tudi ni všeč
               in mislim, da imam utemeljene razloge za to.</p>
               <p>Vmes so bile rečene še neke zelo dobre zadeve, ki jih jaz drugače komentiram, kot je
               recimo gospa Zalokarjeva citirala Držar Murko in sicer, da to, namreč resolucija je
               eden najbolj kompromisnih dokumentov. Evropski parlament je uspel najti tak
               kompromis, o katerem je glasovala taka večina, da je bilo od prisotnih poslancev samo
               sedem proti, 7% proti. Vsi drugi od prisotnih oziroma nekaj se jih je vzdržalo, da ne
               bom zaradi magnetograma, da se ne bom izmišljal, prisotnih pri glasovanju je bilo 630
               poslancev, 89% jih je bilo za. Jaz bi bil vesel, če bi kakšen tak kompromis uspeli
               doseči tudi v Državnem zboru. Jaz bi bil vesel. In kot predlagatelji smo menili, da
               lahko ob tej dikciji resolucije, ki je samo, ki ostaja na načelni ravni, lahko
               dosežemo neko, bi rekel, tako ne zaklamacijo, ampak z eno tako solidno večino sprejem
               te resolucije. Še enkrat pa poudarjam, da glede priznavanja, gospa Potrata, tudi jaz
               občudujem Merklovo, da tako jasno, tako odločno kot prva v nemški politiki obsodi
               nemški nacizem. Jaz bi si želel tak pogum tudi od Italijanov, da bi enkrat na
               najvišji ravni priznali žrtve fašizma. Jaz sem bil kot predsednik parlamenta, sem bil
               v Gonarsu, dvakrat, sem se pogovarjal s tistim županom Gonarsa, na lokalni ravni, so
               bili ti politiki čudoviti, kar zadeva spoštovanja in pa obžalovanja zločinov
               Italijanov, kaj je župan Gonarsa naredil za obnovo, za razstavo o taborišču v Gonarsu
               in podobno. Pri najvišjih politikih tega ni. In jaz bi si želel, da bi tudi, da bi,
               ne samo Italija bila sposobna na najvišji ravni obsoditi zločine fašizma, ampak da bi
               tudi Slovenija bila kdaj sposobna obsoditi zločine komunizma. Morda bo kdo, kdaj
               prišel čas, če sedaj ni, pustimo mi slovenski komunizem, pustimo mi slovensko, ne
               drezajmo, ne gojimo tega ideološkega boja naprej, dajmo ostati na ravni evropske
               resolucije in mislim, da tukaj lahko pokažemo nek human skupni temelj. Hvala.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp39">

               <speaker>PREDSEDNIK DR. VINKO GORENAK:</speaker>

               <p>Hvala lepa. Seznam se podaljšuje. Prva bo nadaljevala gospa Bebler, sledil bo gospod
               Potrč, gospa Potrata in jaz. Torej to ne bo komentar, ampak bo razprava. Hvala lepa,
               gospa Beblerjeva.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp40">

               <speaker>DARJA LAVTIŽAR BEBLER:</speaker>

               <p>Hvala lepa za besedo. Če se kar na vežem na tole kar je bilo nazadnje izrečeno; jaz
               nisem zaznala, da bi se Slovenija ne bila, da Slovenija ne bi bila sposobna, in da ni
               do sedaj obsodila zločine komunizma. Kolikor vem je to že zdavnaj storila. Največja
               deklaracija, gospod Jerovšek, je bil plebiscit, leta 1990 in nova Ustava, kjer smo
               zapisali načela, na podlagi katerih bo ta nova demokratična država delovala in seveda
               še prej, temeljna listina o samostojni in neodvisni Republiki Sloveniji. In poleg
               tega je Slovenija tudi priznala, da bo povzela in prevzela vse tiste mednarodne pakte
               in akte, ki govorijo o človekovih pravicah in preprečevanju genocida itn., ker danes
               je bilo tudi rečeno nekaj o genocidu. Takrat smo se z najvišjim možnim procentom
               deklarirali, zakaj se zavzemamo in zoper kaj smo. In zato, to kar se danes govori
               tukaj, je samo eklatanten primer, kako v bistvu vam predlagateljem, da se ta
               resolucija Evropskega parlamenta obravnava v Državnem zboru, da vam gre samo zato, da
               boste dejansko to uporabili kot povod za politično obračunavanje. Kar pa zadeva
               resolucije Evropskega parlamenta, nekateri jo pač jemljete kot izredno uravnoteženo
               in pravično. Jaz osebno nimam zoper nje nič, mislim pa, da bi lahko bila bolj
               uravnotežena in bolj pravična. Način kako jo vi pospremljate v ta Državni zbor, pa
               samo dokazuje, da na podlagi te revolucije, te resolucije in na podlagi te obravnave
               ne moremo graditi nadaljnje sprave. Danes ste govorili tukaj o tem... Ne, nisem jaz
               zavrgla, nisem je zavrnila. Jaz imam, pač dovolite, gospod Jerovšek, neko svoje
               mnenje o tej resoluciji, tudi vem kako nastajajo takšne resolucije. Jaz osebno
               recimo, sem bolj naklonjena in sem tudi glasovala za resolucijo sveta Evrope o
               obsodbi zločinov totalitarnih režimov.  S tem človek res ne more in ne sme imeti problema, da ne bi podprl
               resolucije o obsodbi zločinov totalitarnih režimov. Sedaj pa, ko tukaj sem slišala
               predavanje o tem kaj je evropska zavest, da je ta resolucija v evropski zavesti.
               Veste, ta resolucija bi bila drugačna, ko bi v Evropski uniji in v Evropskem
               parlamentu sedeli tudi poslanci, izvoljeni denimo v Rusiji, ruski federaciji, ki pa
               je še vedno Evropa. Ampak je Evropa. Evropa pa je, ne. In prepričana sem, da 23.
               avgust ne bi bil izbran kot ta datum, ki je tukaj v tej resoluciji predviden oziroma
               določen. In popolnoma se strinjam s tistim kar je tudi kolega Magajna govoril. Jaz
               nimam nobenega problema in mislim, da tudi naši najvišji predstavniki države nimajo
               nobenega problema obsojati komunizem in zločine komunizma in gotovo bi se tudi med
               njimi našel kdo, ki bi se šel pokloniti tem žrtvam in ki bi bil pripravljen tudi
               klečati. Ampak jaz mislim, da bi moral klečati tudi še kdo drug. Ja. In to kdo?
               Predstavniki in zagovorniki domobranstva na slovenskem. Obnašanje Rimskokatoliške
               cerkve med prvo svetovno vojno itn., itn. Način kako to podajate v razpravo, je dokaz
               za to, da je to samo povod za politično obračunavanje. Jaz to tako jemljem. Drugače
               res ne morem, po tej razpravi, ki smo ji bili priča, te stvari jemati. Hvala
               lepa.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp41">

               <speaker>PREDSEDNIK DR. VINKO GORENAK:</speaker>

               <p>Hvala lepa. Lepo prosim, če poslušamo govornika. Repliko ima gospod Jerovšek, je bil
               poimensko omenjen, drugi ne. Prosim, gospod Jerovšek.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp42">

               <speaker>JOŽEF JEROVŠEK:</speaker>

               <p>Hvala lepa. Res sem zgrožen nad nekaterimi ugotovitvami oziroma besedami gospe
               Beblerjeve. Prvič to, da pravi, na podlagi takih resolucij ni možno graditi sprave.
               To je popolne negiranje Evropske unije in tudi nepriznavanje ... Evropskega
               parlamenta, češ, če bi bili pa ruski poslanci, pa tega ne bi bilo. Saj mi smo se
               zavezali za Evropsko unijo. Nam verjetno ... Jaz, še enkrat ugotavljam, da se je
               uradna slovenska politika obrnila, odvrnila od Evropske unijeNe samo, da se je
               zunanje ministrstvo decidirano od evropskega dokumenta, poslanci vladnih strank se
               decidirano ograjujejo. Potem problematiziranje 23. avgusta, kot neprimernega ..., je
               ... sporazuma ... in to se lahko samo v Sloveniji izgleda zgodi. In kaj je pomen
               tega, da je dan ... v Auschwitzu? Simbolni, državni, ki je na oblasti. Država se mora
               od politike, zavržne politike svojih predhodnikov obraniti. ... civilno javnost.
               Država, državni predsedniki, simbolni predstavniki, če tega tukaj ne razumemo, potem
               zastonj diskutiramo. In to je tudi napad na Vilija Brandta.  Pljuvanje po nekem simbolnem dejanju. In s tem
               je denacifikacija uspela. Jaz vem, kakšne posledice imajo takšna simbolna dejanja.
               Mislim, da je resnično, ko so tam v naši bližini rekli, ko je naredil samomor nek
               zapriseženi pristaš Hitlerja, ravno potem... <stage>/nerazumljivo!/</stage>... ko je videl, da to
               nazaj ne bo več prišlo. In te stvari delujejo. Ne rečem zdaj, da morajo, ampak za
               denacifikacijo Nemčije so taka dejanja bila uspešna. In če mi ne bomo imeli simbolnih
               dejanj, ki jih pa tu napadamo, kar je za mene grozljivo, potem ne vem, kam bomo šli.
               Imeli smo že resolucije v tem parlamentu, pa so bile zavržene. Ampak deset let,
               mislim, da je čas, da stopimo korak naprej pa se združimo in gremo proti spravi
               sporazumno. Govorim zato, ker si to želim, da se te delitve ne obnavljajo. V meni ne
               boste sprožili nobenega sovraštva, ker tak sem, povem javno. Zaradi tega pa vas bom
               pozdravljal, ne tako kot kaka druga kolegica, ki štirinajst dni ne more odpraviti
               <stage>/?/</stage>. Hvala.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp43">

               <speaker>PREDSEDNIK DR. VINKO GORENAK:</speaker>

               <p>Hvala lepa. Sledi razprava gospoda Potrča.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp44">

               <speaker>MIRAN POTRČ:</speaker>

               <p>Hvala lepa. Rad bi povedal, da se je moja stranka ali pa predhodnica ali pa ena od
               predhodnic moje stranke, takrat se je imenovala Združena lista socialnih demokratov,
               25. in 26. novembra 1995 v Slovenj Gradcu odrekla vseh nasilnih dejanj komunizma.
               "Obsojamo povojne poboje okupatorjevih sodelavcev in pravno nevzdržno obračunavanje z
               nasprotniki tedanje oblasti. Obsojamo zlorabe, ki so jih zakrivile takratne oblasti
               pred posamezniki, kršenje človekovih pravic, politično diskriminacijo in preganjanje,
               nesprejemljivo uporabo metod in sredstev za doseganje ciljev, zlorabo prava in države
               za politične, razredne, verske in druge cilje ter neizmerno maščevalnost. Še posebej
               pa obsojamo zunajsodne likvidacije vrnjenih domobranskih ujetnikov in sodne obsodbe
               na povojnih političnih procesih." Jaz vem, da bom gospodu Cukjatiju pa še komu to
               lahko še stokrat prebral, pa tega ne bo verjel in ne bo pripravljen kasneje reči.
               Govoriti o tem, da bi to morala storiti država - ja, soglašam, samo povem, da za mene
               je v Zakonu o popravi krivic to naredila drugič, prvič pa v preambuli k temeljni
               ustavni listini o samostojnosti in neodvisnosti Republike Slovenije. Če gremo brat te
               tekste, boste videli, da je tako. V Zakonu o popravi krivic se izrecno govori o
               protipravnih ravnanjih, ki so jih takratne, prejšnje oblasti povzročile posameznikom
               do leta 1990. In ne vem, zakaj bi bilo treba vedno znova ponavljati, če ne gre pri
               vas za željo, da se z vedno novim ponavljanjem naredi tudi kaj drugega.</p>
               <p>Drugo, kar bi rad povedal svoje mnenje. Imam pravico citirati, ker gre konec koncev
               za besedila s podpisom, pa ne bom, da ne bi bil predolg. Gospod dr. Jože Vogrinc je
               naredil analizo, kdo je bil predlagatelj in iz katerih strank Evropskega parlamenta
               so bili predlagatelji te resolucije. In poleg tega je dal  tudi oceno te resolucije; ne bom je bral, da ne bi
               sprožal polemik s človekom, ki ga ni tukaj. Vendar je njegova ocena kritična in
               pravi, da je gotovo ni mogoče sprejemati brezpogojno v slovenskem parlamentu, brez
               tudi kakšnih neprijetnosti ali pa nevarnosti za to, da bo prišlo do stvari, o katerih
               sta govorili kolegica Cveta in kolegica Darja, namreč do poskusov, da bi tudi preko
               23. avgusta in tudi preko vsega drugega bilo prikazano, da so slovenski komunisti
               leta 1941 paktirali s Stalinom, da je Stalin paktiral s Hitlerjem, da je zaradi tega
               šlo za kolaboracijo in da je zaradi tega tudi upravičena kolaboracija desne strani z
               okupatorji. To so zgodbe, ki jih mnogokrat slišimo in jih vi, drage gospe in
               gospodje, pripovedujete. In ta zgodba lahko tudi iz tega nastane. Boste opozorili
               gospoda Cukjatija, ker se smeje? Priznam, da na tiho, ne na glas. Me ne moti, ampak
               smeje se pa.</p>
               <p>Poglejte, tudi v današnji razpravi je bilo omenjeno dvoje, kar je vredno ocene.
               Gospod predsednik je rekel, da je v Sloveniji daleč največ pobitih po vojni, in
               gospod Grims je govoril o 600 in najbrž še kakšnem, ali pa je 601 prava številka,
               grobiščih po Sloveniji. Oboje je najbrž dejstvo. Vendar če se k temu ne pove, da vse
               to niso povojni poboji, ampak da je čez Slovenijo šlo nekaj 100 tisoč vojska iz bivše
               Jugoslavije, tudi kvizlinških enot iz bivše Jugoslavije, da so mnogi od teh padli
               tudi v boju, ne pa bili izvensodno pobiti, potem seveda ta vrednost ali pa to
               vrednotenje ni enako, kot če se reče, da je zločinsko bilo pobitih, po sedanjih
               evidencah, ne me držati za besedo, cca 12 do 14 tisoč vrnjenih domobrancev, brez
               korektnega sojenja. To sta dve zelo različni stvari. Pa če zraven štejemo še kakšna
               medsebojna maščevanja, pa če zraven štejemo še pobite Nemce zaradi sovraštva do
               Nemcev ali pa zaradi tega, ker se je hotelo premoženje vzeti, o vsem tem se da
               razpravljati, ampak tega enostavno ni mogoče primerjati z nekaj 10 tisoči, ki so
               padli tudi iz drugih razlogov. In prav bi bilo, da se to korektno pove. Dokler se ne,
               je to polovična resnica, ki jo boste vedno znova ponavljali, ne bo pa kazala
               dejanskega stanja. In se bojim, da morda kaj tudi - mag. Valičeva, prej sem vas za
               doktorico proglasil, pa ne bi imel nič proti, vedel sem, da imate nek akademski
               naslov -, da malo k temu inklinira tudi vaš center. In bi bilo res pametno in prav,
               da ne bi računal s tem, da je morda res vsa zgodovina, ki so jo pisali, da tako
               rečem, levi zgodovinarji, napisana in da zdaj mora biti napisana zgodovina,  ki bo dopolnila to z desnimi
               zgodovinarji; poenostavljam, saj se razumemo, pa nočem žaliti niti prvih niti drugih.
               Ampak tako, kot se zdaj dela, da spet enako ocenim, da se levi ne oglašajo ali pa
               malo oglašajo, pa oglašajo takrat, kadar je situacija res tako napeta, kot je ta
               moment, desni pa pišejo novo zgodovino, ki postaja v javnosti edina prisotna, v šolah
               vedno bolj edina prisotna. In tudi ne samo v Italiji, kot je rekel gospod Boris
               Pahor, ampak tudi v Sloveniji več mlada generacija ne bo vedela, kaj se je dogajalo v
               teku druge svetovne vojne. Tudi o tem dajmo razmisliti. Prosil bi vas, ker ste
               omenili za mene sicer nebistveno stvar, ampak kljub temu neko stvar, ki jo sam deloma
               poznam, to so tajni Uradni listi. Dajte povedat, najbrž veste, kdaj so bili, koliko
               jih je bilo, kakšna je bila njihova vsebina, kdaj so bili ukinjeni, ker ta ocena o
               tajnih Uradnih listih, o kateri se danes govori, je daleč od resnice, vsaj za zadnjih
               deset let. In mislim, da je prav, da se pove, ker nekaj let jih enostavno sploh ni
               bilo, tu in tam je bila ena ali pa dve številki. Vsebina je bila pa takrat namenjena
               predvsem ekonomskim odnosom s tujino in nekaterim takim odločitvam, ne pa političnim,
               kot se reče, tajni Uradni list vse želi povedati.</p>
               <p>In še nekaj. Čeprav ste bili, kolegice in kolegi, prijazni, da me niste citirali,
               ampak samo posredno. Res je, z gospodom Cukjatijem sva bila na neki televizijski
               oddaji, na kateri sem govoril tudi o komunizmu do leta 1953. Vendar bodite korektni
               in me citirajte v celoti. Prvič sem rekel formalno, drugič sem rekel, zaradi tega,
               ker je bila leta 1952 komunistična partija ukinjena, in dodal sem, da to ne pomeni,
               da tudi kasneje ni bilo oblik totalitarizma, samovolje in avtoritarnosti, da pa jaz
               osebno ne bom nikoli po svojem vedenju na to pristal, da je bilo v Sloveniji enako,
               kot je bilo v Romuniji, Bolgariji ali pa ne vem kaj sem še omenil. In kadar se
               citira, je korektno citirati celoto, če imate to željo, ne pa omenjati samo napol.
               Ker se le ob celoti vidi smisel želene izjave, ne pa samo iz iztrganega dela.
               Hvala.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp45">

               <speaker>PREDSEDNIK DR. VINKO GORENAK:</speaker>

               <p>Hvala lepa. Besedo ima gospod Cukjati, v smislu replike.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp46">

               <speaker>FRANCE CUKJATI:</speaker>

               <p>Hvala. Gospod Potrč, ne vem, na podlagi česa ste mi očitali, da lahko še ne vem
               kolikokrat preberete to, kaj je vaša stranka obsodila leta 1995, in da ne bo nič
               koristilo. Res je, že večkrat sem slišal ta vaš citat, kaj ste obsodili leta 1995,
               ampak nikoli nisem rekel, da temu ne verjamem, nikoli. Jaz verjamem, da je to vaša
               stranka obsodila. Čeprav bi želel, ko sem že ravno pri tem, da ne bi obsodila samo
               povojnih pobojev sodelavcev okupatorja, temveč tudi povojne poboje civilistov, žena,
               otrok, in še kako drugo nasilje, ki se je vleklo desetletja in desetletja. Tako da
               bodimo korektni.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp47">

               <speaker>PREDSEDNIK DR. VINKO GORENAK:</speaker>

               <p>Hvala lepa. Z razpravo nadaljuje mag. Potrata. Izvolite.
               </p>
            </sp>
            <sp xml:id="SDT5-OZNPJUIP-Nujna-018-2009-09-02.sp48">

               <speaker>MAG. MAJDA POTRATA:</speaker>

               <p>Hvala lepa. K razpravi sem se priglasila zaradi poskusa gospoda Cukjatija, da nas
               vrne k amandmaju k 1. poglavju predlagane resolucije. Zdaj govorim tako, kot je
               predlagano, resolucija o resoluciji. Sama vidim naš amandma, ki ga nameravam
               podpreti, pa tudi seveda drugega, k 2. poglavju, kot odgovor na tisto, kar so
               predlagatelji s sprejemom resolucije o resoluciji Evropskega parlamenta hoteli
               doseči, pa sem od vsega začetka menila, da sprejem resolucije Evropskega parlamenta v
               nacionalnem parlamentu ni potreben, zaradi tega, ker je bila ta resolucija že
               sprejeta in je, še enkrat povem, raziskovalni sektor Državnega zbora potrdil, da tega
               v nobenem evropskem parlamentu, nacionalnem, iz Evropske unije, tistih 19 držav, ki
               so odgovorile na vprašanja, ne počnejo. Če bi - žal mi je, da moram zdaj govoriti v
               pogojniku in za preteklost -, če bi takrat ob obravnavi resolucije Evropskega
               parlamenta na Komisiji za peticije ter za človekove pravice in enake možnosti se
               zaustavili in sprejeli to tezo, da smo na komisiji, in s tem, ko smo poslali dodatno
               besedilo še vsem poslankam in poslancem, opravili tisto, kar je Evropski parlament
               naložil predsedniku Evropskega parlamenta, da smo s tem to opravili, bi se izognili
               temu, kar je gospod Cukjati rekel, da se je zgodilo, da je to degradacija Državnega
               zbora. Jaz pa mislim, oprostite, ravno obratno, da to, kar se nam dogaja, omogoča
               degradacijo Evropskega parlamenta. Zakaj? Resolucija, ki je sprejeta, je sprejeta
               tako, kot je sprejeta, in vanjo posegati ne moremo. Celo dr. Pirnat je povedal, da je
               sprejem v Državnem zboru neverjeten, nepotreben in nesmiseln, zaradi tega, ker je to
               sprejet dokument. Mi namreč v Državnem zboru ne moremo z nobenim konkretnim dejanjem,
               z nobenim besedilom, z nobenim amandmajem, z ničimer poseči v to besedilo. Tudi ne
               poznamo dovolj poteka nastanka te resolucije. Šla sem si pogledat, vsaka politična
               skupina Evropskega parlamenta je pripravila svoje besedilo, je drugačno besedilo
               pripravila, in to je kompromis in so zanj odgovorni poslanke in poslanci Evropskega
               parlamenta. Zato, če to sprejmejo poslanci Evropskega parlamenta, ti isti poslanci ne
               bodo z ničimer vplivali ali mogli vplivati na tisto, kar želim jaz kot poslanka
               Državnega zbora sprejeti v nacionalnem parlamentu. In ta uvodni tekst je samo odgovor
               na tisto, kar ste, spoštovani predlagatelji, napisali in s čimer jaz, tako kot je
               napisano, soglašati ne morem. In imam pravico do tega, da kot poslanka dam pristanek,
               ali pa pristanek odtegnem, k temu, kar je predlagano v amandmaju.  Zakonodajno-pravna služba Državnega zbora
               je napisala obsežno mnenje k temu. Je potem doživelo to mnenje še neko dodatno
               interpretacijo tudi na seji odbora. In jaz nisem nikoli slišala odgovora
               Zakonodajno-pravne službe, da bi smela biti resolucija Evropskega parlamenta priloga,
               ker je to sprejeto besedilo. Ampak sedaj zato jaz mislim,da je v drugem poglavju
               zapisano tisto kar je zapisano, da je to besedilo objavljeno kot med sprejetimi akti.
               Posebej smo se pozanimali, da je izšel v slovenščini uradni list Evropske unije, ki
               bi prinesel to besedilo in bi zanj lahko citirali številko uradnega lista in stran v
               katerem je bil objavljen. Sedaj pa vas vprašam, ali so vsi teksti in zakoni, ki so v
               Uradnem listu Evropske unije objavljeni, objavljeni tudi v Uradnem listu Republike
               Slovenije.</p>
               <p>In sedaj samo še nekaj v zvezi s tem, kako vidim in zakaj pravim, da smo ob
               resoluciji povedali veliko tudi o vsebini, pa ne samo mi, tudi kje drugod in slišali
               nezadovoljstvo z njeno vsebino. Gospod predsednik vi ste na začetku opozorili, da smo
               dobili kot gradivo tudi dopis foruma za goriško. In če pogledate forum za goriško kot
               civilno združenje ne vidi 23. avgusta kot primeren spominski dan, ki bi ga bilo treba
               obeleževati tako, ampak menijo, da bi bilo treba izbrati kakšen drug datum. In jaz
               sem prepričana, da ni samo to civilno združenje tisto, ki ima kakšen pomislek in ima
               mnenje. Sedaj vam bom citirala leto 2004 in izjavo tedanjega predsednika vlade, ki je
               rekel, da bomo v tej državi slavili samo tiste dneve, ki povezujejo in ki ne
               razdvajajo in da bomo sploh se v to usmerjali. Če razmišljam o tem kaj se vse dogaja,
               s kakšnimi nameni se dogaja, potem ne morem reči, da je ravnanje poslank in poslancev
               zdajšnje opozicije v skladu s to izjavo, da ne bo vedno govora samo o tem, kako
               poslanke in poslanci Socialnih demokratov nismo usklajeni z izjavami in stališči
               predsednika naše stranke in predsednika vlade. Jaz posebej poudarjam, živim v
               svobodni državi in imam pravico svobodno misliti o tem. Ni pa malo tistih, ki
               ugotavljajo, da je relativizacija vsega in poudarjanje kako je komunizem najhujši od
               vseh totalitarizmov in kako je treba opraviti dekomunizacijo in tudi opozarjanje na
               sporazum Ribbentrop-Molotov samo poskus zmanjševanja odgovornosti slovenskega
               domobranstva za vse tisto, kar je storilo med II. svetovno vojno. Hvala.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp49">

               <speaker>PREDSEDNIK DR. VINKO GORENAK:</speaker>

               <p>Hvala lepa. Sledila bo moja razprava. Ko boste delala analizo prosim, da to ne
               štejete v kakšno repliko ali karkoli.</p>
               <p>Vendarle se je treba odzvati na par stvari na katere se želim sam odzvati. Prva
               zadeva. Amandma, ki je pred nami  pravi takole, to je amandma k drugemu poglavju: Celotno besedilo
               resolucije Evropskega parlamenta z dne 2. aprila 2009 o evropski zavesti in
               totalitarizmu je objavljeno med sprejetimi akti, P6 številka ta in ta, ter bo
               objavljeno v Uradnem listu Evropske unije. Kaj to pomeni za preprostega državljana?
               Nič. Za preprostega državljana to ne pomeni nič, tudi tistega, ki nas sedajle gleda
               ne. ...<stage>/Oglašanje iz klopi./</stage> Povedal sem v uradnem listi Evropske unije, to je vaš
               amandma. S tem amandmajem nadomeščate predstavniki koalicije amandma, ki se je
               glasil: Resolucija Evropskega parlamenta z dne 2. aprila 2009 se črta. Tako je
               prvotno besedilo. Vendar situacija je taka, ljudje razumejo kaj pomeni črta se
               besedilo evropske resolucije, ker to pomeni, da ste proti temu, to je preveč
               razumljivo za ljudi. In ker je to preveč razumljivo za preprostega človeka je to
               nadomeščeno in predlagano s tem zavitim stavkom: Celotno besedilo Evropskega
               parlamenta in tako naprej bo objavljeno oziroma je objavljeno v uradnem listu
               Evropske unije, zato da bi spustili meglo na bistvo stvari, ki pa je v nesposobnosti
               in nezmožnosti sprejetja te resolucije. Toliko o tem amandmaju.</p>
               <p>Forum za goriško, ki je poslal dopis na vse poslance v kolikor želite lahko takih
               dopisov dobijo vsi poslanci, tam do obravnave na Državnem zboru 10, 20 ali 50. Če to
               želite lahko tudi mi organiziramo kakšen tak dopis, ker je povsem jasno, da so stvari
               organizirane zato, da bi rekli kot ljudstvo nasprotuje. To sploh ni res. Takih
               dopisov lahko dobite kolikor hočete. če želite mi povejte, naročite 5, 10, 20, pa jih
               boste dobili do četrtka ali do naslednje obravnave na Državnem zboru, ko bomo to
               obravnavali.</p>
               <p>Nihče v tej dvorani, tudi gospa Valičeva, niti prej v njenih nastopih kjerkoli ni,
               tudi sam nisem zaznal, da bi iz te evropske resolucije vel kak duh, češ, najhujši je
               bil komunizem. Sploh ni res. Evropska resolucija obsoja totalitarizme. In ne govori o
               tem, da bi bil najhujši komunizem.</p>
               <p>Očitano nam je bilo, češ, dve poslanki sta govorili o tem, "način kako pošiljate to v
               parlament", je nekdo rekel. Nekdo je rekel: "kaj ste zapisali ob tem". Nazadnje pa
               smo slišali besede "ravnanje vas poslancev predlagateljev nas prepričuje, da bi to
               podprli". Javnost mora vedeti kaj je SDS predlagala. SDS je predložila prevod od pike
               do vejice brez vsakega dodatka, prevod resolucije Evropskega parlamenta z dne 2.
               aprila 2009 in to resolucijo so podprli tudi vsi  Slovenski poslanci ob 89% podpori celega Evropskega
               parlamenta, torej, mi smo poslali v parlament slovenski prevod resolucije Evropskega
               parlamenta. Ni mogoče sprejeti nobenega očitka na to temo, da kaj ravnamo in kako
               ravnamo poslanci opozicije. Ni mogoče sprejeti očitka način, kako bo pošiljate. Ja,
               kako, preko vložišča tako kot vsak drug akt. Kako ga pa pošiljamo, kako ga pa
               pošiljamo, preko vložišča, tam kjer se vloži vsak akt, tam smo torej poslali prevod
               in nič drugega. In to, kar se tukaj dogaja, kaj ste zraven zapisali, je tudi ena od
               poslank povedala, nič nismo zraven zapisali, prevod smo poslali, gospe in gospodje in
               prevod, ki je za Evropo pravi, ki je v Evropi podprt v Sloveniji ni podprt. To je
               resnica in to resnico bo potrebno povedati še nekajkrat do obravnave na Državnem
               zboru, v kolikor bi bili danes sprejeti.</p>
               <p>Nekdo je citiral nek slovenski časopis in gospo Drčar Murko, ja, saj to je pa tipični
               dokaz tistega, ker sem povedal, tipični dokaz tistega, kar je bila moja uvodna
               razprava, v Evropi tako in gospa Drčar Murko tudi za potrebe slovenskega časopisa pač
               še eno drugo sliko ponuja ta gospa, nič drugega ni to, saj to je to. Se zahvaljujem
               pravzaprav za tipično utemeljitev tega, kar sem rekel, da so v Evropi glasovali tako,
               da pa v Sloveniji razlagajo drugače ti gospe in gospodje naši evropski poslanci. To,
               da bi bila desna zgodovina v slovenskih šolah se jaz ne bojim, ker zelo dolgo ne bo
               desne vlade, desno vlado smo imeli samo eno, to je prejšnja vlada, če ji tako rečem,
               ki na tem področju kaj bistvenega ni spreminjala, je pa res, da moj sin pri 26-ih
               letih nima pojma o pojmu, kaj se je dogajalo tam po letu 1941., že po letu 1941 nič
               ne ve, ničesar ne ve.. Bi lahko pustili, da razpravljam, tako kot sem jaz pustil vas
               in vas pozorno poslušal! Gospod poslanec, prosim, če me pustite, da povem svoje
               mnenje. Ja, drugega vam ne bo preostalo. Res pa je torej, da moj sin o tem ne več,
               ker so štiri levo sredinske vlade v zadnjih letih po letu 1990 to prepovedale in v
               šolah niso učili nič, to pa je resnica in ta resnica me boli, to je narobe, prav bi
               bilo, da ve obe stvari, ne vem pa nič. Torej, ni bojazni za to zadevo.</p>
               <p>Potrebno je povedati še nekaj, kar se tiče teh pobitih, po vojnih pobitih. Gospod
               Potrč, tukaj se jaz v vami lahko strinjam ali pa ne, tisto, kar pravite, medvojno pa
               po vojni pa tisti, ki so šli čez Slovenijo, itd., saj pravzaprav kaj naj vam rečem,
               jaz lahko neko svojo resnico trdim, vi lahko trdite neko drugo resnico, objektivne
               resnice pa ne vi in ne jaz ne bova vedela, dokler jih ne bomo odkopali pa ugotovili,
               kdo so. Ko jih bomo odkopali pa ugotovili, kdo so, potem pa bova imela oba objektivno
               resnico, do takrat pa lahko verjetno razlagamo vsak svojo resnico. Pri tem
               odkopavanju je pa tako in pri centrih, kakršen je center gospe Valičeve, je pa tako,
               Češka ima tak center s 300 zaposlenimi  Slovenija ga je dobila v mandatu prejšnje vlade in ima osem
               zaposlenih pa plače smo jim v startu ukinjali. To je poizkus, bom rekel, navaja me na
               to, da ta vlada ovira, preprosto me na to navaja. Dokler ti ne bodo izkopani in do
               takrat midva ne bova morala govoriti, koliko jih je, pa ne bova vedela, kateri so, pa
               ne bomo mogli nič vedeti, ja, poglejte. Ali ni neka rudarska inšpektorica rekla, da
               se ne sme več kopati? Prav, prav. Tudi to mogoče je imela ta gospa kakšne utemeljene
               razloge, ampak vlada je pa tista, ki lahko odpravi vse razloge in vzpostavi vse
               varnostne pogoje za to, da bi se to nadaljevalo in da bi ti ljudje, ti pokojniki
               dobili, samo eno, grob, nič drugega. Ampak, z zanimanjem bom tudi na osebni ravni
               spremljal dogajanje na tem področju in čas, ki bo še pretekel, ko bo ta odločba še v
               veljavi, v vladi ste, dokažite z dejanji, da nimam prav in vzpostavite pogoje, da ta
               trupla pridejo na dan.</p>
               <p>Še nekaj, tisto ta najbolj lovsko bom poskušal prihraniti za na konec, ki sem jo tudi
               slišal malo prej od nekoga, jaz zelo spoštujem to kar je stranka predhodnice današnje
               SD povedala leta 1995, spoštujem, ampak verjetno z utemeljitvijo gospoda Cukjatija se
               je tudi kaj spremenilo od takrat, to je eno. Drugo pa, tudi za to, ker je vaša
               stranka to rekla, bom jaz rekel, sem bil jaz velik optimist pa danes vidim, da sem
               lahko razočaran, ko smo to resolucijo vlagali. Namreč povedal sem, saj SD kot
               današnja prva vodilna, najpomembnejša vladna stranka s tem nima kakšnih težav, saj
               konec koncev 1995 je svoje povedala in zaradi tega sem pričakoval enoglasno podporo k
               tej situaciji, ki pa je danes ni torej v ljudskem pregovoru povedano - "Malo bi pa
               malo ne bi." recimo, "Bobu bob." kot bi temu tako rekel.</p>
               <p>Še tista ta zadnja, plebiscit je največja obsodba komunizma, ponavljam, nekdo je
               rekel, plebiscit je največja obsodba v komunizmu. Ja ljube duše, ali zavajamo, ali ne
               poznamo zgodovine, ali jo nočemo poznati, ne verjamem pa, da ne poznamo zgodovinskih
               dejstev, ker smo vsi bili za časa plebiscita, vsaj mislim, da večina od tukaj sedečih
               toliko starih, da smo bili vsaj polnoletni, zato da smo šli na plebiscit, plebiscit
               nima nobene veze z obsodbo komunizma. Plebiscit je bil jasno začrtana smer, kam
               Slovenija naj gre, jasno začrtana smer, kam Slovenija naj gre in s plebiscitom
               slovenski narod ni nič povedal za nazaj, prav ničesar ni povedal nazaj.  Če pa bi bil tendiciozen, bi pa
               rekel celo naslednje. Nekdo je pred leti razpravljal o tem in jaz sem ga z zanimanjem
               poslušal, bil pa je en tuji strokovnjak, kaj je bil Mihael Gorbačov, ali je to bil
               velik demokrat, ki je razpustil, dovolil razpad Sovjetske zveze na nek normalen način
               in vzpostavitev, torej novih držav in tako dalje, ali je bil diktator, ki je bil to
               prisiljen. In je rekel približno tako, glejte: "Gospod Gorbačov je bil voznik
               velikega kamiona", v prispodobi je povedal, "ki je peljal v velik klanec". Pri prvi
               na "U"<stage>(?)</stage>, pri prvi prestavi in polnem plinu se kamion ustavi. Gospod Gorbačov je
               imel pa dve možnosti, prva, da potegne zavoro in kamion ustavi. Druga pa da ven
               skoči, pa pusti kamion, da gre v prepad. Gospod Gorbačov se je odločil za prvo
               varianto, torej potegnil je ročno zavoro in omogočil prehod v nek drug sistem.
               Plebiscit za mene ni bil nič kaj bistveno drugačnega, plebiscit je bil ljudska volja
               kakšna bo Slovenija jutri in kje bo Slovenija jutri in ni imel nobene veze z bivšim
               režimo, torej z bivšim sistemom prav nobene veze, je samo napoved v kakšni državi in
               kako, torej v kakšni državi predvsem želimo živeti, to pa je v samostojni Sloveniji.
               In torej nima nobene, nobene zveze z bivšim režimom in ga plebiscit ni prav čisto nič
               obsojal. Toliko z moje strani. Repliko ne, lahko se pa prijavite. Moment. Jaz si
               nisem beležil. Za razpravo se je prijavila najprej, se opravičujem, da zabeležim,
               gospa Potrata, potem se lahko prijavite gospa Beblerjeva, če boste, replika pa vam
               nisem. Še kdo? Zakonodaja. Gospod Majhenič se je javil. Proceduralni predlog, prosim
               gospod Jerovšek.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp50">

               <speaker>JOŽEF JEROVŠEK:</speaker>

               <p>Hvala lepa, gospod predsednik. Jaz priznavam ...<stage>/nerazumljivo./</stage>..
               tolerance...<stage>/nerazumljivo./</stage>.. v medsebojnem nastopanju, vendar bi pa kljub temu
               gospoda Rožeja prosil, da se opraviči za tisto kar je izrekel. Namreč, gospod
               predsednik, vas je...<stage>/nerazumljivo./</stage>... vojni, zdaj pa je dejal: "pojdite domov in
               vzgajajte otroka". Ne vas samo tudi vašega otroka za nevzgojenega naredil. Vi ste pa
               govorili o izobraževanju ne vzgoji. In se mi zdi izganjati poslanca iz parlamenta, mu
               ne priznavati, da je lahko tu. To je nedopustno. Jaz vam, če se boste opravičili, vam
               bom rekel, da vam je ušlo, ampak so takšne, ki se kar naprej ponavljajo pri vas, to
               je zelo netolerantno in prosim, da se opravičite za to.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp51">

               <speaker>PREDSEDNIK DR. VINKO GORENAK:</speaker>

               <p>Hvala za opozorilo. Jaz, ko sem sejo vodil, jaz moram reči, da je bilo kar nekaj
               šepetanj in nisem mogel slediti temu. Želite besedo, gospod Rožej? Če boste
               razpravljal, potem vas moram dati na spisek, če pa boste...</p>
            </sp>
            <sp xml:id="SDT5-OZNPJUIP-Nujna-018-2009-09-02.sp52">

               <speaker>VITO ROŽEJ:</speaker>

               <p>Želel bi replicirati, pojasniti.  Jaz ne zamerim gospodu Jerovšku, saj konec koncev ....posluha, bil je
               medklic. To kar sem jaz rekel in kar je gospod Jerovšek povzel ni resnično, lahko pa
               vsaj s svoje strani zatrdim, da bi si sam bolj želel zdaj biti doma in vzgajati svoje
               otroke. To kar ste vi povzel to ni resnično, to je laž, lahko se tudi opravičujete
               ali pa ne in tako naprej. To jaz trdim z vso odgovornostjo, zato, ker ste vi izjavil
               za magnetogram, ne drži in jaz sam tega nisem izrekel, sem pa izrazil tudi svojo
               željo, da bi zdaj rajši bil sam doma, vzgajal svoje otroke, zato, da se mi ne bo
               zgodilo kaj takšnega kot se sedaj dogaja gospodu Gorenaku. Hvala.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp53">

               <speaker>PREDSEDNIK DR. VINKO GORENAK:</speaker>

               <p>Hvala lepa. Vrstni red imam naprej sestavljen, vendar bi predstavnik
               Zakonodajno-pravne službe gospod Kutoš, če se strinjate, bi mogoče dali besedo njemu.
               V redu, prosim, gospod Kutoš.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp54">

               <speaker>MAG. SAMO KUTOŠ:</speaker>

               <p>Hvala, gospod predsednik. Sem se sicer mislil oglasiti, ko bi bili formalno pri
               amandmaju k drugemu poglavju, ampak ker je bilo že kar nekaj vprašanj in komentarjev
               na temo tega amandmaja bi se oglasil zdaj. Prvič uvodno, ker sem tako ali tako
               nameraval, hkrati pa tudi kot odgovor na vsaj dve zastavljeni vprašanji, bi samo
               ponovil kar je bilo že rečeno na eni od prejšnjih sej, da danes obravnavamo politični
               dokument in da je vsebina političnega dokumenta ...stvar politične presoje Državnega
               zbora, ne pa ustavnopravne ali pa pravnosistemske presoje Zakonodajno-pravne službe,
               kar predvsem pomeni, da mi lahko opozarjamo na dosedanjo prakso, opozarjamo na kakšne
               jezikovne in logične neskladnosti, ampak končna odgovornost je vedno in samo na
               poslancih, mi ne moremo niti sugerirati niti opozarjati, da bi bil s pravnega
               stališča takšno ali drugačno besedilo o čemerkoli veljavno ali neveljavno, ker gre za
               politični dokument, ki v nobeni od variant kakršenkoli bo že sprejet ne bo imel
               pravne veljave, ker je tudi odgovor na vprašanje ali Državni zbor sme ali ne sme kot
               del dokumenta, ki ga danes obravnavamo vključiti tudi besedilo te prvotne resolucije
               evropskega parlamenta, kot je bilo rečeno že zadnjič, dosedanja praksa je bila pri
               vseh tovrstnih dokumentih, da se posebej še ponatisne, bi rekel, besedilo izvornega
               dokumenta evropskega parlamenta, varnostnega sveta ali česarkoli že, ampak ni pa
               nobene pravne razlike, to je povsem politična presoja Državnega zbora. Toliko glede
               na neposredno zastavljeno vprašanje. In ta praksa do zdaj seveda ni niti pravni
               običaj niti ustavni običaj in tudi nima pravnega pomena, mi smo zgolj opozorili kako
               se je takšne dokumente sprejemalo do zdaj. Zdaj pa, če še dovolite, gospod
               predsednik, ker se je že obravnavalo drugo poglavje, zdaj sprememba amandmaja, ki so
               jo vložile danes, saj se opravičujem, dobil sem amandmaje na mizo dobesedno tik pred
               sejo, tako da lahko šele zdaj odgovarjam, skratka, sprememba amandmaja, ki je v
               bistvu sprememba drugega poglavja kot so jo danes vložile poslanske skupine
               koalicije, govori o tem, da je bilo celotno besedilo resolucije objavljeno med
               sprejetimi akti, ter da bo objavljeno v Uradnem listu Evropske unije. Zdaj, naprej
               tukaj se dvakrat pojavlja navedba, da je bilo besedilo resolucije EP, evropskega
               parlamenta objavljeno med sprejetimi akti, zdaj ni povsem jasno kaj je to mišljeno,
               verjetno je tukaj mišljeno samo, da je bilo objavljeno na internetu, zato, ker nekih
               svojih dokumentov kolikor je meni znano, nekih svojih publikacij, kjer bi posebej
               objavila svoje dokumente, kolikor je meni znano, evropski parlament nima.  Je pa res, da žal nimam s seboj
               celotnega poslovnika Evropskega parlamenta, da bi lahko to preveril. Ta podatek ali
               je bilo to res objavljeno razen na internetu preveriti. Tudi vprašljivo je ali je
               potrebno navesti številko dokumenta. Še posebej bi pa opozoril ta drugi del, da bo
               besedilo resolucije Evropskega parlamenta objavljeno v uradnem listi Evropske unije.
               Ponavljam, na žalost, nimam celotnega poslovnika Evropskega parlamenta s seboj, ker
               je to ključni tekst. Gre za obsežen dokument, ki ga tudi nisem v celoti natisnil. Jaz
               ne vem in nisem prepričan oziroma sem skoraj prepričan, da se resolucije in predvsem
               ti nezakonodajni akti Evropskega parlamenta načeloma prej ne objavljajo v uradnem
               listu Evropske unije. Mislim, da ni te obveznice, da se mora vse objaviti v uradnem
               listi Evropske unije. Je pa res, da moram preveriti kako to piše v poslovniku
               Evropskega parlamenta, kar pa na žalost nisem imel časa. Hočem samo reči, da je
               možno, da bi bilo potrebno v vsakem primeru čisto glede dejanske skladnosti s prakso
               Evropskega parlamenta in Evropske unije nasploh ta amandma, kakor je danes predlagan,
               prilagoditi. Opozarjam, da bi znal s tega stališča biti problematičen. Še enkrat
               poudarjam, govorimo o političnem dokumentu, ki neposrednih pravnih učinkov nima.</p>
               <p>In nazadnje, gospod predsednik, samo še en čisto faktični popravek na mojo izjavo z
               zadnje seje. Rekel sem, da je Državni zbor sprejel dve deklaraciji podpori o
               resoluciji Varnostnega sveta. Zgolj v popravek, ni šlo neposredno za podporo
               resoluciji Varnostnega sveta, ampak je šlo za resolucijo na kvadrat. Se pravi, je šlo
               za deklaracijo Državnega zbora ob podpori resoluciji interparlamentarne unije, ki je
               podpirala dve resoluciji Varnostnega sveta. Mislim, da sta ob v zvezi z bližnjih
               vzhodom. Samo dopolnitev. Hvala lepa.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp55">

               <speaker>PREDSEDNIK DR. VINKO GORENAK:</speaker>

               <p>Hvala lepa. Po moji razpravi so se javili kot sem prej rekel gospa Potrata, gospa
               Bebler in gospod Majhenič. Pred mojo razpravo že prej je bil prijavljen gospod Grims,
               zato mu dajem besedo.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp56">

               <speaker>MAG. BRANKO GRIMS:</speaker>

               <p>Hvala. Najprej kar nadaljujemo pri formalnih stvareh. Tukaj seveda tudi ne drži
               obrazložitev tega amandmaja, ki so ga vložile poslanske skupine koalicije, češ, da
               gre za sprejemanje. V nobenem primeru ne gre za sprejemanje te resolucije. Resolucija
               je že sprejeta. Gre za nedvoumen izraz podpore tej resoluciji in potem njeno javno
               objavo v Uradnem listu Republike Slovenije, tako da je jasno, da gre za uraden
               dokument. Tudi obrazložitev tukaj ne zdrži pravne analize. To je manj bistveno.
               Mislim, da je mnogo bolj bistvena vsebina, vsebina teh razprav, ki smo jim bili
               sedajle priča je pa precej zanimiva, če sem zelo diplomatski.</p>
               <p>Govorimo, še enkrat poudarjam, o vrednostnem okviru, vrednostnem temelju, ki ga je
               postavila Evropska unija, ki predstavlja dragocen kompromis in ki seveda na nek način
               postavlja civilizacijski okvir Evropske unije. To odpravlja koalicija na način, da
               najprej predlaga njeno črtanje, potem pa se zateče k formulaciji, ki je tudi pravno
               vprašljiva, kot smo ravnokar slišali, češ, da bo to itak objavljeno nekje drugje, kot
               da je to za slovenski parlament bistvenega pomena. Dejansko gre seveda za črtanje
               tega besedila, za izogibanje. Tukaj gre za vprašanje kaj to pomeni. Naprej pravno.
               Pravno in politično gledano se parlament neki svoji odgovornosti, ki jo ima kot
               temeljni in demokratični organ, o čemer sem govoril že prej, preprosto ne bo mogel
               izogniti, na dolgi rok zagotovo ne. Treba je opozoriti tudi nekaj. Lahko s
               preglasovanjem tudi sforsirate nek absurd. Za moje pojme je sicer tako ravnanje s to
               resolucijo na nek način parodija etike tistih, ki to predlagajo, predvsem pa
               sprenevedanje in cinizem. Ampak treba je vedeti, da s tem postavljate tudi temelje za
               neko pravno prakso kako se bo ravnalo v bodoče. Jaz osebno bi želel, da  bi dosegli soglasje. Če pa bo šlo
               za preglasovanje pa bo to zanimiv pravni precedens in seveda oblikovanje neke pravne
               prakse za naprej, kar bo tudi zelo zgovorno po svoje.</p>
               <p>Tisto kar je v tej argumentaciji dragoceno, jaz mislim, da bi bilo vredno tudi
               Evropski parlament s tem seznaniti, je mnenje gospe iz SD-ja, da gre za degradacijo
               Evropskega parlamenta, ker je sprejel to resolucijo. To, moram reči, je zelo zanimiva
               taka razprava, ki razkriva zakaj v resnici gre. Še bolj je pa zanimiva, ali vsaj nič
               manj, razprava spoštovane poslanke Beblerjeve, ki je, citiram, rekla: "Ta resolucija
               ne bi bila taka, če bi tudi Rusi sedeli v parlamentu Evropske unije." Tukaj moram
               reči, da se najprej z njo strinjam, če govorimo samo o tem stavku. Najbrž bi bila
               nekoliko drugačna, no, morda pa tudi ne, ampak zagotovo bi bila pa razprava bistveno
               bolj zabavna. Kajti k temu me napeljuje izkušnja, ki jo imam iz parlamentarne
               skupščine Zveze Nato v kateri pa sodelujejo tudi Rusi in kjer smo na Majorki nedavno
               poslušali zelo dolgo razpravo vodje ruske delegacije o tem, da, pazite, na vrhu Zveze
               Nato, da je bil, citiram po spominu, Stalin velik demokrat po srcu in da ga zgodovina
               krivično sodi. Vsekakor si lahko predstavljate, da smo se preostali smejali do solz
               in da smo imeli temo, ki smo jo tri dni potem premlevali v različnih vicih in
               podobnem. Vsekakor bi bila pa razprava zelo živo pisana. Tukaj se strinjam.</p>
               <p>Tisto, kar se mi odpira pri tem kot zelo zanimivo vprašanje pa je, si pač vladajoča
               koalicija tukaj postavlja kot zagovornik Rusije, kolikor se meni zdi, pa mislim, da
               se ne motim gospe in gospodje. Upam, da ne bo to za nekatere to šok, smo mi člani
               Evropske unije. Tako da vam želim dobro jutro. Seveda bi pričakoval, da kažete isti
               obraz v parlamentu, to se pravi v parlamentu Evropske unije, torej navzven, kot ga
               kažete tudi navznoter. Za eno od teh poslank smo že videli, da je maska padla z
               obraza, ko je morala se tovariško se zagovarjati za svoje, sicer korektno glasovanje
               v Evropskem parlamentu. Mislim, da je druga maska odlično padla že s prej omenjeno
               izjavo, da gre za degradacijo Evropskega parlamenta, kar je z enakim merilom obsodil
               čisto vse totalitarizme. To je tudi zelo zanimiva formulacija in zelo pomembna. Dajmo
               še malo v kombinacijo z ostalim, kar je bilo sedajle rečeno. Recimo, vprašanje tajnih
               uradnih listo, češ, da se s tem pretirava. Veste, jaz se spomnim obdobja
               osamosvojitve, ker sem bil takrat član sveta Demosa. Obstajal je tajni uradni list,
               ki je izšel malo pred slovensko osamosvojitvijo in je bil v bistvu v okviru priprav
               preprečitve osamosvojitve in celo preprečitve demokratizacije Slovenije. Žal je bil
               pod njega podpisan takraten predstavnik Slovenije in objavljen je bil v tajnem
               uradnem listu. Srhljiva zgodba, ki pa je zgodovinsko preverljiva. Tako da so tajni
               uradni listi zanesljivo izhajali še do konca tega obdobja.</p>
               <p>Drugo, kar je, zelo z veseljem sem slišal, da v SD, zanimivo pa, da šele od leta 1995
               ali 1996, kolikor se meni zdi smo novo ustavno sprejemali leta 1992 oziroma se je
               demokratizacija začela z demokratičnimi volitvami  leta 1990 in tistim dogajanjem ped tem, ki ga
               imenujemo slovenska pomlad, da so sprejeli stališče v neki stranki, da obsojajo poboj
               okupatorjevih sodelavcev. To je zelo v redu. Ampak ta zadeva je, če sem zelo
               diplomatski, na polovici poti ali pa niti na polovici ne. Namreč zdaj pa nekaj
               matematike, kje tista ključna logika pade. Kadar se govori o povojnem dogajanju v
               Sloveniji, je en del uradne zgodovine vedno takoj skočil, ja, po vojni je bilo ubitih
               tam, nekje čez 10.000 domobrancev. To je sicer res. Samo spomin in zgodovina v tem
               primeru ne gresta skupaj z matematiko. Namreč ocene, točno številko je, tako kot je
               že povedal predsednik odbora, mogoče ugotoviti samo, če se vse preveri z izkopom, ki
               je tudi edino pietetno. Mimogrede. Ljudje zaslužijo dostojen pogreb v neki grobnici.
               To je civilizacijska norma, ki ne boste verjeli, velja že 2.000 let pa v nekaterih
               bolj civiliziranih družbah še precej dlje in se spoštuje povsod. Zanimivo, da v
               Sloveniji nekako s tem ne pridemo nikamor, ampak dobro, to je še odprto za zgodovino.
               No, ampak te ocene so zelo različne. Gibljejo se pa od najbolj, ne me narobe
               razumeti, optimističnih, ki segajo tam okoli 100.000 pa tja do trikratnega tega
               zneska pobitih na ozemlju Slovenije po končani 2. svetovni vojni. Vojna je že sama
               zase zlo. To je pač jasno in hvala bogu, da so bile ...<stage>/Nerazumljivo./</stage>... premagane.
               Ampak kaj se je zgodilo potem? Veste koliko je to ljudi? Če upoštevamo, da je vseh
               domobrancev po uradnih podatkih nekje za dobro divizijo, je bilo torej v Sloveniji
               pobitih 10 do celo 30-krat, lahko po nekaterih izračunih več ljudi, kot je vseh
               domobrancev bilo. Zanimiv izračun. In ne mi govoriti, da so bili to samo predstavniki
               tujih vojska. Potem bi vse evropske države že zdavnaj zahtevale marsikaj od nekdanje
               Jugoslavije in potem njenih pravnih naslednic. Zakaj? Zato, ker velika skupina,
               zajeta v tej številki, so v resnici civilisti. Moški, ženske, otroci, najbolj
               nedolžni ljudje, ki so morda imeli nekaj premoženja, ki so ga potem hoteli novi
               avantgardisti olastniniti in so jih zato pač vrgli v kakšno jamo, žive zakopali ali
               pa ustrelili tako kot v Kranju v protitankovskem jarku in tako naprej. In ta
               matematika je problem. S to matematiko je tukaj očitno zelo velika težava. Namreč za
               tistih 10%, ker se morda nekomu zdi, da to lažje opraviči, čeprav je že to napačna
               logika. Etično so bili tudi to ljudje. Na dan zmage so bili zmagovalci in poraženci,
               potem so bili pa samo še ljudje. Nič drugega ni bilo. Ampak tudi če to logiko samo po
               sebi izpostavimo, poleg tega pa gre v resnici za izrazito manjšinski del tistih, ki
               so bili pobiti v 2. svetovni vojni. Ti zločini so bili na slovenskih tleh tako
               veliki, tako težko si jih zamislimo kako je bilo to srhljivo, da je edina stvar, s
               katero smo primerljivi ...<stage>/Nerazumljivo./</stage>... smrti, ...<stage>/Nerazumljivo./</stage>... pota in
               seveda jaz razumem, da je težko o tem racionalno govoriti. Zaradi tega bi bilo pa še
               toliko težje doseči nek visok konsenz v vseh teh zgodbah, ker ima marsikdo pri tem še
               danes slabo vest in to se je zelo odražalo v dejanjih in v različnih razpravah. Konec
               koncev tudi ta, da se ignorira nekatere komemoracije, prireditve,  recimo 23. avgusta ali pa tiste v spomin na
               žrtve totalitarizma, odraža slabo vest. Slaba vest je pa huda reč. Saj vemo. Zaradi
               tega ne verjamem, da bi kdaj lahko v Sloveniji dosegli tako visoko stopnjo soglasja,
               kot ga je Evropska unija. Skoraj 90% vseh, ki so bili takrat v evropskem parlamentu,
               je glasovalo za to resolucijo in najbolj preprosto in trdno sem prepričan, najbolj
               evropsko izhodišče bi bilo, da preprosto tudi sami postavimo to kot izhodišče za
               vrednostni okvir, za civilizacijski okvir moderne Slovenije v slovenskem parlamentu.
               Slovenski parlament ima to moralno in etično dolžnost, da bo prej ali slej to storil.
               Ampak, če bi bil sposoben to sam doseči, neko tako soglasje, bi ga že zdavnaj
               zagotovo dosegli. Pa ne verjamem. Spomnim se kakšne razprave so bile nekoč ob tisti
               resoluciji, ki je bila takrat predlagana in edini normalni ali pa če hočete, etični,
               razumen okvir bi bil, da bi pač sprejeli kot to podlago, evropsko resolucijo, ki je
               zagotovo kompromis, ampak je dragocen kompromis. Iz tega razloga menim, da seveda teh
               amandmajev, ki jih je predlagala koalicija, nikakor ni možno sprejeti. Moram reči, da
               celo obžalujem. To niso ne pravno korektno, kar smo se že lahko prepričali, niti
               vsebinsko ne vzdržijo resnega premisleka in seveda to razpravo potem obračajo čisto
               drugam. Tukaj gre tudi za vprašanje ne nek način politične modrosti in pa treznosti.
               Saj konec koncev, poglejte, veliko več politične modrosti, kot jo imajo tisti, ki
               sedaj tukaj ovinkarijo in problemizirajo recimo 23. avgust, je pokazal celo ruski
               voditelj, ki je to mrtvo hladno ravno tako obsodil tisto dejanje, ker je bilo
               zavrženo in je na ta način, ker je to storil javno, preko evropskih in svetovnih
               občil, seveda svoji državi povišal ugled. Sprenevedanje, ki smo mu priča v slovenskem
               parlamentu in ta beg pred odgovornostjo, ker za to v resnici gre, čeprav nihče
               nikogar nima namena obsojati, ampak gre za preprosto dejstvo, da je pač odgovornost
               parlamenta kot celote, pred domačo demokratično javnostjo, da nekaj izreče, da nekaj
               zelo jasno opredeli, da postavi vrednostni okvir in beg pred to odgovornostjo ne bo
               koristil nikomur. Tudi ugledu parlamenta kot celoti ne in zato bi še enkrat pozval
               tiste, ki ste te amandmaje predlagali, da jih vendarle umaknete in da, če se ne
               moremo zediniti drugače, da se vsaj v dveh točkah zedinimo. Te, ki sem že ves čas
               zadnjič in danes poudarjal kot tisti na nek način, etični pa če hočete tudi politično
               moder, minimum dogovora vseh političnih strani. Da pač se izrečemo pozitivno. Torej,
               da vrednostno ocenimo to resolucijo in da jo potem objavimo v Uradnem listu Republike
               Slovenije. Vse ostalo je potem lahko pravzaprav predmet diskusije ali pa, če ni
               širšega sporazuma, lahko tudi odveč. To dvoje pa je eno dejanje, ki bi bilo po mojem
               trdnem prepričanju, prav dobro za Slovenijo in tudi na nek način za zgodovino.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp57">

               <speaker>PREDSEDNIK DR. VINKO GORENAK:</speaker>

               <p>Hvala lepa. Ste bila poimensko omenjena? ...<stage>/Oglašanje iz klopi./</stage>... Dobro. Nisem
               natanko sledil pa, da ne bom krivičen, če ste bila omenjena, izvolite, replika.
                  
               </p>
            </sp>
            <sp xml:id="SDT5-OZNPJUIP-Nujna-018-2009-09-02.sp58">

               <speaker>DARJA LAVTIŽAR BEBLER:</speaker>

               <p>Gospod predsednik, bila sem poimensko omenjena in sicer tudi v odnosu do tiste moje
               trditve, da v kolikor bi bila Rusija članica oziroma ruska federacija članica
               Evropske unije, bi imela svoje poslancev v evropskem parlamentu, bi ta razprava
               potekala drugače. Nisem mislila, da bi se od srca smejali drugi člani, parlamentarci
               tem parlamentarcem, ruskim, ampak gotovo bi ruski parlamentarci znali na kakšen drug
               način prispevati k kompromisu in bi bila ta resolucija verjetno še bolj kompromisna.
               To pa sem povedala v tem širšem kontekstu, ko je tukaj govora o evropski zavesti. Ta
               evropska zavest, naj bi bo oproščeno, se dostikrat uporablja napačno. Kajti ni
               evropska zavest samo tisto, kar sproducirajo članice Evropske unije in evropski
               parlament. Evropska zavest je najbrž še kaj drugega in ali bomo potem zdaj, ko je
               tukaj govora o tem, da moramo brezprizivno sprejeti vse, kar evropski parlament
               sproducira in da je to pač nek okvir do kod sploh smemo in moramo, potem sprašujem
               ali je Irska, ki je na referendumu zavrnila lizbonsko pogodbo, ni ravnala v skladu z
               evropsko zavestjo? Ali oni niso člani Evropske unije? Ali oni ne prisegajo na
               vrednote evropske zavesti? To sem hotela pač opozoriti in mislim, da je prav.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp59">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Jerovšek samo malo. Besedo ima gospa mag. Potrata.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp60">

               <speaker>MAG. MAJDA POTRATA:</speaker>

               <p>Hvala lepa. Svojo razpravo bom najprej začela z odzivom na razpravo gospoda Grimsa in
               upam, da bodo zapisovalci magnetograma bolj natančno zapisali tisto, kar mi je
               podtaknil gospod Grims. Jaz sem namreč rekla, da je to degradacija evropskega
               parlamenta, ki je sprejel resolucijo. Ne ker je sprejel. Razlika je bistvena in to je
               bilo v kontekstu s tistim, kar sem povedala, da če bi mi takrat se samo se seznanili,
               bi resolucija ostala, zdaj pa smo še vse druge zgodbe zraven napletli. Kaj imajo pola
               pota, polja smrti<stage>(?)</stage> v zvezi z resolucijo o evropski zavesti in totalitarizmih, ve
               samo gospod Grims. Ampak opozarjam samo na to, da če kdo nemogoče stvari poveže, jih
               poveže gospod Grims in jaz obžalujem in še enkrat poudarjam, da to zdaj ni prvič,
               ampak mogoče že drugič ali celo tretjič, ko gospod Grims grozi kako bo Evropi
               sporočil kaj se dogaja v evropskem parlamentu v zvezi s to resolucijo. V slovenskem
               parlamentu v zvezi s to resolucijo. Naj izvoli, samo naj pove kaj. Ali smo
               nedemokratična država, kjer je parlamentarcem treba natikati nagobčnike in jih
               usmerjati kaj smejo govoriti in česa ne in po možnosti še napačno citirati njihove
               besede, jih trgati iz konteksta in tako ustvarjati nove pomene, ki niso bili tako
               izrečeni.</p>
               <p>Druga stvar, ki sem jo želela in zaradi tega sem se pravzaprav k razpravi tudi
               prijavila. Poprej je bilo v razpravi rečeno, kako so javnosti v nekaterih evropskih
               državah reagirale na različne sporazume. V slovenski javnosti očitno civilna družba
               nima pravice reagirati na tisto, kar se dogaja v slovenskem parlamentu in jaz upam
               gospod predsednik, da se boste  predsedniku foruma za goriško, gospodu Borisu Nemcu, ki ga danes ni
               tukaj, opravičili, ker ste mu pripisali, da je predmet manipulacije zdajšnje
               koalicije in je to naročen dopis, ki ga imam v rokah in ki je bil poslancem in
               poslankam posredovan. To je po moje čez mero tistega, kar se sme pričakovati od
               predsednika odbora, ki je razdelil gradivo. Če vi to tako gledate, da je to nekaj
               naročenega, potem nam ne bi bilo treba deliti tega.</p>
               <p>Zdaj pa k drugemu amandmaju oziroma amandmaju drugemu poglavju. Ko sem poslušala
               gospoda predsedniku, ki se je pohvalil kako so posredovali slovenski predlog
               resolucije, sem šele uvidela kako zelo pomembno je, da smo napisali tisti amandma, da
               je celotno besedilo objavljeno med sprejetimi akti, zaradi tega, ker to ni zasluga
               Slovenske demokratske stranke, da je besedilo v slovenščini, ampak je to normalna
               praksa v evropskem parlamentu, da so besedila tudi v vseh uradnih jezikih držav
               članic Evropske unije, pri čemer pa vas gospod predsednik, želim opozoriti na to, da
               je status slovenščine kot uradnega jezika v Evropski uniji dokazljiv in merljiv tudi
               s tem, da se besedilo, ki je v slovenščini objavljeno, ne šteje za prevod, ampak se
               šteje za original, ki ima enako vrednost, kot besedilo v katerem koli drugem uradnem
               jeziku Evropske unije in zato zdaj vidim, da je to tako zelo pomembno, da je
               zapisano, da je to besedilo že objavljeno na spletu. Jaz sem v tem kupu papirja nekam
               založila uradno informacijo o tem kakšen je bil potek sprejemanja resolucije v
               evropskem parlamentu, kakšen status ima, kje je bilo kaj objavljeno in kako bo. In še
               enkrat ponavljam, da je bilo napovedano, da besedilo bo objavljeno v Uradnem listu
               evropskega parlamenta. Jaz se pa predstavniku Zakonodajno-pravne službe zahvaljujem
               tudi za to pojasnilo ali ta zadržek, ki ga je izrekel. Da ne pozna natančno določila
               poslovnika evropskega parlamenta in ne ve ali se v Uradnem listu evropskega
               parlamenta objavljajo tudi dokumenti, ki nimajo zakonodajne funkcije. To je pa potem
               zame še dodaten razmislek zato, zakaj bi bili mi zavezani potem v našem uradnem listu
               objavljati nekaj česar ni zavezan objavljati niti tisti, ki je to besedilo sprejel.
               Ampak posebej naj poudarim, da je amandma, ki ga zdaj nekateri tako štejete za
               neustrezno vloženega in ne vem kaj še vse, nasledek tistega, ker ste s toliko
               pomislekov sprejeli prvotno besedilo in mu pripisali konotacije, ki jih takrat, ko je
               bil zapisan, vsaj v slabšalnem pomenu in izničevalnem pomenu ni imel. Ampak še enkrat
               povem. Slovenščina je eden od uradnih jezikov Evropske unije in  besedilo v slovenščini ima vrednost originalnega
               besedila. Hvala lepa.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp61">

               <speaker>PREDSEDNIK DR. VINKO GORENAK:</speaker>

               <p>Hvala lepa. Tokrat se moram sam odzvati tudi z repliko na vas, ker ste me omenila,
               sicer samo s predsednikom, povedal bom takole.</p>
               <p>Nisem nikomur očital, da je dopis, ki je prišel iz Nove Gorice kakršnokoli naročilo
               ali po kakršnemkoli naročilu prišel, ta civilna iniciativa je to spisala, je poslala
               v parlament in jaz sem to korektno opozoril, da je sestavni del gradiva, rekel sem
               pa, da je tovrstnih dopisov lahko do seje državnega zbora dobite toliko kolikor
               želite, torej, da se dobiti take dobite, nisem pa rekel, da je ta bil naročen s
               strani katerekoli politične opcije. To je eno.</p>
               <p>Seveda mi je zelo jasno, da je slovenščina uradni jezik v EU in me ne bi bilo
               potrebno o tem proučevati, ampak je res tudi to, da sem verjetno rekel, da smo
               predložili, mislim da sem res rekel, da smo preložili slovenski prevod, hotel pa sem
               seveda povedati, da smo predložili slovensko verzijo, to je bil moj namen, ampak to
               še vedno ne spremeni bistvenega dejstva, ki pa se glasi, da koalicija noče sprejeti
               slovenske verzije resolucije Evropskega parlamenta. Sedaj, če je bil to lapsus, da
               sem rekel, prevod, to ne spremeni dejstva, da koalicija očitno noče sprejeti
               slovenske verzije tega dokumenta.</p>
               <p>V nadaljevanju je k razpravi prijavljena gospa Bebler. Prosim.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp62">

               <speaker>DARJA LAVTIŽAR BEBLER:</speaker>

               <p>Hvala lepa. Ker mi prej niste dovolili replike, ampak mislim, da moram še eno stvar
               razjasniti, ki sem jo prej povedala na začetku. Rekli ste, da je, lovska in pravite,
               da plebiscit ni imel ničesar skupnega z odnosom do komunističnega sistema prej, jaz
               bi vam pa morala pri tej zadevi povedati. Da, smo prišli do tega, da se je razpisal
               plebiscit smo morali nekatere stvari prej razčistiti. Razčistiti s tezo tudi
               Miloševičevega komunizma, da so posamezne republike pravico do samoodločbe že
               konzumirale s tem, ko so se vključile v skupno državo Jugoslavijo in da smo mi
               sprejeli stališče, da te pravice do samoodločbe Slovenija nikakor ni konzumirala, to
               ni bila lahka odločitev še ob tem, da upoštevamo, da je grozila takrat agresija in se
               pozneje tudi izvedla Jugoslovanske ljudske armade. Se pravi, potrebno je bilo
               postoriti prej z čimer smo Slovenci deklarirali med drugim tudi odnos do prejšnjega
               režima in do prejšnjega, takrat je bil pač v najvišjem pohodu Miloševičev komunizem,
               če tako rečem, zato mislim, da je že sama tista ideja in pobuda in med drugim sem
               bila jaz med pobudniki plebiscita, korajžno dejanje. To, da je pa plebiscit, potem
               pokazal, kam bo Slovenija šla, to je nesporno in mi smo se zavedali, da v kolikor bo
               prišlo do plebiscita, da se bodo naši ljudje v takšnem visokem odstotku tako odzvali
               kot so se.</p>
               <p>Prej je bilo rečeno, da smo novo ustavo sprejeli leta 1992, zaradi tega, da bodo
               ljudje vedeli, da temu ni tako, sprejeli smo jo in v Uradnem listu je bila objavljena
               28. decembra 1991. Hvala lepa.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp63">

               <speaker>PREDSEDNIK DR. VINKO GORENAK:</speaker>

               <p>Res smo natančni. Hvala lepa. Besedo ima gospod Majhenič.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp64">

               <speaker>SILVEN MAJHENIČ:</speaker>

               <p>Hvala za besedo, gospod predsednik. Evropski parlament je sprejel resolucijo o
               totalitarizmu mi pa vlagamo amandmaje, kar je bilo sprejeto na Evropskem parlamentu,
               ne vem, kaj bomo s tem spremenili, nič. Kar je bilo sprejeto se najbrž ne da
               spremeniti, sedaj bi lahko razpravljali in vlagali amandmaje na lastno resolucijo, to
               bi bilo nekako razumeti.</p>
               <p>Narodno osvobodilni boj je potrebno spoštovati in udeležencem narodno osvobodilnega
               boja  dati vso priznanje, saj
               so bili na strani zmagovalcev. Ne moremo govoriti o zmagi komunistov, komunisti so si
               zaslugo le prilastili. Narodno osvobodilni boj proti okupatorju je bila skupna zmaga
               nad fašizmom vseh zavednih Slovencev, tudi nekaj tistih, ki so jih po vojni pobili.
               Povojni poboji so zgodba, ki je ne moremo povezovati z narodno osvobodilnim bojem je
               pa tisto, kar je sigurno potrebno obsoditi. Hvala lepa.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp65">

               <speaker>PREDSEDNIK DR. VINKO GORENAK:</speaker>

               <p>Hvala lepa. Ugotavljam, da smo razpravo oziroma da se je seznam razpravljavcev
               izčrpal, zato bomo prešli na glasovanje. In sicer dajem na glasovanje amandma k
               prvemu poglavju, daljši amandma, da ga ne bom bral, imate ga pred seboj, gre za
               amandma poslanskih skupin koalicije, z dne 24. 6. 2009 in v bistvu to prvo poglavje
               spiše na novo, če bo ta amandma sprejet, potem postanejo amandmaji SDS k 2., 3. in 4.
               členu brezpredmetni. Želi kdo besedo? Ne. Prehajamo, torej na glasovanje o amandmaju
               k prvemu poglavju koalicijskih poslanskih skupin. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(5 članov.)</stage></p>
               <p>Amandma je sprejet, zato amandmaji pod točko 2., 3., in 4. postanejo
               brezpredmetni.</p>
               <p>Prehajamo na glasovanje o amandmaju k drugemu poglavju, to je tisto besedilo:
               "Celotno besedilo Evropskega parlamenta z dne 2. aprila 2009 o Evropski zavesti in
               totalitarizmu, se črta." Ta amandma je bil popravljen. Na tej seji smo dobili novi
               amandma, ki nadomešča ta amandma in ga vlagajo koalicijske poslanske skupine, glasi
               pa se: "Celotno besedilo resolucije Evropskega parlamenta z dne 2. aprila 2009 o
               Evropski zavesti in totalitarizmu je objavljeno med sprejetimi akti P.6 T.a <stage>(2009)</stage>
               02/13 ter bo objavljeno v Uradnem listu Evropske unije." To je uradno besedilo
               amandmaja. Predstavnik Zakonodajno-pravne službe je bil nekatere pomisleke, ki jih je
               že povedal. Izvolite, gospod Jerovšek.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp66">

               <speaker>JOŽEF JEROVŠEK:</speaker>

               <p>Jaz bom seveda tudi proti temu amandmaju, zaradi tega, ker poskuša preprečiti
               pravzaprav dostop slovenskih državljanov do te resolucije.</p>
               <p>Moram povedati, da se je zgodila pri prejšnjem amandmaju strašanska sramota, ko se je
               na tak brezobzirni nedemokratičen način povozila Evropska resolucija. Ob tem sem se
               spomnil Adama Mišnika in njegovega izreka: "Da lažje nesmrtna duša komunizma.", pa še
               enega druga, sedaj se ne morem priimka spomniti: "Komunizem je bolezen, ki je težko
               ozdravljiva." in dejansko stvari držijo.  Evropska zavest, žal za nekatere obstaja samo v Bruslju, potem pa
               preide preko meje pa so nekateri velike vodje zadaj, ki naročijo kako je treba delati
               in se obnaša v skladu s tistim. Žal, moram reči žal, zelo smo pledirali, da se
               osoglasimo, da sprejmemo tudi na tem odboru to resolucijo, ki je izredno
               uravnotežena. To ni mogoče. Sedaj se želi še preprečiti njeno objavo v Sloveniji.
               Hvala.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp67">

               <speaker>PREDSEDNIK DR. VINKO GORENAK:</speaker>

               <p>...<stage>/Izključen mikrofon/</stage>...</p>
            </sp>
            <sp xml:id="SDT5-OZNPJUIP-Nujna-018-2009-09-02.sp68">

               <speaker>ANDREJ MAGAJNA:</speaker>

               <p>Glasoval bom za amandma. Slovenska javnost, zainteresirana javnost je imela nekajkrat
               možnost na različne načine priti do tega dokumenta in ga prebrati. Prvič pa je bil
               objavljen, sam sem ga prebral prvič v tedniku Družina, preden smo ga dobili tukaj v
               parlament. To marsikaj pove, tudi v zvezi z razpravo, ki smo jo danes imeli, ki je
               pokazala, da je dokument neuravnotežen, da izpostavlja v prvi vrsti vprašanje
               komunizma in stalinizma in brezbožnega komunizma, kaj je pravzaprav tudi odgovor
               zakaj je bil objavljen v tedniku Družina, še preden smo ga dobili v parlamentu.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp69">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Potrč. Ja, gospod Jerovšek, prosim. Gospod Potrč ima besedo.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp70">

               <speaker>MIRAN POTRČ:</speaker>

               <p>Besedilo amandmaja pomeni točno to, kar je v njem zapisano in ne to, kar je rekel
               gospod predsednik. Pomeni, da se ne objavi v uradnem listu Republike Slovenije, ampak
               sprejema na znanje, da je objavljen pod objavljenimi akti in bo objavljen v Uradnem
               listu Evropske unije. To točno piše in treba je tako brati in vse drugo je nekorektna
               razlaga in če v obrazložitvi ... Gospod predsednik, samo še en stavek.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp71">

               <speaker>PREDSEDNIK DR. VINKO GORENAK:</speaker>

               <p>Samo opozarjam. Vam želim besedo dajati. Seveda.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp72">

               <speaker>MIRAN POTRČ:</speaker>

               <p>Razprava gospoda Grimsa mi je potrdila, da je še kako potrebno, da bi smo o tem
               razpravljali in da sprejmemo naše amandmaje, ki smo jih predlagali, ker je bila
               skrajno, skrajno nekorektna in drugačna, kot se poskuša prikazati želja, da bi
               sprejeli ta dokument.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp73">

               <speaker>PREDSEDNIK DR. VINKO GORENAK:</speaker>

               <p>Hvala lepa. Zdaj bo obrazložil gospod Rožej. Izvolite.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp74">

               <speaker>VITO ROŽEJ:</speaker>

               <p>Hvala lepa za besedo. O istih stvareh imamo strašno drugačne poglede, ker se bo
               seveda pokazalo tudi pri glasovanju o tem amandmaju. Kje je resnica pa kje ni. Mogoče
               je povedati dejstvo, da je 
               kolega Jerovšek citiral domnevnega poljskega...<stage>/nerazumljivo./</stage>... Mišnika, takšnega
               človeka, mogoče sicer je, ampak najbrž je misli na Adama Mihnika, in mogoče se ravno
               v takšnih malenkostih skriva tudi težava zakaj tako težko uskladimo svoja mnenja o
               zgodovinskih resnicah, zelo drugače jih gledamo, eni tako kot so napisani, drugi pa
               si jih priredijo kot jim to ustreza. Sam bom podprl ta amandma, ker sem prepričan, da
               je zainteresiran del slovenske javnosti že lahko si konec koncev prebral to
               resolucijo tudi na spletnih straneh javnega zavoda Radio televizija Slovenije, ker je
               takoj bila objavljena. Kar najbrž, da se bomo strinjali, tako kot je v uvodu mag.
               Valičeva rekla, je en temeljnih značilnosti totalitarizma ravno ta, da pri njem ne
               obstajajo inštitucije, ki bi lahko neodvisno zagotavljali državljanom servise, ki so
               potrebni, ampak jih lahko zagotavljajo samo glede na politično preferenco. No, mi
               imamo takšen javni zavod, ki deluje zgleda v interesu vseh, tudi to resolucijo
               objavil in skratka slovenska javnost je do nje lahko prišla z glasovanjem, za ta
               amandma sem prepričan, da ne bom naredil nobene...<stage>/nerazumljivo./</stage>.. sramote ali
               kakorkoli bi se še lahko takšnemu dejanju predpisalo, ampak bo to enostavno
               izboljšalo, uskladilo bo dejstvo in samemu aktu ne bo nič škodilo. Hvala.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp75">

               <speaker>PREDSEDNIK DR. VINKO GORENAK:</speaker>

               <p>Hvala lepa. Prosim v okviru dveh minut...<stage>/nerazumljivo./</stage>.. ki ju predlagate svoj
               glas. Naslednja pa je mag. gospa Potrata.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp76">

               <speaker>MAG. MAJDA POTRATA:</speaker>

               <p>Hvala. Amandma bom podprla, ker v celoti sledi mojemu izhodiščnemu prepričanju, da je
               resolucija evropskega parlamenta sprejeto besedilo, ki je na običajen način dostopno
               in objavljeno na portalu Evropske unije, bilo v različnih slovenskih medijih večkrat
               objavljeno in jih ne bom citirala, ker je vrsta dolga. Zdaj bi pa potem delala ob tej
               resoluciji bistveno distinkcijo do vseh drugih dokumentih Evropske unije, ki tudi
               niso nikjer drugod objavljeni kot na portalu Evropske unije in ne podcenjujem
               državljank in državljanov Slovenije tako zelo, da bi bili tako funkcionalno
               nepismeni, da tega dokumenta, če ga...<stage>/nerazumljivo./</stage>.. ne bi znali najti. Hvala
               lepa.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp77">

               <speaker>PREDSEDNIK DR. VINKO GORENAK:</speaker>

               <p>Hvala lepa. Glas bo obrazložil gospod Grims. Izvolite.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp78">

               <speaker>MAG. BRANKO GRIMS:</speaker>

               <p>Ta amandma k drugemu poglavju v resnici zasije v pravi luči šele v kombinaciji z
               amandmajem v prvem poglavju, ki ga je koalicija že s preglasovanjem izglasovala. To
               pa je, da je v resnici v direktnem nasprotju s samo vsebino resolucije, kajti prvi
               amandma je določene stvari iz zgodovine direktno zakoličil, ker je ravno resolucija
               sama v izhodišču postavila kot tisto kar naj bi organi in politične stranke ne
               počenjale. To se pravi gre za izrazito neevropsko ravnanje, ki ga zdaj s tem drugim
               amandmajem pripeljete do absurda, namreč ta tako kot je zapisan pomeni dejansko
               izmikanje, sprenevedanje, izogibanje odgovornosti parlamenta, da jasno postavi
               vrednosti okvir in po drugi strani negacijo doseženega kompromisa o izhodiščih
               evropske zavesti, o evropskih vrednotah, ki ga je postavil evropski parlament. In če
               boste izglasovali še ta amandma bo to kronski dokaz kako imate en obraz za Slovenijo
               in povsem drugačen obraz, ki ga kažete v Evropski uniji.</p>
            </sp>
            <sp xml:id="SDT5-OZNPJUIP-Nujna-018-2009-09-02.sp79">

               <speaker>PREDSEDNIK DR. VINKO GORENAK:</speaker>

               <p> Hvala lepa. Prehajamo na glasovanje. Glasujemo. Končujemo glasovanje.</p>
               <p>Kdo je za? <stage>(9 članov.)</stage> Kdo je proti? <stage>(5 članov.)</stage></p>
               <p>Amandma je sprejet. Prehajamo na odločanje o amandmaju za novo tretje poglavje, in
               sicer pod številko 3 imamo amandma poslanske skupine SDS, ki se glasi: Deklaracija o
               podpori resolucije evropskega parlamenta z dne 2. aprila 2009 o evropski zavesti in
               totalitarizmu, Uradni list....se v osmih dneh po sprejetju objavi v Uradnem listu
               Republike Slovenije. Prehajamo na glasovanje. Glasujemo. Kdo je za <stage>(6 članov.)</stage> Kdo je proti? <stage>(8 članov.)</stage></p>
               <p>Odločitev ni sprejeta.</p>
               <p>Prehajamo še k naslovu. Naslov se spremeni. Gre za amandma SDS. Naslov se spremeni,
               tako da se glasi: Deklaracija o seznanitvi z resolucijo evropskega parlamenta o
               evropski zavesti in totalitarizmu z dne 2. aprila 2009. Predlagatelj je poslanska
               skupina SD ter poslanske skupine koalicije. Če bo ta amandma sprejet postane
               naslednji pod številko 2 brezpredmeten. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(5 članov.)</stage></p>
               <p>Amandma je sprejet. Amandma pod številko 2 zato postane brezpredmeten.</p>
               <p>Imamo še amandma SDS k preambuli, in sicer besedilo 109 se nadomesti z besedilom 110.
               Amandma z dne 24.6.2009. Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(9 članov.)</stage></p>
               <p>Amandma ni sprejet.</p>
               <p>Prehajamo na glasovanje o poglavjih in naslovu predloga resolucije. Odboru predlagam,
               da združimo glasovanje o vseh poglavjih ter naslovu predloga resolucije skupaj. Žal
               mi je, se zavedam, da imate vsebinsko prav. Bolje bi bilo verjetno reči, da glasujemo
               o tistem kar je bilo izmaličeno. Ampak, formalno moram dati to na glasovanje.
               Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(5 članov.)</stage></p>
               <p>Celotno besedilo je s tem sprejeto. S tem zaključujemo drugo obravnavo predloga
               resolucije na matičnem delovnem telesu. Vsi sprejeti amandmaji bodo vključeni v
               dopolnjen predlog resolucije, ki bo sestavni del poročila odbora. Poročevalka,
               poročevalec, ne vidim, bom opravil sam. S tem zaključujemo to točko dnevnega reda in
               18. nujno sejo odbora. Hvala lepa.</p>
               <stage type="time">(Seja je bila končana 2. septembra 2009 ob 18.18.)</stage>
            </sp>
         </div>
      </body>
   </text>
</TEI>