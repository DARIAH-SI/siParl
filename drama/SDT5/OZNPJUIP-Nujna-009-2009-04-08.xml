<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZNPJUIP-Nujna-009-2009-04-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">51809C9C03AD6512C1257591004B2ACA</idno>
               <idno type="custom" subtype="day">EB596E42E5748054C125759200372AD1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=EB596E42E5748054C125759200372AD1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Nujna-009-2009-04-08.OZNPJUIP" n="009">
               <name>Nujna</name>
               <date when="2009-04-08"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Nujna-009-2009-04-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Nujna-009-2009-04-08.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">9. nujna seja</stage>
            <stage type="date">(8. april 2009)</stage>
            <stage type="chairman">Sejo je vodil Anton Colarič, podpredsednik odbora.</stage>
            <stage type="time">Seja se je pričela ob 8.13 uri. </stage>


            <sp xml:id="SDT5-OZNPJUIP-Nujna-009-2009-04-08.sp1">

               <speaker>PODPREDSEDNIK ANTON COLARIČ:</speaker>

               <p>Spoštovane gospe, gospodje, članice in člani odbora, vabljeni! Pričenjam 9. nujno
               sejo Odbora za notranjo politiko, javno upravo in pravosodje.</p>
               <p>Obveščam vas, da kot nadomestne članice in člani s pooblastili sodelujejo na seji
               Silva Črnugelj, namesto Janje Klasinc, France Cukjati namesto Eve Irgl, Brane Marinič
               namesto Vinka Gorenaka. Cvetka Zalokar Oražem namesto Vita Rožeja, Majda Potrata
               namesto Mirana Potrča in Tone Anderlič namesto Milana Gumzarja. </p>
               <p>Predlagan je bil dnevni red, obravnava zahteve za razpis zakonodajnega referenduma o
               zakonu o spremembah in dopolnitvah zakona o odvetništvu. V roku nisem dobil nobenega
               predloga za spremembo dnevnega reda in tako lahko</p>
               <p>preidemo na<title> 1. TOČKO DNEVNEGA REDA - TO JE OBRAVNAVA ZAHTEVE ZA RAZPIS NAKNADNEGA
               ZAKONODAJNEGA REFERENDUMA O ZAKONU O SPREMEMBAH IN DOPOLNITVAH ZAKONA O
               ODVETNIŠTVU.</title>
               </p>
               <p>S sklicem seje ste prejeli zahtevo skupine poslank in poslancev, prvopodpisani Jože
               Tanko za razpis zakonodajnega referenduma o zakonu o spremembah in dopolnitvah zakona
               o odvetništvu, z dne 3. 4. 2009, zahtevo skupine poslank in poslancev, prvopodpisani
               mag. Borut Sajovic za razpravo in odločanje o zahtevi Državnega zbora, da Ustavno
               sodišče presodi ali bi z odložitvijo uveljavitve zakona o spremembah in dopolnitvah
               zakona o odvetništvu, lahko nastale protiustavne posledice s predlogom sklepa z dne
               7. 4. 2009, soglasje vlagatelja zahteve popravkov referendumskega vprašanja z dne 6.
               4. 2009. Predlog odloka o razpisu zakonodajnega referenduma o zakonu o spremembah in
               dopolnitvah zakona o odvetništvu z dne 7. 4. 2009 in mnenje Zakonodajno-pravne službe
               k zahtevi za razpis zakonodajnega referenduma o zakonu o spremembah in dopolnitvah
               zakona o odvetništvu dne 7. 4. 2009. K točki so bili vabljeni tudi predstavniki
               skupine poslancev, s prvopodpisanim gospodom Jožetom Tanko, skupine poslancev s
               prvopodpisanim mag. Borutom Sajovicem, predstavniki Ministrstva za pravosodje z
               ministrom, ki ga lepo pozdravljam in predstavniki Zakonodajno-pravne službe. Če
               dovolite, na začetku nekaj uvodnih pojasnil in sicer prvič, Državni zbor Republike
               Slovenije je na seji, dne 27. 3. 2009 sprejel zakon o spremembah in dopolnitvah
               zakona o odvetništvu. Drugič, dne 3. 4. 2009 je skupina poslank in poslancev s
               prvopodpisanim Jožetom Tankom na podlagi 90. člena Ustave Republike Slovenije v zvezi
               z zakonom o referendumu in ljudski iniciativi ter 185. členom Poslovnika Državnega
               zbora vložila zahtevo za razpis naknadnega zakonodajnega referenduma o zakonu in
               spremembah in dopolnitvah zakona o odvetništvu. V tej zahtevi predlagano
               referendumsko vprašanje pa je bilo z dopisom predsednika Državnega zbora in soglasen
               vlagatelja zahteve na podlagi 20. člena, v zvezi s 16.c členom, spremenjeno tako, da
               se glasi (citiram): "Ali ste za to, da se uveljavi Zakon o spremembah in dopolnitvah
               Zakona o odvetništvu, ki ga je sprejel Državni zbor na seji dne 27.3.2009?" <stage type="mag"/>(Nadaljevanje) Tretjič. Dne 7.4.2009 je skupina
               poslank in poslancev s prvopodpisanim mag. Borutom Sajovicem na podlagi 85. člena
               Ustave Republike Slovenije in prvega odstavka 58. člena Poslovnika Državnega zbora
               vložila zahtevo za sklic izredne seje Državnega zbora z naslednjo točko dnevnega
               reda: Razprava in odločanje o zahtevi Državnega zbora Republike Slovenije, da Ustavno
               sodišče Republike Slovenije presodi, ali bi z odložitvijo uveljavitve Zakona o
               spremembah in dopolnitvah Zakona o odvetništvu ali zaradi njegove zavrnitve na
               referendumu lahko nastale protipravne posledice.</p>
               <p>Četrtič. Dne 7.4.2009 je Kolegij predsednika Državnega zbora odločil, da za danes
               skliče izredno sejo Državnega zbora z naslednjo točko dnevnega reda: Zahteva za
               razpis naknadnega zakonodajnega referenduma o Zakonu o spremembah in dopolnitvah
               Zakona o odvetništvu, v okviru katere bosta obravnavani obe zgoraj navedeni zahtevi,
               ker se obe nanašata na isto stvar.</p>
               <p>V skladu z Ustavo in Zakonom o referendumu in ljudski iniciativi mora Državni zbor
               razpisati referendum v primeru vložene zahteve za razpis referenduma. Drugi odstavek
               90. člena Ustave namreč določa, da Državni zbor lahko razpiše referendum na svojo
               pobudo, mora pa ga razpisati, če to zahteva najmanj tretjina poslancev. V fazi
               obravnave zahteve za razpis referenduma pa se lahko kljub ustreznemu besedilu
               referendumskega vprašanja, oblikovanega v skladu s 16.c členom pojavi vprašanje
               morebitnih protiustavnih posledic referendumskega odločanja. V tem primeru lahko
               Državni zbor v okviru svojih pristojnosti od Ustavnega sodišča zahteva, naj presodi,
               ali bi z odložitvijo uveljavitve zakona ali zaradi zavrnitve zakona na referendumu
               lahko nastale protiustavne posledice. To zahtevo lahko Državni zbor poda v roku iz
               22. člena, torej v roku 7 dni.</p>
               <p>V skladu z navedenim bomo najprej obravnavali zahtevo skupine poslank in poslancev s
               prvopodpisanim mag. Borutom Sajovicem, skupaj s predlaganim sklepom. Če pa ta sklep
               ne bo sprejet, pa bomo nadaljevali z obravnavo Predloga odloka za razpis
               zakonodajnega referenduma. Zgolj v pojasnilo pripominjam, da Zakon o referendumu in
               ljudski iniciativi ne pozna več delitve na predhodni in naknadni zakonodajni
               referendum, zato je oznaka, da gre za naknadni zakonodajni referendum,
               nepotrebna.</p>
               <p>Odpiram torej obravnavo zahteve skupine poslank in poslancev s prvopodpisanim Jožetom
               Tankom za razpis naknadnega zakonodajnega referenduma, v okviru katere bomo hkrati
               obravnavali zahtevo skupine poslank in poslancev s prvopodpisanim mag. Borutom
               Sajovicem, naj Državni zbor zahteva, da Ustavno sodišče Republike Slovenije presodi,
               ali bi z odložitvijo uveljavitve Zakona o spremembah in dopolnitvah Zakona o
               odvetništvu ali zaradi njegove zavrnitve na referendumu lahko nastale protiustavne
               posledice.</p>
               <p>Kot sem rekel, začenjamo razpravo. Želi besedo predstavnik skupine poslank in
               poslancev, ki so podali zahtevo za razpis naknadnega zakonodajnega referenduma?
               Gospoda Tanka kot prvopodpisanega ne vidim. Želi kdo drug od vaše skupine? <stage type="mag"/>(Nadaljevanje) /Oglašanje v ozadju./ Zdajle za
               začetek sem dal vam besedo, potem bom dal gospodu Sajovicu, če bo želel. Želi kdo od
               vas besedo, od skupine poslancev? Gospod Grims, izvolite.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp2">

               <speaker>MAG. BRANKO GRIMS:</speaker>

               <p>Vsem prav lep pozdrav! Popolnoma jasno je, kaj je predmet odločanja. Gre za vprašanje
               odvetniških tarif. Sedanja novela, ki jo je predlagala vladajoča koalicija, vrača
               stvari nazaj na ureditev, ki je veljala do novele zakona, sprejete v času Vlade
               Janeza Janše pred nekaj več kot letom dni, in v tem času so se posamezne odvetniške
               tarife znižale za do dve tretjini. Vrnitev nazaj očitno pomeni, da se bodo glede na
               sedanje stanje v nekaterih primerih odvetniške tarife lahko povečale tudi za trikrat,
               to namreč matematično glede na sedanje izhodišče z vidika navadnega državljana
               oziroma državljanke tak premik pomeni. Tisto, čemu pa bi sam osebno namenil več
               besed, pa je predlog za odločanje o tem, da naj se to pošlje Ustavnemu sodišču v
               presojo. Kajti tisto, o čemer je treba zdaj zelo jasno povedati, koliko je ura, je
               pravzaprav prav to vprašanje. Glede na popolnoma jasno temo, kaj je predmet
               odločanja, je namreč to ključna dilema, s katero se bomo očitno soočali danes. In pri
               tej temi opozarjam naslednje: tudi pravica do referenduma je ustavna pravica. To se
               pravi, je nekaj, s čimer se ne gre igrati, kajti gre za vprašanje, ali se dovoli
               tistemu, ki ima vso oblast v demokraciji, to pa je ljudstvo, da odloča neposredno,
               ali se mu tega ne dovoli. To je izjemno pomemben poseg, izjemno obsežen poseg v
               ustavne pravice državljank in državljanov, kadar do njega pride. Zato je neznosna
               lahkotnost, s katero so predlagatelji pobude, da se pošlje ta predlog - gre za
               potrditveni referendum, zato je odločitev, kot rečeno, povsem jasna - v presojo
               Ustavnemu sodišču, toliko bolj problematičen. Tisto, kar je pravzaprav ključno za
               presojo Ustavnega sodišča, je vprašanje zgledov, ki jim lahko Slovenija na tem
               področju sledi. In Slovenija sodi v rimsko-germansko pravno skupino. Ne samo, da bi
               se morali zakonodajalec in vsi, ki ustvarjajo pravo, zgledovati po sosednjih državah,
               v njih imata pač Avstrija in Nemčija ključno mesto, ampak to velja še posebej za
               Ustavno sodišče, kadar presoja o posameznih temah. In ravno Nemčija kot ključna
               država in Avstrija imata urejeno vprašanje odvetniških tarif v zakonu, točno tako,
               kot je to uredila Vlada oziroma koalicija pod vodstvom Janeza Janše v minulem
               mandatu. Medtem ko nas predlog novele od te primerljive ureditve, po kateri se torej
               normalno zgleduje tudi Ustavno sodišče, oddaljuje. Že iz tega, upam, da je vsakomur v
               tej sobi jasno, da je predlog, da se to pošlje Ustavnemu sodišču, blago rečeno,
               neutemeljen.</p>
               <p>Tisto, kar je pa mogoče povedati z zgolj preprostimi besedami, pa je vprašanje
               brezplačne pomoči, ki jo predlagatelji postavljajo v ospredje. To je zelo zanimivo. V
                  Sloveniji<stage type="mag"/>(Nadaljevanje) imamo majhno
               skupino odvetnikov - to nikakor ne velja za vse odvetnike, to želim poudariti v imenu
               predlagateljev že v izhodišču. Kajti osebno sem govoril s kar nekaj odvetniki, ki jim
               na kraj pameti ne pride, da bi se umaknili s kakšne liste tistih, ki so pripravljeni
               nuditi brezplačno pravno pomoč. In očitno gre v takem primeru za ljudi, ki bodisi v
               ospredje postavljajo določene politične cilje ali pa je v ozadju preprosta, sicer
               legitimna želja povečati svoj profit, ki pa je v danem primeru z vidika njihove
               etike, z njihove poklicne etike izjemno sporen. Kajti enako ravnanje bi bilo, če bi -
               gre namreč za ustavno pravico, to moram tudi posebej poudariti, do sodnega varstva,
               ki ga tudi ta pravica deloma zadeva - se zdravniki kar umikali iz dežurstva in bi na
               ta način hoteli izsiliti večje plače. To je točno enaka taktika, kot jo je ubral del
               odvetnikov, ki so se začeli organizirano umikati s teh list za brezplačno pomoč in s
               tem odtegovati možnost oziroma dostopnost do neke ustavne pravice državljankam in
               državljanom. Kot rečeno, nikakor ne gre za vse odvetnike. Po podatkih, ki jih imam,
               gre pravzaprav za sorazmerno majhno, vendar očitno izjemno glasno skupino znotraj
               odvetniškega poklica. To imeti za utemeljitev, to dejanje, ki je pač, kot rečeno,
               sporno z vidika poklicne etike, imeti za utemeljitev tega, da naj bi se odtegnilo
               ustavno pravico do referenduma vsem državljankam in državljanom in s tem to
               utemeljevati, je, no, ja, blago rečeno, nekoliko nenavadno, lahko bi rekli tudi
               sporno, lahko bi pa uporabili še kakšno precej bolj sočno besedo. Vsekakor pa je
               jasno, da gre tu za ravnanje, ki mu ni para, in da prav gotovo to ne more biti osnova
               za to, da bi Ustavno sodišče, po mojem prepričanju in po prepričanju predlagateljev,
               dejansko odtegnilo pravico do referenduma vsem državljankam in državljanom. Kvečjemu
               nasprotno, to je ključen argument za to, da je treba iti na referendum in glasovati
               proti uveljavitvi novele zakona, ki bi tem ljudem omogočil končno zmago z dvigovanjem
               njihovega profita, in to za tako sporno ravnanje, kot je odtegovanje možnosti za
               uveljavljanje neke ustavne pravice, kot je v danem primeru odvetniška storitev v
               okviru pravice do sodnega varstva.</p>
               <p>Na podlagi tega tudi upam, da je vsem v tej sobi jasno, da bo do referenduma brez
               dvoma prišlo. Zahteva je bila vložena, zahteva je zakonita, zahteva je skladna s
               poslovnikom, je pravno nesporna in argumenti za njeno morebitno ustavno presojo so,
               po domače rečeno, privlečeni za lase. Torej, referendum bomo imeli. In vsi, ki v tem
               trenutku predlagajo tako besedilo o ustavni presoji, kot smo ga dobili včeraj na
               vpogled, upam, da so vsaj zardevali, ko so to podpisali; ne zaradi tega, ker bi bili
               taki po političnem prepričanju ali pa tudi zaradi tega, ampak predvsem zato, ker se
               sigurno tudi sami zavedajo pravne šibkosti teksta, ki so ga podpisali. In iz tega je
               tudi jasno, <stage type="mag"/> (nadaljevanje) da je tudi jasno
               za kaj gre. Gre za to, da se očitno poskuša preprečiti, da bi bila hkrati izvedena
               referendumska glasovanja z evropskimi volitvami, zato da bi se to uporabilo kot
               argument proti predlagateljem, češ, da gre za zapravljanje denarja davkoplačevalcev.
               Namreč, izvedba referenduma hkrati z evropskimi volitvami pomeni, da skoraj ni
               stroškov za njegovo izvedbo in to je bil tudi cilj, ki smo mu ga sledili
               predlagatelji in je z vidika ekonomičnosti, ki je tudi na nek način pravna kategorija
               še kako utemeljen in tudi relevanten. Še posebej pa v času, ko se država sooča s
               krizo. Takšno ravnanje, ko se z nečem, za kar najbrž tudi predlagatelji sami dobro
               vedo, da nima možnosti za kakšen poseben uspeh, poskuša preprečiti, da bi bila hkrati
               izvedba narejena na način, ki omogoča prihranek denarja davkoplačevalcev, pa je do
               ljudi, bom zelo direkten, popolnoma neodgovoren in domnevam, da je v ozadju želja, da
               bi se to uporabilo kot argument zoper predlagatelje, vendar je v tem trenutku treba
               zelo jasno povedati, da vsak, ki bo za tako trhlo argumentacijo glasoval, da se potem
               pošlje to odločitev na Ustavno sodišče, bo s tem prevzel tudi odgovornost za to, da
               kdaj bo v resnici ta referendum izveden, kajti referendum bo, o tem sem pa trdo
               prepričan.</p>
               <p>Na koncu naj še to opozorim, da v vsakem primeru, ker so predlagatelji, ko smo se
               pogovarjali.../nerazumljivo./.. tudi sami povedali, da se zavedajo, da je Zakon o
               odvetništvu izjemno problematičen glede te novele, da se zavedajo, da je to zadeva za
               katero tudi sami pričakujejo, da bo zavrnjena na referendumu, naj si ne delajo utvar,
               da so s tem to temo umaknil z dnevnega reda, kajti s tem tudi če .. eventualno
               izglasujejo, da se pošlje na Ustavno sodišče bo ta tema odprta, ta tema bo odprta vse
               do takrat, ko bo Ustavno sodišče referendum dovolilo in potem do samega glasovanja na
               referendumu in se tudi v času evropskih volitev tej temi ne bo možno izogniti, tudi
               Jože Poglajen je v Dnevnikovem komentarju zelo jasno napisal, da je bila to največja
               napaka vladajoče koalicije, da je poskušala na ta način dvigniti profite odvetništvu
               in s tem dati kronski argument v roke opoziciji, da vladajoča koalicija zgolj sledi
               interesom ozkih skupin, medtem ko dela v bistvu v škodo večine državljank in
               državljanov. To je direktno napisano v enem komentarju, ga lahko preverite. In zdaj v
               bistvu to napako tisti, ki predlagajo, da se zdaj to še pošlje Ustavnemu sodišču v
               presojo in s tem onemogoča hkratno izvedbo na način, ki bi bil za davkoplačevalce
               ugoden, nadgrajuje eno napako še z drugo napako. Predlog predlagateljev je, da se
               danes o stvareh resno pogovorimo, da se sprejme odlok o razpisu referenduma in da se
               referendum izvede na način, ki je za davkoplačevalce najbolj ugoden in ki ga naš
               predlog tudi v celoti omogoča, to pa je hkratna izvedba z volitvami, ko so že itak
               vsi odbori in volilne komisije aktivirani zaradi same izvedbe evropskih volitev in
               sama izvedba referenduma hkrati predstavlja za njih pa tudi konec koncev<stage type="mag"/> (nadaljevanje) za ljudi, ki si morajo za to vzeti
               čas in iti na volišča, minimalen strošek.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp3">

               <speaker>PODPREDSEDNIK ANTON COLARIČ:</speaker>

               <p>Hvala lepa. Želi besedo predstavnik predlagatelja zahteve naj Državni zbor zahteva od
               Ustavnega sodišča presojo o protiustavnih posledicah referendumskega odločanja?
               Gospoda Sajovica kot prvopodpisanega ni. Gospod Anderlič, izvolite.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp4">

               <speaker>ANTON ANDERLIČ:</speaker>

               <p>Hvala lepa. Življenje bi bilo sila preprosto, če bi lahko si vedno ga razlagali na
               način kot smo poslušali uvodno obrazložitev, postavi si vprašanje, si na njega
               odgovoriš in zatrdiš, da so vsi drugi tako rekoč opravilno nesposobni in da nimajo
               sposobnosti zasledovanja nekih problemov in jih poskušajo z vso odgovornostjo
               reševati, še toliko bolj, če sestavljajo vladajočo koalicijo, ki je odgovorna za
               početja, ki se nanašajo na vrsto družbenih vprašanj, med drugim imamo sedaj na mizi
               Zakon o odvetništvu. Več kot očitno je, da je novela pred sprejetjem zakona, ki ga je
               sprejel Državni zbor na zadnji seji, da je bila slabo narejena ali v neki veri, da
               popravljajo nekaj kar je bilo skorajda zločinsko, kjer so odvetniki plenili denar,
               ker so slabo opravljali svoje delo, ker je bilo celo vrsto problemov na tem področju,
               ampak očitno je, da temu ni tako Datum 1.1.2009 je pokazal, da z uveljavitvijo zakona
               na ta način kot je bil postavljen, narejen, ne bo šlo in da bo nastalo vrsto
               nepopravljivih težav, problemov in velika škoda tako za pravni sistem kot za
               državljane, državljanke in da je potrebno stvari spremeniti. Jaz sem prepričan, da ni
               nič narobe, tako kot ni bilo pri marsikaterem zakonu, ki ga je prejšnja koalicija
               oziroma prejšnja vlada spremenila, da je šlo za pozitivne spremembe, je pa tudi bilo
               narejenih nekaj stvari, ki jih očitno v tisti vnemi niso najbolj preštudirali in jih
               je treba spremeniti tako kot bo tudi sedaj v tem mandatu in kot je bilo vedno, da z
               razvojem dogodkov, s spremljanjem stanja na nekem področju, da nastajajo vedno pa
               tudi širše okoliščine, ki niso samo pogojene z razmerami doma, narekujejo ukvarjanje
               s posameznimi vprašanji in sprejemanje odločitev, ki so v tistem trenutku v
               primerjavi z mednarodnopravno ureditvijo, v primerjavi z našimi potrebami in podobno
               najboljše in to je treba narediti. Mi smo v dobri veri s tem zakonom to tudi
               napravili. Dejstvo je, če gledamo gradivo, da tisto najnujnejše kar naj bi zakon,
               torej problematične rešitve najnujnejše, ki naj bi zakon odpravljal, se nanašajo prav
               gotovo na zagotavljanje brezplačne pravne pomoči za tiste kategorije, ki jim to
               pripada in ki si jo drugače ne morejo privoščiti in kar omogoča državi tudi da izvaja
               nekatere naloge kot so postopki v preiskovalni fazi in tako naprej. Prav, ne bom
               rekel, da je nesramno, ampak štrli ven.<stage type="mag"/>
               (nadaljevanje) To ponavljanje, da gre samo za to, da se bodo jutri trikrat, petkrat,
               desetkrat povišale tarife in da bodo tisti bogi odvetniki si zdaj končno lahko
               privoščili boljše življenje, ker bodo izropali tiste, ki bodo rabili pravno pomoč. Ni
               res. To, ne bom rekel, tako kot se je predhodni govornik tukaj izkazoval, kot češ,
               govoril sem s predlagateljem, govoril sem z javnostjo, govoril sem z odvetniki, z
               vsemi sem govoril, vse je jasno, vsi pravijo, celo tisti, ki so glasovali za, tisti,
               ki so pisali zakon, tisti, ki so odgovorni za to, da spremljajo področje, ki ga ureja
               ta zakon. Vsi tisti pravijo, da je nekaj narobe in da je to neumnost, kar smo počeli.
               Kdo pa je potem prinesel to na mizo, kot tisti, ki je za stvari odgovoren in se z
               njimi ukvarja in je dolžan to narediti. Jaz verjamem, da bo minister in predstavniki
               Vlade, drugi, da bodo povedali, kaj je nastalo po 1. 1. s tem, ko nekaterih točk ni
               bilo mogoče izvajati, nekaterih delov zakona. Jaz bi se res vprašal ali ni mogoče
               bila ureditev, ki je bila sprejeta v prejšnjem zakonu namenjena temu, da nekateri, ki
               jim ni do tega, da bi zastopali na ta način stranke, da se lahko izvzame in da
               rečejo, jaz se tega ne grem in bom opravljal samo tiste posle, ki so dobro plačani in
               kjer ni določeno, koliko po uradni dolžnosti se plača in seveda bodo raje zastopali
               Elan, Palomo in nekatere druge firme in ne bodo se ukvarjali s temi stvarmi. Gospod
               Jerovšek, jaz ne dvomim, da boste dali svoj prispevek, ki bo zagotovo pojasnil
               nekatere stvari, če ne, si boste pa kaj izmislil, pa kakšno teorijo zarote boste
               razvil, v to sem prepričan. Ampak to sodi k naši folklori. Kaj je bolj odgovorno? Da
               takrat, kadar se pojavijo taka vprašanja, na katero opozarja tako stroka, tako vlada,
               tako poslanci, kot to, da vprašamo tiste, ki bo in seveda to možnost imamo in po
               ustavi in po ostalih predpisih, da vprašamo ustavno sodišče, ali bi nastale take in
               take posledice, kajti če bi nastale, potem pomeni, da v naslednjem letu in pol in več
               ni rešitev na veliko, kako to sploh pokrivati. Kako zagotavljati brezplačno pravno
               pomoč v primerih kot je to določeno z zakoni in tako naprej? Jasno, da nek
               prestopnik, ki ga privedejo k preiskovalnemu sodniku si ne bo sam plačal odvetnika,
               tudi če bi imel možnost. To se zagotavlja na en drugačen način in še druge stvari.
               Jaz o tarifah ne mislim na široko govoriti, ker verjamem, da ste vsi dobro poslušali,
               tako predstavitev na zboru kot tudi na odboru, takrat, ko ste obravnavali predlog
               zakona, pa tudi nekatere druge javne izjave. Ja, možnost je, ne pa da to pomeni jutri
               tako ali drugačno povečanje. Predpostavljam pa, da bo tudi kakšno znižanje, mogoče.
               Po tej ureditvi, ki je sedaj brez tega zakona tudi to ni mogoče. <stage type="mag"/>(Nadaljevanje) Zato menimo, da je v tem primeru, ko se zahteva
               referendum, smiselno resnično vprašati Ustavno sodišče, kaj meni, in ob tej
               argumentaciji, ki je navedena v tem gradivu, tudi pričakujemo, da bo nesporno jasen
               odgovor, ali bodo take posledice nastale; po našem mnenju da. In zato se poslužujemo
               te možnosti, ki je nam kot poslancem Državnega zbora dana. In predlagam, da podprete
               ta predlog sklepa.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp5">

               <speaker>PODPREDSEDNIK ANTON COLARIČ:</speaker>

               <p>Hvala. Za uvodno besedo bi prosil še predstavnika Vlade, ministra, gospoda
               Zalarja.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp6">

               <speaker>ALEŠ ZALAR:</speaker>

               <p>Hvala lepa, gospod predsedujoči. Vsem skupaj želim dobro jutro! Vlada bo v roku 15
               minut sprejela stališče v zvezi z zahtevo, ki jo obravnavamo. Predlog tega stališča,
               o katerem odloča Vlada, je, da se ta zahteva za predložitev vprašanja Ustavnemu
               sodišču podpre.</p>
               <p>Vlada meni, da obstajajo tako procesni kot vsebinski izpolnjeni pogoji za to, da se
               to vprašanje predloži Ustavnemu sodišču. Procesni pogoji zato, ker je Vlada, ko je
               predlagala novelo Zakona o odvetništvu, predlagala, da Državni zbor to stori po
               nujnem postopku. In v obrazložitvi, zakaj po nujnem postopku, je Vlada pojasnila, da
               zato, da bi se odvrnil nastanek težko popravljivih posledic. Te težko popravljive
               posledice je Vlada kot predlagatelj zakona opredelila na treh glavnih področjih: na
               področju zagotavljanja brezplačne pravne pomoči, na področju zagotavljanja obvezne
               formalne obrambe v kazenskem postopku in na področju zavarovanja poklicne
               odgovornosti odvetnikov. Zato to vprašanje težko popravljivih posledic, ki so hkrati
               tudi ustavnopravne narave, ne sme biti presenečenje. To vprašanje se je ves čas
               izpostavljalo tudi kasneje tekom parlamentarnega postopka, tako na seji tega odbora,
               ko je obravnaval novelo zakona, kot tudi na plenarnem zasedanju Državnega zbora, ko
               je odločal o sprejemu tega zakona. Vlada vztraja pri tej oceni, da gre za resno
               ogrožanje na tem področju, da gre za resne ustavnopravne posledice in da so te
               posledice zelo verjetno izkazane. Vlada je že tekom zakonodajnega postopka predložila
               konkretne dokaze o tem, da ne gre samo za potencialno nevarno situacijo, ampak je s
               pisnimi izjavami, ki so jih sprejemali območni odvetniški zbori, dokazovala, da gre
               za situacijo, ko v državi nimamo zadostnega pokritja za zagotavljanje odvetniških
               storitev, prvič, socialno ogroženim, in drugič, vsem tistim, ki so po naši ustavi
               upravičeni, da če so priprti ali če so zoper njih vložene obtožbe zaradi kaznivih
               dejanj, zaradi <stage type="mag"/>(Nadaljevanje) katerih je
               zagrožena kazen več kot 8 let zapora, da jih zastopa zagovornik. Ne drži, da gre za
               neko majhno skupino odvetnikov, ki so to storili. Praktično so to storili vsi
               slovenski odvetniki. Tu razpolagam z gradivi, ki jih, če bo treba, lahko vsem
               poslanskim skupinam tudi razdelim, iz katerih izhaja, da so to storili območni
               odvetniški zbori v Kopru, Celju, celotnem Posavju, Novi Gorici, napovedali pa so to
               tudi v Mariboru in Ljubljani ob robu sestanka, ki sem ga sam kot minister imel z
               Upravnim odborom Odvetniške zbornice prav zaradi tega, ker se je v roku tedna dni
               zgodil tak množičen umik odvetnikov s seznamov zagovornikov po uradni dolžnosti
               oziroma s seznamov tistih, ki zagotavljajo brezplačno pravno pomoč.</p>
               <p>To je bil glavni razlog, zaradi česar smo morali dobesedno hiteti z zakonodajnim
               postopkom. In to je bil glavni razlog, zaradi katerega smo bistveno prehiteli rok, ki
               je sicer določen v normativnem programu Vlade za sprejem novele Zakona o odvetništvu.
               Vse to smo pojasnili tekom zakonodajnega postopka. Stanje se v zvezi s tem ni
               spremenilo. Novela zakona je naravnana na to, da se nam v bodoče kaj takega ne bi več
               moglo zgoditi, kajti kršitev te odvetnikove obveznosti, da je dolžan zagotavljati
               brezplačno pravno pomoč in formalno obvezno obrambo, če predsednik pristojnega
               sodišča oceni, da so razmere take, da to mora storiti, kršitev te odvetnikove
               zakonske dolžnosti bi predstavljala tudi zakoniti razlog za to, da se odvetniku
               odvzame licenca. Tisti zakon, ki ga je sprejela prejšnja Vlada in ki je začel veljati
               konec lanskega leta, sama tarifa pa 1. januarja letos, tega vprašanja ni urejal
               oziroma ga je urejal na tako nesrečen način, da so odvetniki imeli in imajo še vedno
               tudi danes in bi imeli tudi še ves čas, vse do referenduma, in če bi na referendumu
               zakon bil zavrnjen, tudi še najmanj leto dni, torej odvetniki bi v teh situacijah
               prosto odločali, ali bodo ali ne bodo zagotavljali teh storitev. In zaradi učinkov,
               ki jih ima zakonodaja o referendumu, ne Vlada ne parlament v to področje ne bi mogla
               poseči, zaradi prepovedi, ki izhaja iz Zakona o referendumu. Jaz se strinjam s
               tistimi, ki trdijo, da je pravica, da se o nekem zakonu odloča na referendumu, ena
               temeljnih ustavnih pravic in da mora biti odločanje o tem, ali je možno to pravico
               omejiti na način, kot zdaj predlaga skupina koalicijskih strank, torej je to
               vprašanje res zahtevno ustavnopravno vprašanje. In da bo gotovo tudi Ustavno sodišče
               tu opravilo zadržano ustavnopravno presojo, tako kot je to doslej že večkrat storilo.
               Ne gre pa za prvi tak primer. To vprašanje je Ustavno sodišče že obravnavalo v zvezi
               z Vzajemno, v zvezi z, recimo, referendumom o džamiji in še nekaterimi drugimi
               vprašanji, tudi v zvezi s tehničnim zakonom o izbrisanih. In Ustavno sodišče je v teh
               situacijah sprejemalo različne odločitve, pozitivne in negativne. <stage type="mag"/> (nadaljevanje) Prav je, da to presojo prepustimo Ustavnemu
               sodišču. Pravzaprav se bomo sedaj na tej točki morali vsi skupaj strinjati, kajti v
               razpravi ob odločanju o noveli zakona o odvetništvu je bil eden glavnih očitkov
               predlagatelju zakona ta, da se ni počakalo z odločanjem Ustavnega sodišča po tem, ali
               je v skladu z Ustavo sedanja ureditev določanja odvetniških tarif. Sedaj se bo to
               zgodilo. Če bo Državni zbor predložil to vprašanje Ustavnemu sodišču bo moralo
               Ustavno sodišče obravnavati tudi to vprašanje, kajti Vlada meni, da to je ena od
               protiustavnih posledic. Ni edina, pomembnejše so tiste, ki sem jih omenil uvodoma, v
               zvezi z zagotavljanjem dostopa do sodišč ljudem s socialnega obrobja preko odvetnikov
               in formalno obrambo. Pomembna je pa tudi ta, ki se nanaša na samo določanje
               odvetniških tarif. Vlada se tu pridružuje argumentaciji v zahtevi, da gre lahko za
               situacijo, ki bi nesorazmerno posegla v svobodno gospodarsko pobudo iz 73. člena
               Ustave v zvezi s tistim členom Ustave, ki govori o samostojnosti in neodvisnosti
               odvetništva in tudi v povezavi s pravom EU, ki to vprašanje direktno ureja v 43. in
               49. členu pogodbe Evropske skupnosti.</p>
               <p>Po našem mnenju pa kaže, in se tu strinjamo z obrazložitvijo, izpostaviti še eno
               vprašanje, ki se nanaša na protiustavne posledice, to je vprašanje, ki nekako ves čas
               obremenjuje razpravo o tem zakonu, že od samega začetka, in to je višina odvetniških
               tarif. Jaz izkoriščam to priložnost, da še enkrat opozorim, da novela zakona o
               odvetništvu, ki jo je Državni zbor pred kratkim sprejel, ne vrača ureditve
               odvetniških tarif na stanje pred sprejemom tako imenovanega Šturmovega zakona o
               odvetništvu in odvetniških tarifah. Nasprotno. V prvem odstavku 19. člena novele tega
               zakona, ki ste ga sprejeli prejšnji teden, je izrecno določeno, da tarife ostanejo
               nespremenjene in se uporabljajo v skladu s tem tako imenovanim Šturmovim zakonom.
               Zato želim, da se tu ne predstavlja nečesa, česar v zakonu ni.</p>
               <p>Ko gre za vprašanje tarif se v zvezi z zahtevo za predložitev te zahteve za
               referendum Ustavnemu sodišču izpostavlja ena resno ustavno-pravna posledica, ki bi
               nastala, če novela zakona ne bo uveljavljena. Po mnenju Vlade bi lahko prišlo do
               resnega ogrožanja načela socialne države, če bi odvetniške tarife ostale še naprej
               nespremenjene po tako imenovanem Šturmovem zakonu v tistem delu, ko gre za nagrade
               odvetnikov v postopkih javnih naročil. <stage type="mag"/>
               (Nadaljevanje) Po mnenju vlade gre za tako nesorazmerno visoke odvetniške tarife, v
               primerjavi s prejšnjim, pred sprejemom tako imenovanega Šturmovega zakona, da bi
               glede na obseg javnih naročil in postopkov, ki jih obravnava državna revizijska
               komisija v zvezi z javnimi naročili, to resno prizadelo proračune praktično vseh
               ministrstev. Državna revizijska komisija je uradno obvestila Ministrstvo za finance
               in Ministrstvo za pravosodje o tem, kakšni upravičeni zahtevki za izplačilo
               odvetniških nagrad po veljavnem zakonu o odvetniški tarifi, so v presoji te komisije.
               In Vlada meni, da gre za situacijo, ki terja odziv še zlasti, ker se nahajamo v
               obdobju recesije, ker se nahajamo v obdobju, ko imamo težave pri zagotavljanju
               likvidnosti, ker imamo težave javnofinančne narave. V rebalansu državnega proračuna
               tudi približno niso zagotovljena sredstva za plačevanje tako visokih odvetniških
               nagrad, ki dosegajo zneske do 185 tisoč evrov na zadevo. Pred uveljavitvijo tega
               Zakona o odvetniških tarifah, pa je ta tarifa lahko znašala največ 1370 evrov na
               zadevo. In sedaj, spoštovane poslanke in poslanci, ocenite te ustavno-pravne
               posledice za državni proračun in posredno tudi za davkoplačevalce in so to vse
               razlogi zaradi katerih vlada podpira to zahtevo za predložitev tega vprašanja
               Ustavnemu sodišču. Hvala lepa.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp7">

               <speaker>PODPREDSEDNIK ANTON COLARIČ:</speaker>

               <p>Hvala lepa. Samo za zapisnik; gospa Potrata je odšla in se sedaj seje udeležuje član
               odbora, gospod Miran Potrč.</p>
               <p>Preden dam besedo članicam in članom odbora, bi prosil še predstavnika ali
               Zakonodajno-pravne službe, če želi besedo. Gospod Strle.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp8">

               <speaker>BOŽO STRLE:</speaker>

               <p>Hvala gospod predsednik. Zakonodajno-pravna služba je po poslovniku pristojna
               izključno, da da mnenje o tem ali zahteva za razpis referenduma izpolnjuje vse z
               zakonom predpisane pogoje. Mi smo to mnenje dali tako predsedniku kot sedaj tudi
               odboru, v katerem ugotavljamo, da vsi formalni pogoji so izpolnjeni. Ta manjši
               popravek, ki je bil potreben, tehnične narave, je bil tudi opravljen.</p>
               <p>Glede na utečeno prakso smo v okviru vložene zahteve opravili tudi kratko presojo
               možnih nastanka protiustavnih posledic. Torej kot izhaja iz obrazložitve te zahteve
               za razpis o referendumu, je vložena predvsem zaradi načina določanja odvetniške
               tarife, kot je urejena v Noveli zakona o odvetništvu, z označbo C. V času, ko bi bila
               zaradi zahteve odložena uveljavitev ali če bi bila na referendumu izglasovana njegova
               zavrnitev, bi glede vprašanja odločanja odvetniške tarife veljala ureditev določena v
               sedaj veljavnem Zakonu o odvetništvu. Torej tistem, ureditev ki je bila določena z
               novelo B. Glede te ureditve ugotavljamo, da je tako kot tudi v zahtevi za referendum,
               da je vložena pobuda za oceno ustavnosti tega zakona, kot tudi Zakona o odvetniški
               tarifi, na samo ureditev odvetništva v Noveli zakona o odvetništvu B, je nekatere
               pomisleke ustavno-pravne narave podala tudi naša služba v svojem mnenju, tudi glede
               urejanja odvetniške tarife, vendar ugotavljamo, da do odločitev Ustavnega sodišča o
               navedeni pobudi za oceno ustavnosti ni mogoče šteti, da je ureditev v zakonu o
               odvetništvu protiustavna, vložena zahteva tudi ne more vplivati na vsebino odločitve
               Ustavnega sodišča o pobudi za oceno ustavnosti Zakona o odvetništvu in v tem smislu,
               v tem momentu <stage type="mag"/>(nadaljevanje) ni mogoče
               trditi, da je odložitev ali zavrnitev ima protiustavne posledice. Vendar pa je treba
               odgovoriti na vprašanje ali do teh protiustavnih posledic lahko pride v času, ko bi
               bila zaradi zahteve za razpis referenduma odložena uveljavitev te novela zakona o
               odvetništvu ali celo, če bi bil na referendumu, ta novela zavrnjena. Slednje pa
               seveda predvsem v povezavi s prepovedjo sprejetja zakona, ki bi bil vsebinsko v
               nasprotju z odločitvijo volivcev v roku enega leta po razglasitvi odločitve sprejete
               na referendumu. Glede tega je naša presoja, da bi bilo sicer Ustavno sodišče deloma
               omejeno pri svoji odločitvi, se pravi ne bi moglo te novele razveljaviti, ker bi
               potem nastala protiustavna pravna praznina. Vendar to situacijo rešuje 48. člen
               Zakona o ustavnem sodišču, ko v teh primerih določa, da pač Ustavno sodišče sprejme
               tako imenovano ugotovitveno odločbo, v kateri lahko ali določi način izvršitve ali
               določi način odprave, določi rok in naloži Državnemu zboru, da to ugotovljeno
               neskladje odpravi. Zelo bistvena in to poudarjam, naše stališče je, da prepoved
               sprejetja zakona z vsebino, ki bi nasprotovala odločitvi volivcev velja za
               zakonodajalca, ne pa tudi za Ustavno sodišče, ki tako vsebinsko, kot tudi v formalnem
               smislu svoje odločitve sprejema neposredno na podlagi Ustave in zakona o Ustavnem
               sodišču. Naše mnenje je, da bi moral zakonodajalec v vsakem primeru ravnati v skladu
               s takšno ugotovitveno odločbo Ustavnega sodišča izdano na podlagi drugega odstavka
               48. člena Zakona o Ustavnem sodišču. V teh okvirjih se je naša presoja, teh možnih
               protiustavnih posledic gibala. Glede presoje eventualnih protiustavnih posledic z
               vidika ogrožanja zagotavljanja brezplačne pravne pomoči, lahko v tem trenutku rečem
               samo to, da mi tega seveda ne moremo presojati ali je ta pravica res v tolikšni meri
               ogrožena, da posega tudi v ustavno pravico do obrambe. To lahko ugotovi Ustavno
               sodišče, vendar poudarjam, da ni dovolj ugotovitev možnosti protiustavnih posledic.
               Ustavno sodišče bo zagotovo presojalo tudi ali teh protiustavnih posledic možnih ni
               mogoče na noben drugačen način preprečiti, ali z zakonom ali z odločbo Ustavnega
               sodišča. Toliko, hvala.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp9">

               <speaker>PODPREDSEDNIK ANTON COLARIČ:</speaker>

               <p>Hvala lepa. Besedo imajo članice in člani odbora. Prvo se je javila gospa Cvetka
               Zalokar Oražem.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp10">

               <speaker>CVETKA ZALOKAR ORAŽEM:</speaker>

               <p>Hvala lepa za besedo. Želela bi predstaviti stališče Poslanske skupine Zares v zvezi
               z obema vsebinama, ki jih imamo danes pred seboj.</p>
               <p>Bilo je rečeno, da pri predlogu oziroma zahtevi za sklic seje Državnega zbora v zvezi
               s tem, da se presodi vprašanje referendumske vsebine z vidika eventualno nastalih
               protiustavnih posledic. Gre za neznosno lahkost, kot je bilo rečeno. Jaz moram reči,
               da mi ocenjujemo, da je potrebno obe vsebini pogledati z vidika neznosne lahkosti.
               Zares je tudi vprašljivo oziroma se lahko tudi vprašamo ali so predlagatelji
               referenduma zadosti razmislili, se poglobili in <stage type="mag"/>(nadaljevanje) sprejeli premišljeno odločitev o tem, da bi pozvali vse
               državljanke in državljane na referendum z vsebino, ki se pravzaprav, če povzamem
               njihovo stališče tiče odvetniških tarif. Jaz se sprašujem, če bi danes povprašali
               državljanke in državljane ali želijo odločiti o tem na referendumu, da bi bil odgovor
               prav gotovo negativen. Menim, da zares v Sloveniji pretiravamo pri tem, kaj je prava
               vsebina referendumov, kaj je tisto, kar ima res smisel, da se politika odloči, da
               povpraša na najbolj neposreden način državljanke in državljane in mi smo imeli
               resnično v dosedanji referendumski zgodovini, če tako rečem glavno ali pa v veliki
               večini silno vprašljive vsebine. Državljani so se na te vprašljive vsebine najbolj
               jasno odzvali s skromno udeležbo. Udeležba na slovenskih referendumih oziroma na
               referendumih, ki smo jih imeli doslej je silno silno skromna. In mislim, da bi bilo
               to prvo, kar bi morali politiki razmisliti. Mi ne smemo institutu referenduma
               odvzeti, bom rekla tiste osnovne in temeljnega smisla, ki ga ima in v tem smislu v
               naši poslanski skupini menimo, da je ta vsebina, ki naj bi tokrat romala pred
               državljanke in državljane silno vprašljiva.</p>
               <p>Drugič. Mi menimo, da vprašanje, o katerem danes govorimo se fokusira s strani
               predlagateljev referenduma na popolnoma napačno vsebino. Po naši oceni, ne vemo, ali
               namenoma ali nenamenoma, vendar menimo, da tukaj ne gre za vprašanje odvetniških
               tarif. Ne gre za vprašanje tega, te skrbi, ki jo predlagatelji izražajo, kar je z
               nekaterimi nedvoumnimi podatki bom rekla tudi argumentiral minister za pravosodje,
               gospod Zalar. Pravzaprav gre za to, da so se tarife različno spreminjale in prav
               tisti del tarif, ki je po moji oceni ali po naši oceni za občanke ali pa za
               državljane in državljanke najbolj pomembne, to so te tarife do 2000 evrov in pa
               tarife, ki se tičejo brezplačne pravne pomoči, ki jih sicer plačuje države. Prav te
               tarife so se znižale, nihče pa ne želi povedati, kako občutno so se zvišale tarife,
               ki posegajo v pravde nad 20 tisoč evri oziroma kjer gre za odvetniške tarife nad temi
               zneski, kar pravzaprav pomeni, da je tako imenovana Šturmova novela, Šturmova
               sprememba tega zakona odvetnikom celo omogočila bistveno boljše in močno povečane
               zaslužke pri teh večjih korporativnih zadevah, ki jih vodijo. Tako, da tukaj govoriti
               kar povprek o tem je seveda neprimerno. Naša ocena je, da je Šturmov zakon bil na nek
               način, kot sem že včeraj rekla medvedja usluga za državljane. Morda je res na prvi
               način ali pa na prvi pogled izgledalo, da se loteva odvetniških tarif. <stage type="mag"/> (Nadaljevanje) To, kar se pa naši poslanski
               skupini zdi bistveno, pa je, da je ob tem, ko je na nek način povzročil konflikt med
               odvetniki in državo, če tako rečem, pri čemer je država ostala na čistini, na čistini
               pa zato, ker Šturmov zakon ni uredil vprašanja pravne varnosti državljanov v
               primerih, ko si sami ne morejo zagotoviti pravne pomoči in ko jim to zagotavlja
               država na način zagotavljanja pravne pomoči po uradni dolžnosti. V tem smislu gre za
               to, da ni zagotovljeno in ni nikjer v zakonih pravzaprav omogočeno, da bi se takšna
               pravna pomoč kakorkoli uredila in država je tukaj ostala pravzaprav na nek način in
               Ministrstvo za pravosodje, brez svojih pristojnosti. Zato menimo, da je predlog o
               tem, da se vendarle presodi protiustavne posledice pri tem, z vidika pravne varnosti
               državljanov in z vidika zagotavljanja pravnih pomoči ter s tem tudi vodenja postopkov
               pred sodišči, pred preiskovalnimi organi, da je to absolutno nujno oziroma bomo ta
               predlog podprli in omogočili - jaz bi prosila, ker moram reči, da je zelo težko
               govoriti, če se tako blizu vrši pogovor in držati ... - zelo težko je.</p>
               <p>Bi pa želela še to povedati. V naši poslanski skupini menimo in želimo tudi javno
               povedati, da pa smo izredno kritični in tudi ogorčeni nad ravnanjem odvetnikov, nad
               ravnanjem tistega dela odvetnikov, ki v tem trenutku pravzaprav po naši oceni
               izkorišča in izsiljuje in to zaradi te nezavidljive situacije v kateri se je znašla
               država. To nezavidljivo situacijo še enkrat poudarjam, mislim da je povzročil Šturmov
               odvetniški zakon, ki ni zagotovil nikakršnih možnosti, da se poseže v to tudi z
               obveznim zastopanjem, kajti mi smo včeraj ob predložitvi naše zahteve v to gradivo
               dali tudi številne izjave oziroma sprejeta stališča posameznih območnih odborov
               odvetnikov iz posameznih regij, kjer seznanjajo sodišča, da ne bodo več opravljali
               teh odvetniških storitev, kot so opravljanje dežurstva, ob preiskavah brezplačne
               pravne pomoči, zagovora po uradni dolžnosti, zastopanja mladoletnih oškodovancev ter
               drugih storitev, ki jih odvetniki opravljajo po sklepih sodišča. Tukaj se mi zdi, da
               bo Ustavno sodišče moralo presoditi pravne posledice, ki pri tem nastanejo, vsekakor
               pa takšno neetično ravnanje tistih odvetnikov, ki pravzaprav na tak način izsiljujejo
               to situacijo, v Poslanski skupini Zares ne odobravamo in mu izrazito nasprotujemo
               oziroma menimo, da je tudi vprašljivo z etičnega in moralnega vidika. Zato se nam zdi
               smiselno, da v tem trenutku zadevo na nek način uredi Ustavno sodišče. Takšno je tudi
               stališče stroke, za razliko od mnenja, ki je bilo prej rečeno. Stroka je danes v
               prvih odmevih na nek način meni, da je prav, da se s tako zapleteno in zahtevno
               materijo ukvarja tudi Ustavno sodišče in skuša ugotoviti protiustavne posledice.
               Moram pa reči še to, da v znani praksi, ki smo jo že večkrat bili deležni pri
               nekaterih obrazložitvah, ki jih daje kolega Grims, tudi danes sem vesela tega, da
               končno v resnici pošteno slišimo, da imajo takšno ureditev, kjer o odvetniških
               tarifah odločajo na podoben način kot je prinesel Šturmov zakon, da so takšne
               ureditve samo v Avstriji, Nemčiji, kajti vse doslej smo na javni sceni poslušali od
               predlagateljev oziroma prej od nasprotnikov novele, da to je malodane praksa v vsem
               normalnem in civiliziranem in demokratičnem svetu. Sedaj se pošteno pove, da je ta
               praksa v Avstriji, Nemčiji in ne kar povsod, tako kot smo poslušali tudi na zadnji
               seji Državnega zbora. Tudi v zvezi s tem bi želela reči, da v Poslanski skupini Zares
               menimo, da je res tudi to problematično in vprašljivo, ali ne gre za nek način, poseg
               zakonodajne veje oblasti v nekaj o čemer naj bi odločala izvršna veja oblasti, torej
               vlada. Upam, da ne bomo v Sloveniji šli po tej praksi naprej, da bomo v Državnem
               zboru odločali o tarifah z vseh področij, o cenikih, o trošarinah, o <stage type="mag"/> (Nadaljevanje) davkih in o celi vrsti zadev,
               komunalnih storitvah, cenah komunalnih storitev in podobno. Te stvari ureja in mora
               urejati izvršna veja oblasti. In tukaj smo šli po mojem tudi tukaj čez neko razumno
               mero, da prav o odvetniških storitvah bomo pa odločali v parlamentu. Ne vem, zakaj ne
               odločamo tudi o zdravniških storitvah ali še kakšnih drugih. Popolnoma enaka vsebina
               in tudi s tega vidika v naši poslanski skupini menimo, da resnično ni nikakršne
               potrebe, da ne bi zaupali, da bo minister za pravosodje, tako kot je bilo to urejeno
               že pred Šturmovim zakonom, skupaj z Odvetniško zbornico uredil zadeve glede
               odvetniških tarif na primeren način. In jaz sem trdno prepričana, trdno sem
               prepričana, da če bo o tem odločal tudi minister za pravosodje, mu v naši poslanski
               skupini absolutno zaupamo in smo prepričani, da to ne bo pomenilo avtomatsko
               bistvenega dviga ali pa tega, ker grozijo predlagatelji referenduma, kako se bo to
               zgodilo, kajti tudi to je nenazadnje samo hipoteza, samo teza, da se bo to zgodilo
               zaradi nekaterih pač insinuacij, ki jih dajejo v prostor. Toliko, hvala.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp11">

               <speaker>PODPREDSEDNIK ANTON COLARIČ:</speaker>

               <p>Hvala. Razprava, gospod Potrč.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp12">

               <speaker>MIRAN POTRČ:</speaker>

               <p>Hvala lepa. Poslanke in poslanci Socialnih demokratov smo sopodpisali zahtevo, naj
               Državni zbor predlaga Ustavnemu sodišču, da oceni ali ne bi z odlaganjem uveljavitve
               zakona, posebej pa v primeru, če bi zakon na referendumu ne bil potrjen, nastopile
               protiustavne posledice. Mi smo se za to odločili iz dveh skupin razlogov. Vsako od
               teh skupin bom na kratko obrazložil.</p>
               <p>Prvič zaradi tega, ker mislimo, da se ponovno, ne prvič, s strani opozicijskih
               poslancev zavaja javnost v zvezi z vsebino v Državnem zboru sprejetega zakona in
               dajejo poudarki na vprašanja, ki niso edina, niso bistvena in mnoga od teh do konca
               tudi niso resnična. Niso edina zaradi tega, ker zakon o odvetništvu ne ureja samo
               vprašanje načina odločanja o tarifi in višini tarife, ampak tudi mnoga druga
               vprašanja. Niso celovita zaradi tega, ker so ta druga vprašanja mnogokrat enako
               pomembna ali še pomembnejša in bi neuveljavitev zakona, ki smo ga sprejeli pred
               desetimi dnevi, imela negativne posledice po naši oceni tudi na ustavni položaj
               državljank in državljanov, pa tudi države in lokalnih skupnosti, ko gre za plačevanje
               nekaterih storitev odvetnikom.</p>
               <p>In tretjič, kar je najbolj bistveno, zavaja se javnost s tem, da nesprejem oziroma da
               sprejem zadnjega odvetniškega zakona bistveno spreminja višino tarif in pomeni, da
               bodo državljanke in državljani, posebej tisti z nizkimi prejemki morali plačevati za
               odvetniške tarife oziroma storitve bistveno več.</p>
               <p>Naj glede tega, te prve skupine vprašanj rečem naslednje. Prav je povedati in
               poudariti, da spremenjeni zakon v višino odvetniških tarif ne posega, razen izjemoma
               v primeru odvetniških tarif, ki se plačujejo pri javnih naročilih. <stage type="mag"/> (nadaljevanje) Kar pa zadeva plačevanje tarif pri javnih
               naročilih pa jaz verjamem številkam, ki so nam jih pokazali predstavniki Vlade, da je
               namreč bilo nujno potrebno v prehodnih določbah zakona višino teh tarif spremeniti,
               saj bi sicer vsi zavezanci plačevanja odvetnikom, njihovega sodelovanja pri javnih
               naročilih plačevali 10, 20 in v ekstremnih primerih tudi tridesetkrat višjo obveznost
               za odvetnika in višjo pristojbino odvetniku kot če spremembe ne bi bile sprejete. In
               to je edina sprememba povezana z odvetniško tarifo. V vsem ostalem odvetniška tarifa
               do nadaljnjega ostaja v veljavi in je takšna kot jo je prinesel tako imenovan Šturmov
               zakon, v dobrem in v slabem. Jaz bom zelo hvaležen kateremukoli od kolegov, ki mi bo
               zatrdil, da je naredil podrobno in korektno analizo obeh tarif, da zna povedati ali
               je ena in druga tarifa prinesli takšne ali drugačne posledice za državljanke in
               državljane posamezne skupine, ker tarife se določijo glede na vrednost spornega
               predmeta in po nekaterih drugih kriterijih. In danes na podlagi tega, da te analize
               ni - jaz trdim, da je ni, tudi predlagatelji referenduma je nimajo, sicer naj jo dajo
               na mizo, da jo še jaz pogledam - trditi državljankam in državljanom, da bi
               uveljavitev zakona pomenila za njih višjo tarifo je čisto zavajanje javnosti in
               neresnica. In mislim, da to ni korektno na ta način začeti predloge za referendum,
               ker prav gotovo vsak, ki sliši in verjame, da se bo tarifa bistveno spremenila njemu
               v škodo, mnogi pa so ali smo dolžni sodelovati v postopkih pred sodiščem, pravim,
               potem pa takšne stvari ne morem sprejeti in potrditi.</p>
               <p>Drugo v zvezi s to tarifo, kar je neresnično, je dejstvo, da predlagatelji trdijo s
               sprejemom zakona pred 10 dnevi, se bo zaradi spremenjenega načina določanja
               odvetniške tarife, samo po sebi odvetniška tarifa dvignila. Zakaj? Kje je argument za
               to? Ali zaradi tega, ker bo o višini odvetniške tarife zadnjo besedo imel minister,
               ne pa Državni zbor? Ker to je tista edina razlika, ki v načinu določanja odvetniške
               tarife obstoja. Jaz trdim, da to ne more biti, razen izmišljen, argument za spremembo
               višine odvetniške tarife. In če je treba sem pripravljen v svoji osebi, jaz pa
               verjamem tudi s strani kolegic poslank in poslancev v svoji stranki zagotoviti, da se
               brez sodelovanja, ne samo odvetnikov, ampak tudi brez sodelovanja opozicije in jasne
               slike, kaj sprememba tarife pomeni, o tarifi ne bo odločalo. Ker tarifa se lahko
               spremeni čez en teden, lahko pa se spremeni tudi čez nekaj let, ali pa nikoli. Zaradi
               tega, ker sedaj velja, in lahko ostane v veljavi, če do spremembe ne pride. In jaz
               sem trdno prepričan, da sprememba ni uveljavljena zaradi tega, da bi se povišala
               tarifa, razen tam, kjer je sedanja tarifa po Šturmovem zakonu neutemeljena in slaba,
               ampak zaradi tega, da bi se našel sistem, ki bi bil pravno skladen tudi glede
               postopka odločanja o odvetniški tarifi. <stage type="mag"/>(Nadaljevanje) In tu poleg argumentov, ki jih je kolegica Cveta Zalokar
               Oražem navedla, povem še svojega, da enostavno ni mogoče trditi, da način soglasja,
               enkrat Državni zbor, enkrat minister, pomeni, da bo v primeru odgovornosti ministra
               tarifa sama po sebi večja, bolj krivična v škodo ljudi in podobno, to so neresnične
               in izmišljene trditve, ki se jih enostavno kupiti ne da, razen z veliko demagogije in
               polresnic. Moram še to povedati, da mislim, da je določanje ali pa sodelovanje
               odgovornega ministra pri določanju odvetniške tarife mnogo bolj jasen in razviden
               postopek, ki zagotavlja tudi mnogo večjo odgovornost. Ker v primeru, da je minister
               tisti, ki reče, ta tarifa je, ta pa ni sprejemljiva, nosi za to tudi odgovornost pred
               Državnim zborom in konec koncev tudi pred javnostjo. Če je treba, se mu lahko o tem
               postavi poslansko vprašanje, lahko se ga interpelira in podobno. Če o tem odloča 90
               poslank in poslancev Državnega zbora, je to samo in izključno splošna politična
               odgovornost. Pri čemer se ta politična odgovornost nanaša na vse, dejansko bo pa o
               tarifi odločala samo večina, ki bo verjela svojemu ministru, ki bo predlagal, da je
               ta tarifa prava. Zato, gospe in gospodje, ti argumenti, zakaj je treba iti na
               referendum s pravkar sprejetim zakonom, niso utemeljeni.</p>
               <p>In drugič, mislimo, da je zelo utemeljeno, kar so predlagatelji referenduma na ta
               vidik zakona v celoti pozabili, povprašati Ustavno sodišče, ali na nekaterih točkah
               ne bi z odložitvijo ali pa neuveljavitvijo zakona nastopile protiustavne posledice,
               ki bi zmanjševale pravno varnost, onemogočale enakost v postopkih pred sodiščem in
               podobno, kar bi nastopilo predvsem v primerih, ko se zagotavlja brezplačna pravna
               pomoč in v primerih, ko zastopa odvetnik po uradni dolžnosti stranko pred sodiščem.
               Mi imamo, in to je bilo na razpolago tudi kolegicam in kolegom iz opozicije, podatke,
               iz katerih se vidi, da v mnogih območnih odvetniških zbornicah sporočajo, da se
               izpisujejo iz seznama, ki ga sicer ima Okrožno sodišče za določanje zastopanja
               odvetnikov po uradni dolžnosti ali v primerih brezplačne pravne pomoči. Jaz v celoti
               soglašam s Cveto, da je tako dejanje ne nekorektno, ampak z vidika poklicne
               odvetniške etike po mojem nemoralno, to z vso odgovornostjo trdim, ker postavlja svoj
               interes ceha, stroke, pred interese države in državljanov. Nimam pa nobenih podatkov
               in tudi nobene ideje sam in je tudi nisem slišal s strani ministra in Vlade, da je to
               možno zdaj v prehodnem času rešiti na kakršenkoli drug način kot z uveljavitvijo
               zakona. Jaz sem tudi, priznam, vprašal, ali je možen ob tem nek petnajsti, da tako
               rečem, interventni zakon, ki ureja samo vprašanje intervencije tega dejstva. Večinsko
               mnenje tistih, ki sem jih spraševal, pa so bili pravni strokovnjaki, je, da bi to ne
               šlo. Ampak to je edini način, ker sicer je resna neposredna nevarnost, da bodo taki
               primeri nastopili. In če smo najbolj grobi, taki nastopi nimajo posledic samo za
               stranko, ampak imajo lahko posledice tudi za državo, za druge državljanke in
               državljane ter njihovo pravno varnost. <stage type="mag"/>
               (nadaljevanje) Ker če se ne more dati v pripor človeka, ki je obtožen kaznivega
               dejanja, za katerega se zahteva več kot 8 let zaporne kazni, ali pa 30 let, ali pa ga
               ni mogoče dati v pripor in podobno, pa obstoja razlog za pripor ponovitvena
               nevarnost. Potem so to vse primeri, ko resno lahko pride do primera, ki smo ga, ne
               bom ga imenoval, ampak mnogi se spominjamo v Sloveniji zaradi tega, ker potencialni
               storilec ni bil v priporu, ampak na prostosti, že imeli. Menda si predlagatelji
               referenduma tega ne žele. Jaz jim tega nočem očitati. Mislim, da so spregledali to
               dejstvo. In to sta tista dva primera glede katerih smo mi trdno prepričani, da je
               nujno potrebno, da Ustavno sodišče presoja, da se referendum ne izvede, ali da se
               odločitve sprejmejo na drug način. In tretji, manj bistven, ampak tudi bistven, so
               potrebna sredstva državnih proračunov, predvsem proračuna države, pa tudi lokalnih
               skupnosti v zvezi z revizijo postopkov javnega naročanja. Ker najbrž v času
               gospodarske, finančne in vse bolj tudi socialne krize ni vseeno, ali popolnoma brez
               potrebe, trdim popolnoma brez potrebe, za nekaj desetkrat povečujemo tarife, ki bi
               jih dobili tokrat pa res odvetniki na račun države, in to predlagatelji referenduma
               enostavno ali spregledajo, ali zamolčijo. Zakon je pa to nesporno uredil, saj je
               vrnil višino te tarife na čas pred Šturmovim zakonom, takšna kot je takrat bila na,
               mislim, maksimalni znesek okoli 1.400 evrov na posamezen primer.</p>
               <p>Jaz mislim, da so to razlogi, ki utemeljujejo našo zahtevo po presoji Ustavnega
               sodišča. Meni bi bilo zelo ljubo, če je možen tudi kakšen drug razgovor in dogovor v
               okviru Državnega zbora, da se zahteva za referendum umakne, ker potem tudi naša
               zahteva ali naš predlog za presojo ni pomemben in da se usedemo in rešimo problem na
               drug način. Če pa predlagatelji referenduma formalno to pravico gotovo imajo in tudi
               postopkovno so v roku in s številom to zadovoljili, vsebinsko pa po moje ne, in o tem
               sem govoril, če so pripravljeni sprejeti dejstvo, da so nekatere stvari spregledali
               in najti drugo rešitev bi bilo najbrž za Državni zbor in tudi za državljanke in
               državljane najboljše. Hvala.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp13">

               <speaker>PODPREDSEDNIK ANTON COLARIČ:</speaker>

               <p>Hvala. Besedo ima gospod Grims.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp14">

               <speaker>MAG. BRANKO GRIMS:</speaker>

               <p>Hvala. Sedaj samo nekaj nujnih odgovorov. Najprej na to, kar je bilo zadnje povedano
               s strani predstavnika Poslanske skupine SD, ki pravi, da itak bi se odvetniške tarife
               spreminjale ob sodelovanju opozicije, če ga citiram, in da zato to ne bi smel biti
               problem. Ampak, oprostite, to je potem argument, da ostane v veljavi dosedanja
               ureditev. Kajti v parlamentu imamo opozicijo, imamo pozicijo in po sedaj veljavnem
               zakonu se pač višina odvetniške tarife uredi z zakonom. To se pravi, natanko na način
               kot ga zagovarja tudi gospod Potrč, obenem pa se to zgodi v parlamentu, kar pomeni na
               javen, transparenten način, in na ta način se izognemo tudi kakršnimkoli povezavam.
               Bili smo na eni seji prav tega odbora, kjer so sta se dva v silno različnih funkcijah
               ves čas naslavljala s kolega. Težko me boste prepričali, da je v takem primeru potem,
               če sta dva tako velika kolega, eden drugemu zadostna varovalka. Je potem mnogo bolje,
               da je varovalka javnost, ki je na vsaki seji Državnega zbora prisotna in tam potem do
               tovrstnih navez ali sploh sumov, da lahko pride do česa takšnega nikakor ne more
               priti. <stage type="mag"/>
               </p>
               <p>Drugo, na kar je treba opozoriti, pa ste sedajle vsi praktično spregledali, je mnenje
               pravne službe. Pravna služba je dala korektno mnenje. Iz njega je seveda popolnoma
               jasno, da zaradi same referendumske zahteve do protiustavnih posledic ne more priti,
               pika. To se pravi, je že iz tega kristalno jasno, da je seveda ta zahteva popolnoma
               neutemeljena in moram reči, da se s tem v celoti strinjam.</p>
               <p>S tem zavlačevanjem, ki smo mu sedajle priča, pa se kvečjemu lahko se povečajo tiste
               posledice na katere sami opozarjate.</p>
               <p>Tretje, kar je, je pa vprašanje zakaj Avstrija in Nemčija, potem je bilo pa rečeno
               samo Avstrijo in Nemčijo ste citiral, zakaj ti dve. Tukaj je še enkrat potreben
               odgovor, ki sem ga že prej poskušal predstaviti. Mogoče nisem bil zadosti natančen.
               Ustavno pravo v teoriji deli posamezne države na pravne skupine. Slovenija je
               sestavni del rimsko-germanske pravne skupine. To pomeni, da naj bi se zakonodajalec
               zgledoval že pri sprejemanju zakonov po ureditvi, za katero je ključna pravzaprav v
               tem prostoru Nemčija, če smo direktni, tudi prva soseda Avstrija ima enako ureditev.
               In kar je zadano stvar še bolj relevantno, izrazito se zgleduje pri svojih sodbah po
               teh zgledih tudi ustavno sodišče. Točno tako ureditev kot jo je uveljavil Šturmov
               zakon, torej ureditev z zakonom, poznata prav ti dve državi, se pravi Avstrija in
               Nemčija, in vsaj v eni od teh, kolikor sem lahko na hitro preveril je bila ta
               ureditev tudi že predmet ustavno-pravne presoje. Zato je v naprej zelo iluzorno, ali
               pa nerealno pričakovati, da bi sedaj slovensko Ustavno sodišče reklo, da je taka
               ureditev v neskladju z ustavo. Tega preprosto po mojem mnenju ne bo.</p>
               <p>Tukaj je bilo tudi potem nadaljevanje, in to, žal, s strani ministra, ki je tista pol
               resnica, ki je izrazito zavajajoča. Odvetniška tarifa se bo naprej uporabljala po
               Šturmovem zakonu. Ja, seveda, do naslednje spremembe. Ampak tisto kar je bistveno je
               pa, kdo bo odslej to spreminjal. Kajti, po sedaj veljavnem zakonu bi se to storilo z
               zakonom v Državnem zboru. Torej, na način, ki sem ga že prej opredelil, ki je jasen,
               postopkovno urejen, transparenten in ves čas pred očmi javnosti, kar je bistveno. V
               primeru, da se uveljavi nekdanja ureditev, zopet nazaj, ki jo v resnici ta zakon
               vrača, da odvetniško tarifo sprejema kar odvetniška zbornica Slovenije ob predhodnem
               soglasju ministra, pristojnega za pravosodje, pa se seveda večine tovrstnih vzvodov,
               ki so v parlamentu samoumevni in prisotni, saj temu je parlament tudi namenjen,
               predvsem budnemu očesu javnosti, seveda, ni mogoče govoriti. Ravno zato bi še enkrat
               opozoril na, po mojem mnenju, ključni stavek, ki pa je žal bil uporabljen v povsem
               napačni smeri. Če gre za to, da se želi dejansko dosegati tovrstne spremembe ob
               sodelovanju opozicije, potem je ravno to ključni argument za to, da se pač ohrani
               sedanja ureditev, da se te stvari ureja v parlamentu. Glede na postopkovne možnosti
               pa je v resnici sedaj praktično možnost ena sama, to da se dogovorimo o sprejemu
               odloka o razpisu referenduma. Zahteva je bila veljavno vložena. In da se ta
               referendum opravi na način, ki bo kar najhitrejši in obenem, kar je bistveno, za
               ljudi tudi najcenejši. In tako možnost sedaj imamo, to so evropske volitve. In bi
               prosil, da se ne poskuša te stvari peljati drugače. Hkratni izpeljavi bo seveda tudi
               odveč tisti pomislek, ki smo ga slišali, ja, na referendumih je običajno nizka
               udeležba. V takem primeru je jasno, da gredo ljudi že tako in tako na volišča, to se
               pravi bo kvečjemu spodbuda, kar je dobro za obe strani. Po eni strani daje večjo
               legitimiteto referendumski odločitvi, po drugi strani tisti, ki bi bili dodatno
               vzpodbujeni s strani referenduma in bi šli zato na evropske volitve bodo s svojo
               udeležbo pripomogli k legimiteti evropskih volitev. Spomnil bi, da na zadnjih
               evropskih volitvah je bila udeležba v Sloveniji mnogo mnogo nižja kot v državah z
               ustaljeno politično prakso in politično kulturo, ki se dotika tudi EU. Udeležba v
               Sloveniji ja bila v primerjavi z njimi v posameznih primerih tudi tri-, celo več kot
               trikrat nižja. Že iz tega razloga je to kvečjemu argument,<stage type="mag"/>(Nadaljevanje) da se hkrati stori oboje. Poleg tega pa še enkrat
               opozarjam, gre tudi za vprašanje ekonomičnosti, za vprašanje materialnih stroškov, in
               tudi to je v danem primeru lahko tudi pravna kategorija.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp15">

               <speaker>PODPREDSEDNIK ANTON COLARIČ:</speaker>

               <p>Hvala lepa. Replika, gospod Potrč.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp16">

               <speaker>MIRAN POTRČ:</speaker>

               <p>Rad bi samo pojasnil netočno navedbo gospoda Grimsa, verjamem pa, da bo pripravljen
               prebrati magnetogram in ugotoviti, kaj sem zares rekel. Nisem rekel, da predvideni
               sistem, ki je uveljavljen, zagotavlja enakopravno sodelovanje opozicije pri
               odločanju. Rekel sem pa, da je nekorektno vnaprej trditi, da bo spremenjeni sistem ob
               odgovornosti ministra v gotovosti in zelo kmalu spremenil odvetniške tarife v škodo
               državljank in državljanov Slovenije, da za to ni nobenega argumenta. In če je to
               edini razlog, da sem pripravljen v svojem imenu in v imenu poslanske skupine
               zagotoviti, da bi eventualne spremembe v škodo bile diskutirane tudi ob sodelovanje
               opozicije. To je resnica, replike na repliko pa ni. Hvala.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp17">

               <speaker>PODPREDSEDNIK ANTON COLARIČ:</speaker>

               <p>Hvala. Gospa Jerajeva.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp18">

               <speaker>ALENKA JERAJ:</speaker>

               <p>Hvala za besedo. Mi smo že ob obravnavi zakona opozorili na več stvari, s katerimi se
               nismo strinjali. Najprej o nujnem postopku in tako naprej, tudi o tem, da so
               odvetniki oziroma zbornica maja 2008, ko je bil zakon sprejet, vložili ustavno
               presojo in o tem Ustavno sodišče še ni odločalo. V bistvu bi pričakovali od ene izmed
               skupin, ki zagotavljajo pravno državo, da tudi to upoštevajo, torej najvišji organ v
               tej državi, Ustavno sodišče. /Oglašanje v ozadju./ No, s področja pravosodja govorim.
               Zakon je bil spremenjen, in sicer v tem smislu, torej tako imenovani Šturmov zakon,
               da stranke in odvetnike spodbuja k temu, da so bolj učinkoviti, da čim prej rešijo
               spor, morda celo preden stvar pride na sodišče. In s spremembo zakona smo takrat
               določili tudi, da se tarife določajo s posebnim zakonom, in to je Zakon o odvetniški
               tarifi, ki je začel veljati 1.1. letos. In če se vrnemo na star način, kar ste v
               koaliciji izglasovali, torej da minister, pristojen za pravosodje, poda predhodno
               soglasje za določitev odvetniške tarife na skupščini Odvetniške zbornice Slovenije,
               je torej jasno, da bodo odvetniki določali tarifo sami, čeprav minister pravi, da
               temu ni tako in da se to lahko zgodi šele čez toliko in toliko časa. Vendar s tem
               demantira samega sebe, kajti v zakonu, ki ga je tudi sam navedel, v členu 19, zelo
               jasno piše: "Odvetniško tarifo sprejema Odvetniška zbornica Slovenije po predhodnem
               soglasju ministra, pristojnega za pravosodje." In res, minister je rekel, da do
               takrat velja Šturmov zakon in odvetniške tarife, ampak to ne drži. V prehodnih
               določbah je namreč določeno, da s sprejemom zakona, z uveljavitvijo tega zakona
               preneha veljati Zakon o odvetniški tarifi, uporablja pa se do uveljavitve predpisa,
               ki ureja odvetniško tarifo, sprejeto na podlagi 19. člena. Pomeni, da lahko drug dan
               Odvetniška zbornica predlaga nove tarife in jih tudi uveljavi. Minister govori, da je
               problem v tem, da odvetniki ne želijo zastopati po uradni dolžnosti. Če je to glavni
               problem, bi minister predlagal spremembo 5. člena, v katerem določi: "Kadar
               predsednik pristojnega sodišča ugotovi, da seznam odvetnikov iz prejšnjega odstavka
               ne zadošča za izvajanje instituta zagovorništva po uradni dolžnosti oziroma
               brezplačne pravne pomoči, določi sodišče odvetnika po vrstnem redu izmed vseh
               odvetnikov, vpisanih v imenik odvetnikov, ki sestavljajo območni zbor, organiziran na
               območju posameznega okrožnega sodišča. Odvetnik lahko v takem primeru odkloni <stage type="mag"/>(nadaljevanje) zastopanje le, če obstajajo
               razlogi, zaradi katerih je dolžan odkloniti zastopanje. Če bi bilo temu res tako, da
               je to edini problem bi vi v zakonu spreminjali ta člen, ne pa tudi odvetniških tarif,
               zato se nehajmo sprenevedati, da ni glavni problem, zaradi katerega ste predlagali
               spremembo zakona odvetniška tarifa. Če bodo odvetniki določali tarife sami, k temu bo
               sicer moral dati soglasje minister, kar najbrž glede na znana dejstva o politični
               pripadnosti tako ministra, predsednika zbornice, pa še koga, najbrž ne bo težav.</p>
               <p>Poleg tega imamo odvetniški kodeks, po katerem ni logike, da odvetnik zavrača nekaj,
               kar mu nalaga zakon, da mora delati. V kar nekaj členih govori o tem, torej
               odvetniški kodeks, da odvetnik s svojim poklicnim delom uveljavlja in krepi pomen
               pravne pomoči in ugled družbene vloge odvetništva, potem 37. člen pravi, odvetnik naj
               se zaveda, da je po svoji družbeni vlogi dolžan strankam zagotoviti pravno pomoč,
               nezmogljivost stranke za primerno plačilo odvetnikovega dela ni razlog za odklonitev
               pravne pomoči v nujnih primerih. Najbrž bi minister lahko vplival na to ali bodo
               zastopali po uradni dolžnosti ali ne, kot sem že povedala, če bi spremenil 5.
               člen.</p>
               <p>Vemo, da smo imeli v preteklosti sodne zaostanke, da smo se ves čas ukvarjali s tem,
               na kakšen način bi se tega lotili, tako, da bo naše sodstvo bolj učinkovito. Star
               način je bil nepregleden, nepredvidljiv, stranka vnaprej ni vedela, koliko jo bo
               stala odvetniška tarifa, odvetniki so posebej zaračunavali vsako stvar, ki jo je
               napisal za stranko, vsako glavno obravnavo posebej, vsak nalog posebej, vsako
               pripravljalno vlogo posebej. 5. člen njihove odvetniške tarife je omogočal, da so si
               lahko tudi za 100% dvigovali tarifo za posebno strokovno znanje in o tem niso svoje
               stranke nič vprašali in se niso odločali skupaj, ampak so to odločili sami
               enostransko. Po spremembi so osnovne oziroma minimalne nagrade določene. Odvetniki in
               stranka se pa vedno lahko dogovorita tudi za večje plačilo in če bo odvetnik tako
               dober, bo že prepričal svojo stranko, da je tako dober, da ga bo več plačala.
               Določili smo tudi, da mora, s Šturmovim zakonom je bilo določeno, da mora odvetnik
               izstaviti račun, specifikacijo, tudi to je bila novost, prej kot rečeno stranka ni
               nikoli vedela, koliko jo bo zadeva na koncu stala. Minister je v obrazložitvi
               sprememb zakona, torej spremembe novele zdaj, ki ste jo sprejemali, smo jo, v 6.
               členu zapisal, zakaj spreminja 6. člen. Da je dopolnitev tega člena nujno potrebna,
               ker že sama Odvetniška zbornica Slovenije ugotavlja, da je v praksi vse več kršitev
               odvetniške etike in zaračunavanja odvetniških storitev v nasprotju z odvetniško
               tarifo. Zakaj pa to niso potem uredili in porihtali v svojih vrstah, če vedo, da je
               to tako. Zato smo jih na nek način s spremembo zakona do določenih stvari pripravili,
               da izstavljajo račune, da je vnaprej znano, koliko bo tista stvar, ki jo počne
               stranko stala in tudi, da je motiviran in bolje nagrajen, če zadevo, torej če ne
               zavlačuje z naroki, če sklepa izvensodne in sodne poravnave in da se zadeve rešijo,
               preden pridejo na sodišče. Saj nismo odkrivali tople vode, to v Nemčiji poznajo, 80%
               zadev tako rešijo in zato tudi to pozitivno vpliva na skrajšanje sodnih zaostankov.
                  <stage type="mag"/>(nadaljevanje) Jaz verjamem, da ne drži
               tisto, kar je rekla kolegica, da se ljudje ne bi želeli o tem odločati. V Sloveniji
               vsako leto 100 tisoč ljudi potrebuje odvetnika. In dvomim, da bi kar brez, da bi se,
               tako kot pravi kolegica, da ne bi niti želeli o tem odločati. Po novem vedo, koliko
               njihov primer stane in ne, kot sem rekla, prej kot je odvetnik lahko vsako zadevo
               obravnaval, zaračunaval posebej, si zviševal po mili volji. Govorite tudi o problemu
               javnih naročil in da so tam previsoke tarife, to je res, s tem se mi strinjamo, da ta
               del pa res ni bil morda najbolje urejen, ampak to lahko minister spremeni v zakonu o
               odvetniški tarifi, zato ni potrebno spreminjati zakona o odvetništvu in je to ponovno
               samo ena bom rekla eno mešanje megle in dajanje nekih stvari v en drug kontekst, zato
               da se nekaj drugega zakrije. To popravite v zakonu o odvetniških tarifah. Predvsem
               naj se pa država potrudi, da ne izgublja takih postopkov javnega naročanja. Tukaj bi
               pa tudi že morali najbrž kaj narediti.</p>
               <p>Skratka, jaz se ne strinjam s predlogom, ki ga je podal prvopodpisani gospod Sajovic.
               Jaz mislim, da če ste zadeve pripeljali tako daleč, naj o tem odločijo ljudje.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp19">

               <speaker>PODPREDSEDNIK ANTON COLARIČ:</speaker>

               <p>Hvala. Proceduralno razpravo je želel poslanec Anderlič. Izvoli.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp20">

               <speaker>ANTON ANDERLIČ:</speaker>

               <p>Gospod predsedujoči, jaz se sprašujem, kaj danes počnemo. Zakon je sprejet in
               razprava o zakonu je nesmiselna in ni v skladu s Poslovnikom, ampak ta seja je
               sklicana s točko dnevnega reda in sicer obravnava zahteve za razpis zakonodajnega
               referenduma. Mi imamo tudi zahtevo (najbrž razumete o čem govorim), mi danes
               razpravljamo o odloku za razpis in o zahtevi za sklic seje, ki pa se nanaša na
               predlog, da naj Ustavno sodišče nekaj počne. O teh dveh stvareh razpravljamo, ne pa o
               zakonu, ker zakon je sprejet. In zakon bo uveljavljen, v kolikor ne bo prišlo do
               referenduma oziroma v kolikor bo na referendumu tak rezultat. Zato vendarle
               predlagam, da se vrnemo na sklepe, ki so predlagani. Mi imamo namreč danes nalogo, da
               pripravimo za sejo Državnega zbora poročilo o teh dveh zadevah. Kot rečeno, argumenti
               za to, da se povpraša Ustavno sodišče v tej fazi so taki, da lahko po mojem
               prepričanju odločamo o predlogu sklepa, ki je podan tukaj in to posledično pomeni
               tudi glasovanje o odloku za razpis zakonodajnega referenduma. In o teh dveh stvareh
               razpravljamo, ne o zakonu, o odloku in o zahtevi, da Ustavno sodišče v tej fazi to
               odloči. In prosim, če vodite razpravo tako, da bomo o odloku oziroma predlogu sklepa
               razpravljali.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp21">

               <speaker>PODPREDSEDNIK ANTON COLARIČ:</speaker>

               <p>Jaz mislim, da sem v uvodu zelo jasno pojasnil o čem razpravljamo in mislim, da bomo
               tudi do razprave o sklepu prišli, vendar v tem trenutku, ko imamo še bolj splošne
               razprave dajmo pustiti te splošne razprave, pa bom prišli tudi do <stage type="mag"/> (Nadaljevanje) sklepa oziroma odloka, če bo potrebno. Ne
               bi jaz takoj zapiral zadeve, če dovolite.</p>
               <p>In bi dal besedo gospodu Jerovšku.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp22">

               <speaker>JOŽEF JEROVŠEK:</speaker>

               <p>Hvala lepa. Ugotavljam, da tudi po intervenciji predhodnika in nekaterih razpravah iz
               koalicijskih vrst, da se predlagatelji te zahteve za presojo ustavnosti zavedate, da
               ste pravzaprav ustrelili prazno ali pa koleno, in da vam je malo neprijetno. Tukaj je
               bilo s strani Zakonodajno-pravne službe tudi zelo jasno in eksplicitno navedeno, da
               nobenih protiustavnih posledic ni na vidiku, zavrnjeni so bili argumenti ministra,
               absolutno, in sedanji koalicijski poslanci ste se v preteklih štirih letih zelo
               pogosto sklicevali na mnenje Zakonodajno-pravne službe. Zanimivo, da je to
               sklicevanje danes popolnoma izostalo in je šlo popolnoma v drugo smer. Ampak
               normalno, kajti argumenti predlagateljev so pavšalni in neutemeljeni. Namreč
               nevarnost nastanka protiustavnih posledic mora biti konkretna in neposredna. Ne
               zadostujejo pavšalna sklicevanja, bi rekel, potencialno možnost nastanka
               protiustavnih posledic, ampak morajo protiustavne posledice slediti neposredno iz
               akta Državnega zbora oziroma odločitve ljudstva kot suvereno na referendumu.
               Ogrožanja pravne države ne more izkazovati pavšalno navajanje posameznih primerov kot
               naj bi nekateri območni zbori odvetnikov predlagali izbris svojih članov iz seznama
               brezplačne pravne pomoči in ... zastopanja itn. Sedaj pa, da se sklicujete na to, na
               takšne pavšalne, ... pavšalno sklicevanje pa mene ne čudi. In dejansko vidim, da je
               sedanjo oblast, sedanjo koalicijo izjemno strah odločanja ljudstva, da se izjemno
               boji referenduma, da si na vse načine prizadeva, da bi stroške morebitnega
               referenduma zvišalo, da bi referendum prestavljal iz termina, kjer ne predvideva
               nobenih dodatnih stroškov. To so tako očitna prizadevanja vladne koalicije, da ob
               sedanji recesijski situaciji sploh ne morem razumeti, kako lahko pridete pred
               ljudstvo s tem, da same slabe posledice ... predlagate. Tukaj pa je sklicevanje na
               nekatere zadeve v tem zakonu oziroma, pravzaprav najbolj strah je pred tem, da ne bi
               mogli izpolniti tistega, kar ste majhni skupini odvetnikov, kot posvečenih,
               obljubili. To se pravi, ne bi mogli izpolniti obljube in dolga, kako se bo pri tistih
               tarifah ravnalo. Verjamem, da tista mala skupina odvetnikov, posvečenih, je izjemno
               pomembna za vašo oblast. Skozi odvetniške pisarne, nekatere so se kupovale stranke,
               so se ustanavljale nove stranke s ciljem vplivanja na izid volitev, sedeži strank so
               bili novonastalih v odvetniških pisarnah, razbijale so se parlamentarne stranke in
               seveda, to je izjemno pripomoglo k temu, da je ta akcija prišla na oblast. To je res.
               In predvolilne obljube, edino to je moralno načelo, da morate izpolniti predvolilne
                  obljube,<stage type="mag"/>(Nadaljevanje) edino to je
               moralno načelo, da morate izpolniti predvolilne obljube.</p>
               <p>Seveda pa moram v zvezi s tem, ko se govori o protiustavnih posledicah in, ne vem,
               ogroženosti dostopa socialno šibkih državljanov do brezplačne pravne pomoči za pravno
               varnost, moram reči, da za pravno varnost takih državljanov je bistveno večja grožnja
               permanentna stavka sodnikov, odlaganje v nedogled sodb, pri čemer je to permanentno
               stavko izrecno in izjemno podpiral gospod minister v času pred volitvami...</p>
            </sp>
            <sp xml:id="SDT5-OZNPJUIP-Nujna-009-2009-04-08.sp23">

               <speaker>PODPREDSEDNIK ANTON COLARIČ:</speaker>

               <p>Prosim, ali bi se lahko držali teme...</p>
            </sp>
            <sp xml:id="SDT5-OZNPJUIP-Nujna-009-2009-04-08.sp24">

               <speaker>JOŽEF JEROVŠEK:</speaker>

               <p>Se držim, se držim...</p>
            </sp>
            <sp xml:id="SDT5-OZNPJUIP-Nujna-009-2009-04-08.sp25">

               <speaker>PODPREDSEDNIK ANTON COLARIČ:</speaker>

               <p>Ne, zdaj se o sodnikih pogovarjamo, no.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp26">

               <speaker>JOŽEF JEROVŠEK:</speaker>

               <p>Govorimo o pravnih posledicah.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp27">

               <speaker>PODPREDSEDNIK ANTON COLARIČ:</speaker>

               <p>Jaz bi vas opozoril, govorite o sodnikih zdaj, ne pa o odvetnikih.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp28">

               <speaker>JOŽEF JEROVŠEK:</speaker>

               <p>Ne, ne, to so povezane zadeve. To so izjemno povezane zadeve...</p>
            </sp>
            <sp xml:id="SDT5-OZNPJUIP-Nujna-009-2009-04-08.sp29">

               <speaker>PODPREDSEDNIK ANTON COLARIČ:</speaker>

               <p>Res vas opozarjam, prosim.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp30">

               <speaker>JOŽEF JEROVŠEK:</speaker>

               <p>... in bom tudi konkretno vprašanje ministru postavil. Namreč, vemo, da smo na
               zaslišanju gospoda ministra imeli v rokah dokument, ki je dajal izrecna navodila, ne
               vem, v funkciji takrat predsednika Sodniškega društva ali nekaj takega, kako se naj
               vodi sodniška stavka. In, gospod minister, seveda sprašujem, ali so točne nekatere
               informacije, da ste se angažirali in vaše ministrstvo tudi sedaj, kako se naj
               Odvetniška zbornica organizira, da bo proizvedla argumente za spremembo zakona in
               sedaj tudi za to argumentacijo, ki skuša preprečiti referendum. Mene glede na tisto,
               kar smo takrat imeli v rokah, ne bi čudilo. In tu je poskus na vse možne načine
               preprečiti izražanje ljudstva na referendumu. Jaz sem zgrožen nad tem, s kakšno
               lahkoto se sedanja koalicija loteva tega, da skuša preprečiti izražanje ljudstva na
               referendumu. Trdno sem prepričan, da vam ne gre za nobene posledice za proračun in ne
               vem kaj. Potem ne bi skušali vplivati na to, da bo v dražjem terminu referendum.
               Danes se nekateri tega že malo zavedate, da s tem, kar delate sedaj, povečujete
               udeležbo na referendumu, povečujete pozitiven izid referenduma in tako naprej.
               Mislim, da bi bilo v zvezi s tem, gospod minister, bolje, če bi se tokrat angažirali
               v to, da bi Odvetniško zbornico opozorili oziroma da bi ministrstvo preštudiralo, ali
               niso nekatere zadeve v neskladju z etičnim kodeksom pa še s katerimi drugimi zakoni.
               Namreč, 37. člen, drugi odstavek tega kodeksa pravi, da nezmožnost stranke za
               primerno plačilo odvetnikovega dela ni razlog za odklonitev pravne pomoči v nujnih
               primerih. Jaz danes gledam to drugi člen, ampak se mi zdi, da je pisan točno za
               takšne primere. Vidim pa, da je bilo nekaj zelo dobro organiziranega iz ozadja, kajti
               ta območna združenja, ti dopisi, ki so priloženi, imajo natančno isti tekst, pa kljub
               temu, da je eden iz Kopra, eden iz Celja. In mislim, da drugače odvetniki znajo z
               levo roko napisati nek sklep svojega območnega združenja. Zadaj pa se vidi, da je
               bila zelo dobro pripravljena akcija. In če so točne te informacije, da je to bilo
               koordinirano z ministrstva, <stage type="mag"/>(Nadaljevanje)
               je grozljivo. Ministrstvo bi se moralo pravzaprav angažirati, da bi dejansko ljudje,
               sploh pa tisti socialno šibkejši, ne imeli teh grozljivih problemov. Da bi njihova
               pravna varnost bila tako ogrožena, da v doglednem času sodišča ne rešijo teh zadev.
               Tam je ogrožena pravna varnost državljanov, še posebej socialno šibkih
               državljanov.</p>
               <p>Zdaj moram še reči, ko je bilo prej neko zavedanje iz ene stranke, ko je kolegica
               govorila o izsiljevanju odvetnikov, da je neetično in nemoralno. Seveda, hvala bogu,
               da so se vsaj v zadnjem trenutku nečesa zavedali. Hkrati je bilo pa rečeno z njene
               strani in še potem naslednjega poslanca, bom točno citiral: "Zaupati pa je treba
               ministru, da bo minister uredil zadeve glede odvetniških tarif na primeren način in
               da to ne bo pomenilo bistvenega dviga odvetniških tarif." In naslednji, gospod Potrč,
               je tudi govoril, da verjame, da ne bo bistvenega dviga. Torej, iz tega je jasno:
               dogovorjen je dvig tarif, nemudoma, samo zagotavljajo, da ne bo bistvenega dviga.
               /Oglašanje v ozadju./ Ja, saj točno tako je bilo rečeno. Točno tako je bilo rečeno,
               da oni samo upajo, da ne bo bistvenega dviga. Zdaj prosim, seznanite nas z vsemi temi
               dogovori, ki jih koordinirate na ministrstvu in koaliciji. Seznanite nas, kaj je
               bilo, kako je cela ta akcija potekala, kako je bila organizirana. Jaz mislim, da
               imamo pravico, tudi opozicija ima pravico to zahtevati.</p>
               <p>In še enkrat, tako kot je moja kolegica prej rekla, če je bila kaka napaka v Zakonu o
               odvetniški tarifi, spremenite tisti zakon, tudi glede tarife za javna naročila,
               zastopanje v zadevah javnega naročanja. Zakaj niste predlagali tiste spremembe, če se
               pa navzven deklarirate, da se zavzemate za pravno varnost pa ustavne pravice
               državljanov, pa da vam je proračun neka pomembna točka, da ne bi prišlo do hudih
               posledic. Jaz v tem, kar je bilo tu danes rečeno, ne vidim teh prizadevanj. Vidim
               dejansko vračilo dolga, vračilo dolga mali skupinici odvetnikov. Meni je žal, da so
               na nek način v to sedaj porinjeni vsi odvetniki, kajti ne morem si predstavljati, da
               bi večina odvetnikov odklanjala brezplačno pravno pomoč. Ljudje si morda mislijo, da
               je to čisto brezplačno, ampak seveda to plačuje država in na ta način zagotavlja
               socialno varnost. Kaj takega si ne morem predstavljati, da bi večina odvetnikov to
               zavrnila, če niso spodbujeni z nekim drugim, organiziranim, kaj vem, napotkom. Hvala
               lepa.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp31">

               <speaker>PODPREDSEDNIK ANTON COLARIČ:</speaker>

               <p>Replika, gospod minister.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp32">

               <speaker>ALEŠ ZALAR:</speaker>

               <p>Pravzaprav bo bolj odgovor na vprašanje, ki mi ga je zastavil gospod poslanec in ki
               je takoj vzbudilo nekaj zanimivih opazk.</p>
               <p>Poglejte, želeli ste izvedeti, kakšna je vloga ministrstva v tem celotnem postopku.
               Naj mi bo dovoljeno to pojasniti, čeprav se to zdaj neposredno ne povezuje s
               predmetom odločanja tega odbora glede tega, ali obstajajo ali ne obstajajo
               protiustavne posledice. Ampak ker <stage type="mag"/>(Nadaljevanje) sem bil izzvan, gospod predsedujoči, če dovolite, naj
               povem. 19. decembra lansko leto je območni zbor odvetnikov v Celju sprejel odločitev,
               da se vsi odvetniki izločajo iz seznama zagovornikov po uradni dolžnosti, vsi
               odvetniki na celjskem območju. To je bilo tik pred novim letom in to je bilo tik pred
               začetkom uveljavitve Zakona o odvetniški tarifi. Ta zakon je sprejela prejšnja
               koalicija, veljati je pa začel že po volitvah, torej 1.1. letos. Ta poziv, torej to
               obvestilo so poslali predsedniku pristojnega okrožnega sodišča in ta predsednik je
               kasneje o tem obvestil tudi Ministrstvo za pravosodje. Mi smo takoj, ko smo dobili to
               obvestilo, najprej preverili, kakšno je pravno stanje tega področja. In takoj
               ugotovili, da gre za nepokrito situacijo, nepokrito v smislu tega, da država ne more
               prisiliti odvetnikov, da tega ne storijo. Že prej sem uvodoma pojasnil, da je ta člen
               zakona tako napisan, da odvetniki prosto odločajo, ali bodo ali ne bodo. Vse, kar je
               lahko ta predsednik sodišča naredil v tisti situaciji, je bilo to, da je območni
               odvetniški zbor pozval, da naj predložijo še poimenske izjave odvetnikov o tem. Takoj
               po novem letu, v obdobju od prvega dne po praznikih pa do 12. januarja, je sledil
               plaz enakih izjav. Večina od njih je takih, kot ste povedali, gospod Jerovšek, v
               enakem besedilu, ne pa vse. In na ministrstvu smo ugotovili, da, prvič, lahko tak
               kolektiven izstop vseh slovenskih odvetnikov povzroči popolno brezpravje, in zdaj ne
               pretiravam, popolno brezpravje. Še zlasti zaradi tega, ker je ta odločitev konkretno
               že blokirala prvi kazenski postopek. Namreč, v Krškem je okrožno sodišče v okviru
               dežurne preiskovalne službe prejelo kazensko ovadbo skupaj z obdolženci, ki so,
               mislim, da prekupčevali z drogo in kjer je šlo za kaznivo dejanje, kjer bi morali
               dobiti odvetnika po uradni dolžnosti, in sodišče ga ni moglo postaviti. In veste, da
               imamo po ustavi določene 24- oziroma 48-urne roke v zvezi z odvzemom prostosti in je
               tu seveda grozila situacija, da bo treba vse te osebe izpustiti na prostost. Takrat
               se je predsednica krškega okrožnega sodišča znašla, zaradi tega, ker ljubljanski
               območni odvetniški zbor še ni sprejel tega sklepa o izstopu iz seznama. In je uspela
               dobiti odvetnika iz Ljubljane, da je prišel v Krško, pa mislim, da ni bil samo eden,
               da so lahko v bistvu ta postopek sprocesirali. V tem trenutku sem se jaz kot minister
               odločil, da zahtevam takojšen sestanek z upravnim odborom Odvetniške zbornice, in ta
               sestanek se je tudi zgodil. Tu imam s sabo zapisnik tega sestanka in to je dokument,
               za katerega sem prosil, da mi ga posreduje Odvetniška zbornica, tudi v zvezi s
               pripravo na današnjo sejo, iz katerega boste lahko videli, kako je potekala razprava
               na tej seji upravnega odbora. Ta zapisnik vam bom po tej današnji seji fotokopiral in
                  <stage type="mag"/> (Nadaljevanje) si boste lahko to
               pogledali. Tam boste lahko videli kakšno stališče sem jaz kot minister zastopal že
               takrat, na kaj sem takrat odvetnike opozarjal. Med drugim sem takrat rekel, da si kot
               minister ne želim, da bi prišli v stanje izrednih razmer, ko bo treba sprejemati tudi
               izredne zakonske ukrepe. In rezultat tega sestanka je bil, da sem se zavezal kot
               minister, da bomo uredili vprašanje odvetništva v delu, kjer je Odvetniška zbornica
               menila, da je to protiustavno in to je glede pristojnosti in avtonomnosti odvetniške
               zbornice, pri čemer nisem storil nič novega, kajti vse to je bilo že prej dogovorjeno
               v koalicijskem sporazumu. Sam kot minister in stranka, ki ji pripadam, že ves čas
               trdimo, da je to vprašanje urejeno v neskladju z ustavo. Istočasno sem pa napovedal,
               da bomo uredili tudi vprašanje dostopa do sodišč za tiste, ki se odvetnika ne morejo
               privoščiti oziroma formalne obvezne obrambe v kazenskih postopkih obdolžencev na
               način, da odvetniki tega ne bodo mogli več blokirati. Jaz se strinjam s tistimi, ki
               danes zatrjujete, tudi vi gospod Jerovšek, da je to vprašanje etično sporno in se
               strinjam tudi z vašo pripombo, da je ravno tako etično sporna sodniška stavka in
               zavračam podtikanja, ki mi ji ves čas nekako lepite že nekaj mesecev o tem, da sem
               jaz spodbujal sodniško stavko - lahko nadaljujem - zlasti pa da bi dajal kakršnakoli
               navodila, niti nisem bil takrat predsednik sodniškega društva, bil sem samo eden od
               sodnikov in nič več kot to. Vsi sodniki, slovenski, so bili pa pozvani, naj se
               izjasnijo o tej možnosti. Skratka, ne koordinira ministrstvo nobene odvetniške
               protestne akcije. Nasprotno, od trenutka od kar je bilo ministrstvo obveščeno, da se
               to dogaja, si prizadevamo, da to stanje spravimo, torej uredimo na način, ki bo
               prvič, skladen z ustavo in drugič, ki bo predvsem zagotavljal pravno varnost
               vsakomur. Zaradi tega smo šli tudi v spremembo zakona. Zaradi tega smo šli v
               spremembo zakona po nujnem postopku. To smo ves čas tudi javno zatrjevali, na
               transparenten način. To ni nobena novost. Preberite si prosim magnetograme, v zvezi z
               obrazložitvami, ki jih je ministrstvo okoli tega zakona dalo. Tako da, po naši oceni
               tukaj imamo problem. Jaz bi vas rad spomnil, da se je tudi vaša stranka strinjala, da
               je to problem, da je vaša stranka na seji tega odbora predlagala amandma v zvezi s
               tem, da ga je koalicija sprejela, da ga je posvojila, da je zakon torej v tem delu,
               ko gre za 5. člen, tak kot ste tudi vi predlagali in v tem smislu zavračam tiste
               trditve gospe Jerajeve, zakaj minister tega ni uredil. Je uredil! In strinjali ste se
               s tem. In nujno je, da to uredimo, in če tega ne uredimo, bo tudi po mnenju
               ministrstva protiustavna posledica resna, je izkazana, je verjetna, lahko se zgodi v
               zelo množični obliki, ne gre za strašenje, ne gre samo za neko potencialno možnost.
               Gre za realnost, ki se je zgodila. Zgodila se je pa zato, ker ste v prejšnjem mandatu
               sprejemali Zakon o odvetništvu in odvetniški tarifi, brez minimalnega strokovnega
               soglasja s tistimi, katerih pravni položaj ste urejali. In rezultat je bil ta odziv
               odvetnikov, ki ni primeren, ampak izkoristili so pač zakonsko možnost. <stage type="mag"/> (nadaljevanje) In res je, obe te situaciji
               sodniška in odvetniška sta na nek način povezani, ker imamo v obeh primerih ali belo
               stavko ali pa napoved popolne stavke v enem delu, ko gre za odvetnike, ampak obe
               situaciji izvirata iz mandata, ko ste vi urejali to vprašanje. Minister v vaši
               koaliciji je predlagal in vi ste kot poslanci to vprašanje tudi izglasovali in to
               vprašanje zdaj rešuje ta Vlada. Hvala.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp33">

               <speaker>PODPREDSEDNIK ANTON COLARIČ:</speaker>

               <p>Replika, gospod Jerovšek.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp34">

               <speaker>JOŽEF JEROVŠEK:</speaker>

               <p>Jaz sem dolžan samo na tisto, gospod minister, ko ste govorili, da gre za podtikanja
               glede vaše vloge pri usmerjanju sodniške stavke. Jaz se opravičujem, če sem rekel, da
               ste bili takrat v vlogi predsednika sodniškega društva, to sprejemam, ker nimam zdaj
               tistega dokumenta, vendar se pa živi spominjam par točk navodil kako se naj vodi
               sodniška stavka. To pa je na pisnem dokumentu, vi ga na hearingu niste zanikal
               tistega dokumenta, da je to izvorno vaš dokument, zato ne govoriti, da gre za
               kakršnakoli podtikanja, jaz se temu izogibam. In jaz moram reči, da razumem
               odvetnike, imajo pravico se boriti za svoje pravice in tudi za tarife, vendar v
               tistem delu, tu ste se strinjal z menoj, kar ni etično, kar je moralno da izkoriščajo
               morda stisko tistih najšibkejših za dosego tega cilja, to pa je etično in moralno
               sporno, kot je tu bilo že večkrat rečeno. In problem je v tem, da je to bilo očitno
               politično koordinirano in pripravljeno in to ne od tistih kot se zdaj tukaj očita, da
               so bile napake storjene s sprejemom nekaterih zakonov. Ti zakoni so šli generalno v
               pravilno smer in dobro smer in ljudstvo jih bo podprlo tudi na referendumu, še
               posebej v situaciji kot se od vsake kategorije državljanov pričakuje neko racionalno
               ravnanje. Napaka je, da ste to situacijo politično obračunavali, zlorabili in se vam
               je sedaj zalomilo, ker je v tej državi tudi institut referenduma, to se pravi
               direktne oblasti ljudstva in morate preprečevati oziroma zanikati en člen, 1. člen
               slovenske Ustave. Hvala lepa.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp35">

               <speaker>PODPREDSEDNIK ANTON COLARIČ:</speaker>

               <p>Hvala. Replika, še gospa Jerajeva.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp36">

               <speaker>ALENKA JERAJ:</speaker>

               <p>Mogoče bi še enkrat. Saj se čisto strinjava z ministrom v zvezi s tem, če on pravi,
               da je bil zakon po nujnem postopku in bi nastale velike posledice zaradi tega, ker
               odvetnike odklanjajo brezplačno pravno pomoč, torej delati na tem področju, zato je
               treba spremeniti 5. člen. To sploh ni sporno in mi ne nasprotujemo rešitvam, ki so
               dobre in ki izboljšajo zadevo, očitno je bil naš amandma še celo boljši od tistega
               kar ste vi predlagali v noveli in je bil zato tudi sprejet. In o tem sem jaz
               govorila, da če je problem, in to navajate kot razlog, da po nujnem postopku
               sprejemamo in da bi nastale težko popravljive posledice, ker se odvetniki izločajo iz
               seznamov. Zdaj smo določili, da sodišče določi po abecednem seznamu odvetnike, ki to
               morajo opravljati. In če je to problem se spremeni to. Mi pa spreminjamo še
               odvetniške tarife in še mnoge stvari, ki pa nobenih nepopravljivih posledic za državo
               ne bi imele.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp37">

               <speaker>PODPREDSEDNIK ANTON COLARIČ:</speaker>

               <p>Hvala. Poglejte, v tem trenutku imam še tri prijavljene. Jaz predlagam, da dobijo
               besedo, ampak, da začnemo razpravo tudi o predlaganem sklepu, ki izhaja iz pobude
               poslancev glede ustavne opredelitve. In sicer, glede sklepa, ki je na 18. strani
                  zahteve<stage type="mag"/> (nadaljevanje) skupine poslank in
               poslancev s prvopodpisanim mag. Borutom Sajovicem. Seveda bi želel, da se bolj tega
               zdaj držimo, da bomo lahko prišli do konca te seje in odločanja. Prvi ima zdaj po
               spisku besedo gospod Franci Kek.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp38">

               <speaker>FRANCI KEK:</speaker>

               <p>Hvala za besedo. S strani opozicije večkrat slišimo kako je Državni zbor zgolj
               glasovalni stroj koalicije za podporo vlade. Danes pa poslušamo kako bi bil glavni
               razlog, da bi tarife poletele v nebo, če bi jih potreboval minister. Zdaj, če je to
               res tako kot sem najprej omenil, tukaj streljate sami sebe v koleno, kot zna reči
               gospod Jerovšek. In tukaj se morate odločiti kaj je bolj res in kaj manj.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp39">

               <speaker>PODPREDSEDNIK ANTON COLARIČ:</speaker>

               <p> Naslednji je gospod Grims.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp40">

               <speaker>MAG. BRANKO GRIMS:</speaker>

               <p>Poglejte, ta čas smo dobili na mizo tudi stališče Vlade, poudarki v njem so
               pravzaprav enaki kot jih je predstavil minister. Ključna 90% prostora zavzemata samo
               dva. To je vprašanje teh odvetniških odstopov z liste za nudenje brezplačnih pomoči
               in s tem povezanih posledic in približno ravno toliko prostora kot ta zavzema
               vprašanje odvetniške tarife pri revizijskih postopkih. Torej, gre za očitno
               argumenta, ki jima dajejo posebno težo, zato bi se o teh dveh posebej še enkrat
               opredelil. Bi nekaj opozoril, da moram reči, da je nekoliko smešno, da tisti, ki ste
               sami predlagali ustavnopravno presojo te referendumske zahteve zdaj poskušate
               omejevati razpravo o tem, kajti ključne, relevantne argumente za ali proti
               ustavnopravni presoji je mogoče utemeljiti samo na oceni posledic uveljavitve ali
               odložene uveljavitve ali neuveljavitve tega zakona. To je bistveno in zato je jasno,
               da je potrebno govoriti o posledicah tega zakona, tako kot jih je mogoče oceniti in
               osvetliti tudi ravnanje posameznih skupin v luči ustavnopravne presoje, kjer bo v
               vsakem primeru prišlo do tehtanja različnih ustavnih pravic, kajti še enkrat
               poudarjam tisto kar sem že povsem na začetku tudi pravica do referenduma je izjemno
               pomembna ustavna pravica in kakršnokoli njeno omejevanje ali celo preprečevanje je
               hud in tudi nepopravljiv poseg v ustavne pravice, tudi to je izjemno pomemben
               element, ki ga bo, če boste res to izglasovali, Ustavno sodišče brez dvoma upoštevalo
               pri svoji odločitvi.</p>
               <p>Tisto kar pa je relevantno pa je naslednje. O eni stvari očitno vendarle obstaja
               konsenz vseh kolikor sem lahko sledil tej razpravi, to pa je naslednje, da so odstopi
               odvetnikov z liste za nudenje brezplačne pomoči oziroma pravne pomoči po službeni
               dolžnosti, v očitnem nasprotju s poklicno etiko odvetnikov in dodajam tudi v
               nasprotju z odvetniškim kodeksom, kajti vsaj dve določbi sta v odvetniškem kodeksu,
               ki napotujeta k popolnem nasprotnem ravnanju k upoštevanju tudi materialne zmožnosti
               tistega, ki je do odvetniških storitev upravičen.</p>
               <p>Z vidika ustavnopravnih pravic in ustavnopravnega varstva pa je ta stvar še mnogo
               bolj usodna. Poglejte, ko govorimo o tem nudenju pomoči, gre za nudenje pomoči
               zlasti, ko gre za zastopanje po službeni dolžnosti v ključnih primerih tam, ko ima
               lahko morebitna slabša težje dosegljiva <stage type="mag"/>
               (Nadaljevanje) ali po kvaliteti sicer slabša pravna pomoč za posameznika popolnoma
               nepopravljive posledice. Gre za postopke v katerih je 8, 10, v skrajnem primeru tudi
               30 let zagrožene zaporne kazni. Si predstavljate kaj pomeni neko slabo ali
               pomanjkljivo zastopanje v takem primeru. In sedaj v to luč, prosim, postavimo vsi ta
               postopek, ki se je zdaj odvijal, ko se umikajo odvetniki iz tega zastopanja. To je v
               resnici z vidika ustavno-pravnih pravic popolnoma isto, kot če bi kirurgi na
               urgentnem oddelku se umaknili za opravljanje nujnih zadev in rekli, dokler nam
               država, ne vem, ne da 15 tisoč evrov plače, dokler nas ne uvrsti v nek viški razred,
               dokler nam ne da nekega statusa, mi nujnih posegov ne bomo opravljali. Dr. Cukjati,
               ki sedi poleg mene, vam lahko potrdi, da je kaj takega popolnoma nemogoče sploh
               zamisliti, da bi se zgodilo v tem primeru. Kako si lahko potem ti ljudje to dovolijo.
               Pa še nekaj veliko hujšega je, kajti tukaj, kot je gospod minister sam dvakrat
               podrobno obrazložil, gre za organizirano akcijo, gre torej za politično organizirano
               dejanje, ko se odločajo o tem celotne odvetniške regionalne zbornice in potem
               govorijo o kolektivnem odstopu. Še enkrat bi poudaril tisto kar sem na začetku;
               nikakor ne sledijo temu vsi. To enostavno ni res. To trdim, da niti slučajno ne
               večina, ampak tisti del, ki se je pri tem angažiral, daje zdaj zelo grdo luč na
               celoten odvetniški poklic in moram reči, da zelo obžalujem, da je tako, kajti to
               prevedeno v govorico, ki jo uporabljamo navadni ljudje, je čisto navadno
               izsiljevanje. Izsiljevanje določenih koristi, izsiljevanje določenih uslug in to na
               tak način, ko v bistvu otežiš, morda v kakšnem primeru celo onemogočiš državljanki,
               državljanu, da doseže neko ustavno pravico, konkretno polno uresniči pravico do
               sodnega varstva, ki je seveda tudi ustavna pravica. To je, kot rečeno, v očitnem
               nasprotju s poklicno etiko. Če je takega primera, moram tudi povedati, ne poznam iz
               kjerkoli, kadarkoli iz kakšne druge države Evropske unije. In sedaj poglejte, rekli
               smo, da je to prevedeno v navadno govorico, čisto navadno izsiljevanje. Očitno je
               koalicija na to odreagirala, lahko bi rekli tudi podlegla, ampak sedaj se vprašajte
               ali je realno pričakovati v pogojih, kot sem že prej opozoril, da prav tisti po
               katerih se tudi pri ustavno-pravni presoji zgleduje in se mora zgledovati Ustavno
               sodišče in so o tem že presojali in so presodili, da je ustavno-pravno dopustno, da
               se urejajo te tarife z zakonom, da bi torej to Ustavno sodišče sedaj pa tudi ono
               legaliziralo izsiljevanje in mu podleglo. Jaz trdim, da tega ne bo storilo, ker bo
               zaščitilo ugled Ustavnega sodišča, če nič drugega. In zaradi tega ne verjamem, da bo
               rekli, da je zaradi takega ravnanja potrebno odvzeti, preprečiti vsem državljankam in
               državljanom, pa njihovo ustavno-pravno pravico do neposrednega odločanja o nekem
               zakonu na referendumu. To preprosto praktično ni verjetno in to mislim, da tudi vsi
               predlagatelji sami zelo dobro veste. Če je že pokleknila koalicija proti
               izsiljevanjem enega dela odvetnikov, majhnega, zelo glasnega dela, ne verjamem, da bo
               to storilo tudi Ustavno sodišče, tudi zaradi zgledov v tej pravni skupini. <stage type="mag"/>(nadaljevanje) In drugi argument, glede višine
               teh storitev v revizijskih postopkih. Ustavno sodišče, ko bo presojalo o tem
               vprašanju bo brez dvoma ocenilo tudi ali je to mogoče urediti drugače. In odgovor je
               silno preprost, seveda je. Zgolj preprosto bi bilo treba spremeniti zakon o
               odvetniški tarifi. Minimalna novela bi to stvar lahko takoj uredila. Pri tem bi
               opozoril še na nekaj, kar pa že meji na sprenevedanje, ta 19. člen, na katerega se vi
               zdaj sklicujete, lahko bi tudi rekli, da se nanj obešate kot na rešilno bilko.
               Namreč, ne določa trajno višino te tarife, ampak vam citiram, kaj v resnici v njem
               piše. Da ta sprememba in ta limit, ki ga potem ponovno uveljavljate in ker ste sami
               večkrat uveljavljali, velja (citiram): do uveljavitve predpisa, ki ureja odvetniško
               tarifo sprejetega na podlagi 19. člena zakona. To se pravi samo za to obdobje, dokler
               bi pač na predlog odvetniške zbornice in s predhodnim soglasjem ministra, bila
               uveljavljena neka nova, najbrž ni težko uganiti, da višja tarifa, bi veljala v
               resnici ta omejitev. Zato je sklicevanje na to, da bodo iz tega naslova prišle kakšne
               velike in nepopravljive posledice, oprostite, pa že precej smešno. Če imate res namen
               to trajno omejiti, potem lahko to skrajno enostavno in tudi sorazmerno hitro naredite
               s predlogom spremembe zakona o odvetniški tarifi. Zato ni nobene potrebe sprejemati
               ta zakon in še manj je potem to relevanten argument, ki bi prepričal, da je zato
               treba preprečiti vsem državljankam in državljanom, da o tem zakonu odločajo na
               referendumu. To je popolnoma privlečeno za lase. To ni argument in to najbrž tudi
               predlagatelji zelo dobro sami veste. Iz tega pač sledi zelo preprost zaključek. Res
               bi predlagal še enkrat, da tisti, ki ste dali to zahtevo za presojo Ustavnega sodišča
               ne obremenjujete s to stvarjo, ki je preveč prozorna še Ustavno sodišče, ki ima že
               sicer preveč drugega dela. In da se raje posvetimo delu, ki bi bilo edino relevantno
               in trdim tudi, edino ustavno pravno v tem trenutku nesporno. Predvsem tudi z vidika
               pravnega argumenta ekonomičnosti in se posvetimo sestavi odloka, ki naj bo napisan
               tako, da je mogoče izpeljati ta referendum, hkrati z evropskimi volitvami, za kar je
               več argumentov, ki sem jih naštel že prej. Prvi, da je na ta način prihranjen denar
               davkoplačevalcev, drugič, da je na ta način prihranjen dodaten trud vsem volivkam in
               volivcem in tretjič, medsebojna sinteza, medsebojni pozitivni vpliv tistih, ki bi se
               odločili iti na eno ali drugo odločanje, tisti dan bo zagotovo povzročilo, da bo v
               obeh primerih višja udeležba. To pa bi obema odločitvam dalo večjo legitimiteto, kar
               bi v demokraciji moral biti tudi cilj, ki mu je vredno slediti.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp41">

               <speaker>PODPREDSEDNIK ANTON COLARIČ:</speaker>

               <p>Hvala. Gospod Čepič, pa bi prosil res, da se glede sklepa še malo opredeljujemo.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp42">

               <speaker>BOGDAN ČEPIČ:</speaker>

               <p>Hvala lepa za besedo. Pričakoval sem, da bo mnogo prej že okoli tega sklepa oziroma
               teh dveh sklepov, ki jih imamo danes tukaj pred seboj, da se bomo opredeljevali, ne
               pa govorili o zakonu, ki je že, tako kot je bilo rečeno, sprejet, ki sicer še ni
               operativen, zaradi tega, ker imamo nekatere zadržke. Jaz bi rekel tako, da nihče ni
               oporekal možnosti izvedbe referenduma tukaj notri. <stage type="mag"/>(Nadaljevanje) To je res najvišja oblika demokratičnosti in lahko
               volivci na nek tak način se glede tega opredelijo. Ampak lepo prosim, ne oporekati
               tudi, tako kot je zapisano v 21. členu Zakona o referendumu in ljudski iniciativi, da
               lahko Državni zbor zahteva preverbo oziroma ugotovitev, ali je to skladno z ustavo.
               To je tudi ne nazadnje ena temeljnih pravic, ki jih lahko ta Državni zbor uveljavlja.
               Zakaj tega ne bi izkoristili, zato da bi na koncu volivci oziroma tisti, ki bodo
               odločali na referendumu, vedeli, o čem odločajo, na kakšen način in o čem se odloča.
               In bomo na ta način pravzaprav vsi skupaj vedeli in šli mirne vesti na referendum.
               Toliko bolj, ker je tudi sedaj gospod Grims na koncu povedal, me prepričujejo njegove
               ugotovitve, da želimo s tem neko drugo stvar, ampak predvsem je cilj njegove
               usmeritve in tega referenduma udeležba na volitvah in povečanje udeležbe na evropskih
               volitvah. To je temeljni cilj in povejmo si to, no. Povejmo si to, zaradi tega, ker
               daleč od tega, da bi bil to prihranek nekih stroškov, saj ne nazadnje z lahkoto
               vložimo zakon, ki bi 150 milijonov evrov ali pa še več potegnil iz tega proračuna, pa
               se takrat ne borimo, kako bi zmanjšali te stroške, pa lahko tudi kakšne druge stvari.
               To je osnovni cilj. Tudi zaradi tega, ker ves čas v tej razpravi zavajamo, ko
               govorimo o tarifi, odvetniški. Mi je nismo spremenili, razen v enem delu, spremenili
               smo način določanja tarife. To je bistvena stvar in to je temeljna stvar. Seveda, vi
               želite, da bi o tej tarifi razpravljali, tako kot je bilo rečeno, v prisotnosti
               javnosti na seji Državnega zbora; tudi to je bila ena od stvari. Zato, da bi lahko
               pokazali, kako so in na kakšen način so te tarife oblikovane. V samem predlogu, v
               obrazložitvi za referendum ste pa en samcat primer navedli, kako je zmanjšal ta novi
               zakon oziroma ta novi zakon o odvetniški tarifi, in to pri enostavnih pogodbah, ki so
               stale prej od 20 evrov naprej, sedaj pa stanejo od 5 do 10 evrov. Pozabili ste seveda
               na vse tiste stvari in na vse tiste elemente, kjer se je tarifa mogoče tudi
               podražila, da ne govorimo o tem, kar je pa ta sprememba zakona, ki je sedaj, pa
               drastično znižala tarife.</p>
               <p>Seveda, tudi vaše vizionarstvo, ves čas navajate, kaj vse je v ozadju in kaj vse je,
               vključno s tem, kaj bo odločilo Ustavno sodišče. Težko bi rekel, kaj bo odločilo
               Ustavno sodišče. Ustavno sodišče je neodvisno, avtonomno in je najvišja veja sodne
               oblasti v tej državi. In spoštovanje odločitev Ustavnega sodišča bi za nas, ki smo
               politiki v Državnem zboru, moralo biti pravzaprav Sveto pismo na nek način. Tega v
               preteklosti žal ni bilo. Imamo kar nekaj odločitev Ustavnega sodišča zelo jasno
               napisanih, pa še do zdaj niso bile izvršene v zadnjem štiriletnem obdobju, nekatere
               se vlečejo še tudi iz katerega drugega obdobja. Zato so argumenti, kako in na kakšen
               način ter zakaj iti samo na referendum in ne tudi v to ustavno presojo, zelo
               slabi.</p>
               <p>Prosim lepo, napravimo to, s tem v ničemer ne omejujemo možnosti, da pridemo tudi do
               referenduma, ampak dajemo samo to možnost. In zato bom podprl ta prvi sklep in
               predlog skupine poslancev s prvopodpisanim gospodom Sajovicem, da najprej opravimo
               ustavno presojo te stvari in se potem odločimo, ali gremo na referendum oziroma
               nimamo pravzaprav več možnosti odločitve; gre za to, da je referendum, tako kot je
               Zakonodajno-pravna služba tudi ugotovila, skladno z zakonom tudi vložen. In ko se že
               sklicujemo na to, se sklicujemo <stage type="mag"/>(Nadaljevanje) tudi na zadnji odstavek mnenja Zakonodajno-pravne službe,
               kjer ugotavlja, ali je to v skladu in ali bodo nepopravljive posledice nastale, lahko
               odloči samo Ustavno sodišče. To je zadnji odstavek mnenja te službe, in upoštevajmo
               to na ta način, da damo to v presojo in se potem kasneje glede tega tudi odločamo.
               Hvala lepa.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp43">

               <speaker>PODPREDSEDNIK ANTON COLARIČ:</speaker>

               <p>Hvala. Repliko ima gospod Grims.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp44">

               <speaker>MAG. BRANKO GRIMS:</speaker>

               <p>Glejte, seveda v končni fazi odloča Ustavno sodišče, ampak vsaj mnenje, pa upam, da
               ne odrekate, da lahko vsak od nas pove. Tudi jaz sem parkrat poudaril, da ne
               verjamem, da bi Ustavno sodišče podleglo izsiljevanju neke ozke, očitno pa dobro
               organizirane skupine. Namreč, argument, zakaj ne verjamem temu, sem pa tudi
               predstavil. V ustavnopravno primerljivih državah imajo točno tako ureditev, kot je
               sedaj veljavna v Sloveniji. Če želite še eno primerjavo, recimo, tudi v Nemčiji je
               uvrstitev na to listo s strani odvetnikov, ko gre za brezplačno zastopanje oziroma
               zastopanje po službeni dolžnosti, prostovoljna. Pa tam ne prihaja do masovnega umika,
               čeprav so ravno tako tarife določene z zakonom. Kar pomeni, da gre v njihovem primeru
               za očitno mnogo višji nivo spoštovanja poklicne etike, ki je sicer zapisana tudi v
               njihovem lastnem kodeksu, tudi v Sloveniji. In to so vse razlogi, zaradi katerih je
               to zgolj dodatno obremenjevanje Ustavnega sodišča v zadevi, za katero ne verjamem, da
               tudi predlagatelji sami iskreno verjamete, da ima možnost za uspeh. Njene posledice
               pa bodo. Posledica bo predvsem v tem, da se bodo pojavili neki dodatni stroški, in že
               zdaj napovem, da tisti, ki zdajle vsi vpijete, da to ni problem, boste potem na ves
               glas vpili, zakaj so se povzročili neki dodatni stroški z nekim referendumom. Dvakrat
               ste ga sami povzročili. Gospod Jože Poglajen vam je v Dnevniku sam napisal, da je
               bila vaša največja politična napaka, da ste šli sprejemat na vrat na nos novelo tega
               zakona, pa upam, da v nobenem primeru gospoda Poglajna ne povezujete z nami, ker ste
               pač dali v roke kronski argument opoziciji, da sledite samo interesom posameznih
               skupin. To je po eni strani. In po drugi strani je iz tega popolnoma...</p>
            </sp>
            <sp xml:id="SDT5-OZNPJUIP-Nujna-009-2009-04-08.sp45">

               <speaker>PODPREDSEDNIK ANTON COLARIČ:</speaker>

               <p>Oprostite, gospod Grims, na kaj replicirate, ker do zdajle niste še ničesar povedali.
               Zdaj ste ponovno začeli o Poglajnovem članku, pa o tem ni bilo...</p>
            </sp>
            <sp xml:id="SDT5-OZNPJUIP-Nujna-009-2009-04-08.sp46">

               <speaker>MAG. BRANKO GRIMS:</speaker>

               <p>Glejte, maloprej je bilo rečeno s strani gospoda, tudi izrecno je bilo omenjeno moje
               ime in priimek, da se mi izmikamo presoji Ustavnega sodišča. In potem je bila iz tega
               narejena cela znanost, oprostite, in na to tudi poskušam odgovoriti.</p>
               <p>V glavnem, če bi sami iskreno verjeli v to, da imate možnost za uspeh, mislim, da bi
               tudi danes se sami veselili te razprave in z veseljem predstavljali argumente. Tako
               pa je več kot očitno, da želite nad moč argumentov zgolj z argumentom moči in da se
               zanašate na to, da boste pač na koncu izglasovali nekaj, kar bo po vaši volji. Toda
               to bodo plačali davkoplačevalci dvakrat, prvič zato, ker ste sprejeli ta zakon, in
               drugič, ker zdajle eno napako, o kateri sem prej govoril in vam jo očita tudi gospod
               Poglajen, nadgrajujete še z drugo napako - da poskušate te stvari zavleči, čeprav
               veste, da realne možnosti za uspeh, da bi Ustavno sodišče presodilo torej, da je
               treba odvzeti pravico, ustavno pravico vsem državljankam in državljanom, zato ker bo
               v tem času se zgodilo ne vem kaj, pravzaprav res nimate, no.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp47">

               <speaker>PODPREDSEDNIK ANTON COLARIČ:</speaker>

               <p>Hvala lepa. Gospa Cvetka Oražem.<stage type="mag"/>
               </p>
            </sp>
            <sp xml:id="SDT5-OZNPJUIP-Nujna-009-2009-04-08.sp48">

               <speaker>CVETKA ZALOKAR ORAŽEM:</speaker>

               <p>Hvala lepa. Jaz bi rada glede na to, da je bilo kar nekaj razprav povezanih posredno
               tudi s stališči Poslanske skupine Zares, ki smo jih predstavili na začetku, nekaj
               stvari vendarle ponovno ponovila, pa tudi argumentirala. Jaz se argumentov ne bojim
               in mislim, da smo jih danes povedali dovolj in nihče v tem prostoru ni niti
               prestrašen, niti ne misli, da ravnamo kakorkoli narobe.</p>
               <p>Bilo je rečeno, da se bojimo ljudstva in da ne želimo slišati njihovega mnenja. Jaz
               nisem govorila o tem. Jaz sem govorila o tem, da je ta referendum, ki ste ga
               predlagali dve politični stranki oziroma njuni poslanci. Tega referenduma v tej
               vsebini v tem trenutku niso predlagali državljanke in državljani. V tem smislu sem na
               začetku povedala, da predlagatelji ste politične stranke in nosite odgovornost za to,
               da presodite o katerih vprašanjih resnično menite, da je nujno potrebno povprašati
               ljudstvo. Menim, da referendum ni institut, ki bi ga uporabljali in izkoriščali za
               ozke politične cilje, za doseganje, morda, ciljev tudi povezanih z nekaterimi
               opravili, ki naj bi se takrat dogajali, ampak da mora biti politična stranka, ki se
               za to odloči zelo zelo premišljena. In prepričan sem, to pa ponovno upam reči, da
               vprašanje odvetniških tarif na tak način kot jih vi navajate ni vprašanje, ki bi v
               resnici bilo tako pomembno, da bi se z njim morali ukvarjati v obliki referenduma vsi
               državljanke in državljani. Tudi politika ima še druge odgovore na te zadeve in bi jih
               morala imeti. Še posebej zato, ker razloge za to vlečete vi tudi na nek način, če bi
               rekla nekoliko figurativno, iz petnih žil. Tudi vaši argumenti so vedno polni
               zavajanja. Ne nazadnje ste na začetku govorili o tem, da ima vsa Evropa tako urejeno
               in malce da ne ves svet, da se o odvetniških tarifah odloča na podoben način kot ste
               zagovarjali vi. Sedaj se je stvar zmanjšala in se tako odloča samo v Avstriji in
               Nemčiji. Še enkrat tudi poudarjam, da o odvetniških tarifah nikoli odvetniki niso
               odločali sami, niti ne pred Šturmovim zakonom, niti ne v času Šturmovega zakona,
               nikoli niso odločali sami. Gre samo za to razliko ali o teh tarifah odloča izvršna
               veja oblasti, Vlada oziroma ministrstvo in na drugi strani vaša trditev, da če bo o
               tem odločal Državni zbor, parlament, potem bodo tarife nižje. Jaz menim, da nikjer in
               nikoli ni nobene garancije, niti za vašo trditev, da če bo o tarifah odločil minister
               oziroma vlada bodo te avtomatsko višje. To je teza, to je hipoteza, to je nebuloza,
               ki jo vi želite prodati. Če bo o tem odločal minister, potem drage državljanke in
               državljani, potem bodo odvetniške tarife višje. Jaz se s tako tezo ne strinjam in
               menim, da zaradi take teze ni potrebno državljankam in državljanom iti na referendum.
               Zaradi tistega na kar pa mi opozarjamo, to je zagotavljanje pravne varnosti in
               zagotavljanje odvetniške pomoči po uradni dolžnosti pa menim, da je morda potrebno,
               da o tem odloča Ustavno sodišče. Ne nazadnje v istem sta danes dva ugledna pravna
               strokovnjaka dala izjave, da je to potrebno. Dr. Igor Kavčič je rekel: Po mojem
               mnenju kar nekaj elementov kaže na to, da bi z referendumom lahko nastale <stage type="mag"/> (Nadaljevanje) protiustavne posledice. Prof.
               dr. Miro Cerar ocenjuje, da je v vsakem primeru koristno, da o referendumu presodi
               Ustavno sodišče. To sta dva ugledna strokovnjaka s področja ustavnega prava, ki sta
               to povedala. Vi nam danes citirate novinarja, sicer zelo spoštovanega in uglednega,
               jaz vam citiram dva ustavno-pravna strokovnjaka. In naprej. Mi smo v imenu Poslanske
               skupine Zares, jasno in glasno povedali, da se ne strinjamo z ravnanjem odvetnikov z
               izsiljevanjem in smo danes tudi prvi uporabili to besedo, ki jo je potem na veliko
               začel tudi kolega, težko rečem kolega, ampak bom rekla samo poslanec Grims. Res je,
               ne strinjamo se s tem načinom, vendar pa menimo, da je prav vaš, v narekovajih
               Šturmov zakon povzročil, da imajo v tem trenutku odvetniki v rokavu bistveno več
               adutov in džokejev. Če povem zelo preprosto, kajti niste vzpostavili, Šturmov zakon
               ni vzpostavil nekega mehanizma, nekega pravnega suporta, ki bi omogočil, da so
               odvetniki pravzaprav dolžni opravljati te stvari, kot ste rekel, po uradni dolžnosti.
               Jaz ne vem v tem trenutku ali takšen mehanizem v Nemčiji imajo ali ne in zakaj tam ne
               prihaja do teh težav. Ampak pri nas do teh težav, do teh napovedi, do teh groženj
               prihaja in jaz bi vas samo še to pozvala, ali si lahko zamislite, kaj se bo zgodilo,
               če vaš referendum uspe in če potem eno leto ne smemo popraviti zakona o odvetniški
               dejavnosti, kakšno bo stanje v tem enem letu, ko bodo odvetniki očitno začeli
               izvajati svoje grožnje, da ne bodo zastopali po uradni dolžnosti, koliko procesov bo
               ustavljenih. Morda, koliko novih Plutov bo morda izkoristilo to možnost, da ne bodo
               si poiskali odvetnika, ampak bodo zahtevali, jim to da država, država jim pa tega ne
               bo dala. Kdo bo takrat zagotavljal državljanom pravno varnost? Kdo bo prevzel
               odgovornost za takšno stanje? Zanima me odgovor na to vprašanje? Ste pripravljeni
               prevzeti SDS in SLS, ki predlagate referendum, odgovornost za takšno enoletno blokado
               pri delu preiskovancev, pri delu sodišč, kjer ne bo zagotovljene pravne varnosti in
               zastopanja po uradni dolžnosti. To je edin odgovor, ki ga jaz še želim od vas, ne
               tistih, bom rekla izmišljotin, ki se stalno spreminjajo in so vaša menja en dan
               takšna in en dan drugačna. Hvala.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp49">

               <speaker>PODPREDSEDNIK ANTON COLARIČ:</speaker>

               <p>Hvala. Boste dobil besedo! Ampak jaz bi prosil, da počasi probamo zaključiti po treh
               urah. Vsak, ki je želel, je dobil besedo. Nekaj je še prijavljenih. In gospod
               Anderlič ima sedajle besedo, potem pa še ostali. Bi pa res prosil, da poskušamo
               zaključiti, ob enih imamo sejo in bo še priložnost kaj za povedati danes.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp50">

               <speaker>ANTON ANDERLIČ:</speaker>

               <p>Ja, saj jaz sem pravzaprav mislil, da ne bo potrebno tri ure razpravljati o tem in
               zato sem tudi proceduralno vas spomnil na nekatere zadeve. Ampak dejansko sem pa
               mislil, da vendarle bomo govorili o tem kakšne posledice bi nastale, če na referendum
               gremo in kaj pravzaprav ta sklep, ki ga mi predlagamo, tudi zahtevali pa pričakuje,
               da se bo zgodilo. Torej, predlagatelji referenduma, želite, da ostane, ne bom rekel
               brezpravno, neko kaotično stanje v državi, v katerem ne bodo odvetniki po uradni
               dolžnosti opravljali pomoč tako kot bi naj jo. <stage type="mag"/>(Nadaljevanje) Na to se je opozarjalo pri sprejemanju Šturmovega
               zakona. Na to se je potem vložila zahteva za presojo pred Ustavnim sodiščem v tem
               delu. In na koncu je prišlo do tega, da sedaj odvetniki družno to pomoč odklanjajo,
               na ta način, kot je tu predvideno. Torej mi moramo govoriti o tem, da s tem, ko
               greste na to, jaz ne dvomim, da vi lahko referendum dobite, če boste vseskozi vpili,
               kako odvetniki služijo in da je to edina stvar in tako naprej, ljudje se pa ne bodo
               poglabljali v zakon; v to ne dvomim. Ampak ali je dopustno, da ljudi sprašujemo, ali
               so za to, da se plačujejo davki? Ali je dopustno, da se nekomu odtegne brezplačna
               pravna pomoč, zato ker si ne more sam plačati ali zaradi nekaterih drugih stvari, o
               katerih je bilo danes tu govora. Ali je dopustno, da o tem sprašujemo ljudi, pa še
               zavajamo jih z argumenti, ki ste jih navajali danes tukaj. Nobenega dvoma ni o tem,
               da je ustavna pravica odločati na referendumu o vprašanjih, ki naj bi bila po mnenju
               nekaterih ponujena v presojanje ljudem. Ampak ta Državni zbor ima še nalogo, da
               naredi zakon oziroma spremeni ustavo na način, da bo jasno zapisal, katerih vprašanj
               ni dopustno dajati v presojo na referendum - ko gre za nekatere mednarodne pogodbe,
               ko gre za davke in tako naprej. Mi tega deset let ne moremo urediti, pa moramo po
               odločbi Ustavnega sodišča. Tu se pa sklicujemo na to, da bo Ustavno sodišče
               brezpogojno reklo, ja, ljudje imajo pravico in ta pravica je nad vsemi. Ne, ni res,
               ker ta pravica ne more biti tako narejena, da jaz v imenu tretjega, petega odločam,
               da on neke pravice, ki je z ustavo zagarantirana, ne bo dobil. Tu govorite o tem, in
               to je treba na ta način povedati, ne pa mi govoriti vseskozi o nekih tarifah, pa kako
               je ono pa kako je tretje. Ampak vi dejansko želite povzročiti kaotično stanje, ki ga
               ne bomo mogli urediti še leto dni po referendumu. Samo za to gre. Povejmo si,
               priznajmo si, o nobeni višini tarife, razen tega, da se bodo nekatere zmanjšale - jaz
               res ne bi šel rad v navajanje nekaterih primerov, ki so se dogajali, in preko
               svetovalnih, odvetniških in ne vem katerih uslug so pri točno določenih primerih
               odtekali ogromni denarji. In vi, Jerovšek, to prav dobro veste, in zdaj kažete s
               prstom na nekaj drugega.</p>
               <p>Zato sem trdno prepričan, da moram za tisto, kar sam vidim v tem primeru, dobiti še
               mnenje, ali pač potrditev ali zavrnitev, Ustavnega sodišča. Tudi ne dvomim, da
               Ustavno sodišče v tem primeru, ko že nastaja ali pa ko so že nepopravljive posledice
               od 1. januarja tega leta naprej, ko se del zakona ali pa del dejavnosti, obvezne
               dejavnosti, ki jo mora država izvajati, ne izvaja, da se bo Ustavno sodišče tudi
               prioritetno lotilo tega vprašanja in odločilo tako, da bo mogoče ujeti tudi rok še za
               junijske volitve, ki so razpisane, in da bo takrat tudi ta referendum, če bo izid
               drugačen. Sem pa prepričan, da Državni zbor mora izkoristiti to možnost, ki jo ima
               zakonsko, da povpraša, ali je ta domneva in to stanje, ki je vzpostavljeno in se ga
               želi vzdrževati naprej, ali je to prav, ali je to v skladu z ustavo in tako naprej.
               Jaz mislim, da ne, in zato bom glasoval za to, da Državni zbor sprejme sklep, ki je v
               prilogi, da ga ne ponavljam. Hvala.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp51">

               <speaker>PODPREDSEDNIK ANTON COLARIČ:</speaker>

               <p>Hvala. <stage type="mag"/>(Nadaljevanje) Še gospod Jerovšek, če
               res želite še enkrat besedo.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp52">

               <speaker>JOŽEF JEROVŠEK:</speaker>

               <p>Hvala lepa. Želel sem zgolj o tem stališču Vlade, ali kako je že naslovljeno, ki je
               prišlo po začetku te seje na mizo. Gospod minister je že takoj na začetku najavil
               bianco podporo Vlade zahtevam in argumentom, ki jih pa ni, teh strank, ki zahtevajo
               presojo na Ustavnem sodišču in ki zahtevajo, če tako rečem, miniranje referenduma in
               se zavzemajo za povečanje stroškov, ki bi nastali z referendumom. Mene v tem mnenju
               dejansko preseneča, pa sem kljub temu mislil, ker je minister tu, da bo malo drugačno
               to mnenje, da bo bolj kompleksno, in me preseneča, da se absolutno ne referira ali pa
               da bi lahko zaznali stališče Zakonodajno-pravne službe, kjer so le ugledni pravniki,
               ki imajo dolgoletno tradicijo in mislim, da so kar uspešni tudi v svojih stališčih v
               zvezi z Ustavnim sodiščem. Ampak tu noter zasledim dobesedno sladostrastje nad tem,
               da so odvetniki množično predlagali svoj izbris s seznama za brezplačno pravno pomoč.
               Gospod minister je danes sicer rekel, da to ni etično, ampak to sem danes prvič
               slišal. In, glejte, jaz odvetnikov nikakor ne bom obsojal, ker vidim, da to, kar je
               gospa Cveta rekla, da je izsiljevanje, pa dejansko je, ni prišlo iz njihovih vrst, da
               je to politično motivirano, da so stranke na oblasti v povezavi z nekaterimi
               odvetniki to sforsirale. In ta izstop s tega seznama se mi pa ravno v tej točki zdi
               sporen. In to se mi zdi dejansko tako, kot če bi zdravniki se odpovedali ali pa
               preklicali Hipokratovo zaprisego, se mi zdi zelo primerljivo. In upam, da bo prišlo
               do potrebnih razmislekov. Odvetniki imajo absolutno pravico se zavzemati za večje
               tarife in vse, to je normalno, in na druge načine tudi pritiskati, ampak v tej točki
               so pa šibki, moram reči, da so šibki. In žal jih je vladajoča politika k temu
               spodbudila, to je pa več kot očitno. In seveda vprašal bi tudi, kako je tu tako
               meritorno stališče, ki pravi, "ob tem velja opozoriti, da Republika Slovenija nima na
               voljo kapacitet v ustrezno usposobljenih pravnikih, da bi lahko interventno
               vzpostavila sistem državnega odvetništva, kot odgovor na umik odvetnikov s seznamov
               odvetnikov." Vse doslej vemo, da je v Sloveniji daleč večje število sodnikov kot v
               primerjalnih državah drugod. Sodniki - zdaj ne vem, ali je s tem tudi preprečeno, da
               se lahko, če dobijo licenco in izpolnjujejo vse pogoje, odločijo tudi za odvetništvo,
               če izpolnjujejo pogoje. Ali je s tem že nakazano, da bo tu blokirana vsaka konkurenca
               znotraj tega, kajti pri nas je toliko pravnikov, ki se ne morejo do primernega posla
               dokopati, in sem prepričan, da bi lahko to brezplačno pravno pomoč zelo korektno
               izvajali. Vendar vidim, da se že <stage type="mag"/>(nadaljevanje) a priori naprej zagotavlja, to pa ne bo možno, to pa ni
               možno, tega pa ne bomo dovolili. To ne bomo dovolili, da bi se na tem trgu lahko kdo
               dodatno pojavil.</p>
               <p>Jaz pozivam predvsem s te stranke, da se to, ko na eni strani zagotavljate, da se za
               socialno šibke državljane zavzemate. Zdaj smo vas pa razgalili, da delate ravno
               obratno, da ravno ti vam niso v interesu in da celo pritiskate na odvetnike, kako
               najbolj učinkovito izsiljujejo, da spremenite to, to je dejansko neetično in
               nemoralno. Hvala.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp53">

               <speaker>PODPREDSEDNIK ANTON COLARIČ:</speaker>

               <p>Hvala. Gospod Potrč ima prvi repliko. Samo za zapisnik, gospoda Rožeja, ki ga je do
               sedaj nadomeščala Cvetka Oražem, od zdaj naprej nadomešča Damjan Perne. Izvoli.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp54">

               <speaker>MIRAN POTRČ:</speaker>

               <p>Jaz ugovarjam samo trditvi, da nimamo stališč do mnenja Zakonodajno-pravne službe.
               Jaz imam stališče in Zakonodajno-pravna služba opozarja, da predlagatelji referenduma
               ne obravnavajo mnogih vprašanj, ki so pomembna za pravno varnost, ampak samo način
               določanja tarife in hkrati opozarja, da je glede določanja tarife že ob prvem mnenju,
               ko se je zakon sprejemal opozorila, da obsojajo ustavno-pravna vprašanja načina
               določanja. Govorim to ne zato, da bi medsebojno si pojasnjeval, ampak ker je navada
               tega Državnega zbora iz dela opozicije, posebej gospoda Jerovška, pa še koga, da
               govori stvari, ki niso res in potem, če takoj ne ugovarjaš in ne opozoriš, da si
               izmišljuje, kasneje govori, saj smo že opozorili in nihče temu ni ugovarjal, skratka,
               da se ne bi neresnica prijela, takoj ugovarjam, da so trditve gospoda Jerovška v
               celoti v nasprotju z vsebino mnenja Zakonodajno-pravne službe v zvezi z referendumom
               in našo zahtevo.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp55">

               <speaker>PODPREDSEDNIK ANTON COLARIČ:</speaker>

               <p>Hvala. V tem trenutku sta prijavljena še gospod Grims in gospod minister. Ali je to
               vse, da bom vedel, da lahko zaključimo potem? Jaz sem vprašal ali želi še kdo besedo
               - gospod Čepič bo še želel. Gospod Grims, dajem vam besedo. Potem bi pa res prosil,
               da zaključimo, ker moramo tudi poročilo pripraviti še.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp56">

               <speaker>MAG. BRANKO GRIMS:</speaker>

               <p>Seveda lahko v vsaki stvari, na akademski ravni se reče, da obstajajo dileme, vendar
               v danem primeru je dilem sorazmerno malo. Še tretjič opozarjam na dejstvo, da prav
               tiste države, ki so nam zgled pri ustavni ureditvi in ustavno sodni presoji imajo
               stvari urejene natanko tako, kot je sedanja ureditev. Med tem, ko nas novela od te
               ureditve oddaljuje. Kajti Nemčija ima tarife urejene z zakonom, ima prostovoljnost
               uvrstitve odvetnikov na listo za zastopanje v primeru službene dolžnosti in
               brezplačne pomoči in tako naprej. Skratka, stvari so primerljive, jasne, tam so bile
               tudi že predmet ustavno pravne presoje in ni bilo presojeno, da so v nasprotju z
               Ustavo. Tako, da ne verjamem, ne verjamem, da bo slovensko sodišče, Ustavno sodišče
               ravnalo bistveno drugače.</p>
               <p>Drugo je pa vprašanje, tudi če bi celo v nekem delu presodilo, da je karkoli treba
               urediti za to, je pa zelo malo verjetno, da bi pa odreklo pravico v celoti odločati
               na referendumu, ker gre tudi za ustavno pravico in gre za tehtanje ustavnih pravic,
               celo če je katera pod vprašajem, to še enkrat opozarjam. Tisto zaradi česar sem se pa
               javil, sta pa izredno pretirani razpravi dveh članov oziroma ene članice in člana, v
               zvezi s tem brezplačnim zastopanjem. <stage type="mag"/>
               (Nadaljevanje) Češ, kdo bo prevzel odgovornost pa kako bo prizadeti. Še enkrat povem,
               gre za očitno, to je iztrgalo zelo jasno iz besed gospoda ministra, organizirano
               izsiljevanje ene ozke skupine znotraj odvetnikov. To niso vsi odvetniki, to z vso
               odgovornostjo trdim, ker sem z mnogimi govoril včeraj, niti eden od njih se ni
               izločil iz liste za brezplačno pomoč niti eden se ni izločil iz liste za zastopanje
               po službeni dolžnosti. To se pravi, in to dejanje, to organizirano izsiljevanje te
               skupine zelo glasnik, ki jim pa vi držite "štango", kar je sedaj že več kot očitno iz
               te razprave, pa meče žal slabo luč na vse in so vsi zaradi tega tudi zelo nesrečni.
               Ampak kako je pa v resnici in če kdo misli, da govorim karkoli na pamet, vam pa tole
               lahko malo citiram, en zapisnik in to kar iz Območne zbornice Ljubljana, kjer je
               njena predsednica povedala, da so mnenja članstva glede uvrstitve na to listo ali
               izločitve, deljena. In sedaj pa pazite ta citat, citiram zapisnik: "Določeni člani se
               sedaj množično prijavljajo na listo za brezplačno zastopanje, nekateri pa odjavljajo
               iz teh list." To se pravi, je popolnoma jasno to kar sem prej povedal, da ne gre, če
               kdo dvomi, to je, kopija zapisnika je prišla iz odvetniških vrst, da gre za
               organizirano izsiljevanje neke ozke zloglasne skupine in sedaj vas pa jaz vprašam,
               zakaj jim držite štango, ko je tukaj jasno, da če bi samo nehali jim politično
               podporo dajati, bi se očitno stvari uredile same po sebi. Pač tisti, ki tega ne
               želijo, ki nimajo tega profesionalnega čuta te poklicne etike, ki je sicer zapisana v
               odvetniškem kodeksu, bi se iz list izločili, ostali pa še enkrat citiram, "se sedaj
               množično prijavljajo na te liste". To prosim, piše v zapisniku. In zato lepo prosim,
               nehajte s takimi patetičnimi izjavami in se pogovorimo o resnih argumentih.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp57">

               <speaker>PODPREDSEDNIK ANTON COLARIČ:</speaker>

               <p>Hvala. Gospod Čepič.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp58">

               <speaker>BOGDAN ČEPIČ:</speaker>

               <p>Hvala lepa za besedo. Jaz bi seveda, ker pač nisem bil posebej izzvan, ampak bi le
               želel replicirati na tisti del izvajanja gospoda Jerovška, ko govori, da smo seveda,
               da mi spodbujamo to izsiljevanje, katerega seveda obsojamo, izsiljevanje odvetnikov.
               Jaz bi pa rad spomnil, kdo pa je začel izsiljevati v tem mandatu v tem Državnem zboru
               s svojim načinom obstrukcije in seveda tega, ker ni bilo po njegovi volji nekaj
               izglasovano in je bilo potrebno zaradi tega izsiljevanja ponovno na zasedanje in
               ponovno glasovati zato, da bi lahko izpeljali neko drugo glasovanje. To je bil
               vzorec, ki se nam zdaj pojavlja, ki se nam zdaj na nek način pojavlja v odločitvah
               mnogih ljudi in mnogih skupin, ki najdejo v tem nek način. In zato seveda jaz obračam
               stvar, da je to spodbujeno s kakršnokoli pobudo teh, ki so predlagali, da se ustavna
               presoja tega vprašanja in te stvari tudi opravi. Hvala lepa.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp59">

               <speaker>PODPREDSEDNIK ANTON COLARIČ:</speaker>

               <p>Replika, gospod Jerovšek.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp60">

               <speaker>JOŽEF JEROVŠEK:</speaker>

               <p>Jaz se gospodu Čepiču zahvaljujem, da je tako nazorno povedal, da je to reakcija na
               dogajanje v Državnem zboru, in da je šlo za politično motiviranje in izsiljevanje.
               Poglejte, ker pa še imam, pa ne vem ali bo gospod minister odgovoril, jaz želim
               odgovor na to, kar je v tem bilo, da Slovenija nima kapacitet pravnikov. Ker to je
               pritisk na to, da se ne bi odločali, ker v bistvu kaj, jaz mislim, da se lahko v
               današnji situaciji, če bodo bodili licence, precej sodnikov odloči, da se ne gredo
               več te ... sodniškega društva, da morajo ... stavkati, kar naprej, pa pravzaprav
               škodovati državljanom, da... Ja. Zakaj ne? To je lahko zelo hitro.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp61">

               <speaker>PODPREDSEDNIK ANTON COLARIČ:</speaker>

               <p>Hvala. Še gospod minister, pa bomo zaključili. <stage type="mag"/>
               </p>
            </sp>
            <sp xml:id="SDT5-OZNPJUIP-Nujna-009-2009-04-08.sp62">

               <speaker>ALEŠ ZALAR:</speaker>

               <p>V zvezi s tem poslednjim vprašanjem. Primerjalno gledano obstajata dve možnosti kako
               lahko država uredi obvezno obrambo in pa tudi brezplačno pravno pomoč. Ena je ta
               kakršno imamo mi ta trenutek v Sloveniji. Druga je pa ta, da bi na podoben način kot
               imamo, recimo, organizirano delovanje državnega pravobranilstva, država imela tako
               imenovano državno odvetništvo, ki bi zastopalo stranke tudi v drugih postopkih, ne
               samo v tistih kjer je država udeležena kot stranka v civilno pravnih razmerjih, to
               kar je danes pri nas primer. Slovenija ima tradicionalno razvit oni prvi model. In če
               bi mi hoteli sedaj čez noč vzpostaviti popolnoma nov model državnega odvetništva, ki
               bi pokrivalo vse kazenske postopke na vseh sodiščih potem mi potrebujemo, prvič,
               zakonsko ureditev za to. Vprašanje je tudi v kolikšni meri je sploh možno to
               izpeljati mimo odvetnikov kot takih glede na ustavno določbo, ki je pri nas zelo
               natančna, ko gre za vprašanje vloge zagovornikov v kazenskih postopkih. Predvsem pa
               je tukaj problem kapacitet, kajti obseg kazenskih postopkov, ki jih vodijo naša
               sodišča in v katerih odvetniki zastopajo po uradni dolžnosti je izjemno velik. In če
               bi se Slovenija za nekaj takega odločila tega zanesljivo ne bi mogla storiti čez noč.
               V tej situaciji v kakršni smo se sedaj znašli, ko grozi ta blokada o kateri se
               pogovarjamo, po naši oceni ni izvedljivo, da bi mi v roku meseca ali dveh imeli tu
               sistem kjer bi, recimo, 500 ali 300, ne vem, govorim na pamet, ljudi, diplomiranih
               pravnikov s pravniškim državnim izpitom se zaposlilo pri delodajalcu, to je državi in
               prevzelo pokrivanje teh storitev. Teoretično je seveda možno razmišljati o takem
               delu. Jaz sem na to tudi opozoril odvetnike na tisti izredni seji upravnega odbora o
               kateri sem prej govoril. Praktično pa po naši oceni to ni izvedljivo v zelo kratkem
               času, ker je to povezano tudi z usposabljanjem, z vsemi razpisnimi postopki, ki jih
               mora država izpeljati, da te ljudi sploh zaposli. Nobene možnosti pa ni glede na
               obseg dela, ki ga imajo v delu trenutno državni pravobranilci, ki so tako ali tako po
               specializaciji vsi civilnopravni pravniki, da bi državno pravobranilstvo prevzelo v
               celoti to funkcijo tudi ko gre za kazenske postopke. In zato Vlada meni, da tu ni
               alternativne možnosti. Ni druge možnosti kot da z zakonom vzpostavimo dolžnost
               odvetnikov, da so dolžni zagotavljati te storitve. Druge možnosti Vlada ne vidi.</p>
               <p>Ko pa gre za vprašanje primerjav z drugimi državami jaz mislim, da težko govorimo o
               edinem zveličavnemu delu. Države imajo pač različne modele, tudi v povezavi s
               tradicijo, tudi v povezavi z ustavno ureditvijo. Nemčija, Avstrija recimo nimate za
               razliko od Slovenije v ustavi izrecno zajamčenega samostojnosti in neodvisnosti
               odvetništva. Slovenija to ima. V tem pogledu je pravzaprav naša ustava posebna,
               odstopa od primerjalnih ustavno pravnih ureditev, ampak to pomeni, da se dviguje tudi
               standard zaščite te samostojnosti in neodvisnosti odvetništva. <stage type="mag"/>(Nadaljevanje) In po naši presoji je treba to ustavno določbo
               pametno in razumno uporabiti, tudi ko gre za vprašanje soodločanja Odvetniške
               zbornice, ne odločanja, soodločanja, o nekaterih vprašanjih, ki se nanašajo na
               položaj odvetnikov. In med te zadeve sodi tudi vprašanje odvetniških tarif. Gre za
               zahtevno ustavnopravno vprašanje, na njega težko najdemo enoznačne odgovore, to kaže
               tudi ta razprava danes, in po mnenju Vlade je prav, da to vprašanje prepustimo
               presoji Ustavnega sodišča.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp63">

               <speaker>PODPREDSEDNIK ANTON COLARIČ:</speaker>

               <p>Hvala lepa. Zaključujem razpravo.</p>
               <p>Ugotavljam, da k sklepu, ki ga je predložila skupina poslank in poslancev s
               prvopodpisanim mag. Borutom Sajovicem, nisem prejel amandmajev, zato gremo lahko na
               odločanje. In sicer, dajem na glasovanje naslednji sklep: Odbor za notranjo politiko,
               javno upravo in pravosodje predlaga Državnemu zboru, da obravnava in sprejme
               naslednji predlog sklepa: "Državni zbor Republike Slovenije ugotavlja, da zaradi
               odložitve uveljavitve in zaradi morebitne zavrnitve Zakona o spremembah in
               dopolnitvah Zakona o odvetništvu, ki ga je Državni zbor sprejel na seji 27. marca
               2009, zaradi zahtevanega zakonodajnega referenduma nastajajo posledice, ki niso
               skladne z 2., 15., 20., 22. in 23. členom, z drugo alinejo 29. člena ter 34. in 137.
               členom Ustave Republike Slovenije. Zato Državni zbor na podlagi prvega odstavka 21.
               člena v zvezi z 22. členom Zakona o referendumu in ljudski iniciativi zahteva, naj o
               tem odloči Ustavno sodišče Republike Slovenije."</p>
               <p>Obrazložitev glasu, gospod Grims, v imenu poslanske skupine.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp64">

               <speaker>MAG. BRANKO GRIMS:</speaker>

               <p>Hvala. V Poslanski skupini SDS bomo glasovali proti takemu sklepu, in sicer zaradi
               tega, ker vprašanje tarife v zvezi z revizijami lahko uredimo brez problema in hitro
               s spremembo Zakona o odvetniški tarifi. Ker vprašanja opravljanja brezplačnih
               odvetniških storitev oziroma storitev po službeni dolžnosti ni treba urediti na tak
               način, ker je očitno tudi iz zapisnika Območne odvetniške organizacije Ljubljana,
               kjer je bilo s strani predsednice povedano, da se določeni člani sedaj množično
               prijavljajo na to listo, nekateri pa seveda tudi odjavljajo, iz česar popolnoma jasno
               sledi, tudi glede na besede ministra, da gre v primeru poudarjanja teh odhodov, ob
               sicer množičnem prijavljanju, o katerem govori predsednica Območne zbornice, za
               pretiravanje, pretirano poudarjanje in očitno politično organizirano akcijo
               izsiljevanja, ki mu vladajoča koalicija vsaj zaenkrat, kot vse kaže, drži štango. In
               tudi glede vprašanja samostojnosti seveda novi zakon tega ne spreminja bistveno,
               kajti tudi sedaj Odvetniška zbornica ne bo, kot je zatrdil gospod minister, mogla
               ničesar storiti povsem samostojno, ampak bo za kakršnokoli spremembo tarif
               potrebovala predhodno soglasje ministra. Razlika pa bo vendarle z vidika demokratične
               ureditve bistvena. Kajti če se ohrani dosedanja ureditev, ki je urejena v sedaj
               veljavnem zakonu, potem bo ves postopek potekal pred očmi javnosti, ob zakonodajnem
               postopku v parlamentu. Medtem ko v primeru, če se potrdi ureditev, ki jo predlaga
               sedaj vladajoča koalicija z novelo zakona, pa bo to v praksi pomenilo, da se bosta
               skupaj usedla predsednik Odvetniške zbornice in gospod minister. In spomnil bi, da na
               tukajšnji seji samo nekaj dni nazaj smo lahko opazovali, kako je eden drugega ves čas
               naslavljal z "gospod kolega", in bo pač "gospod kolega" dal soglasje, in šele ko bodo
               tarife objavljene, bomo pravzaprav javno seznanjeni s tem, kaj <stage type="mag"/> (nadaljevanje) se je v resnici kolegialno dogovorilo. To je
               tista bistvena razlika. Ne bo šlo za samostojnost, kajti v vsakem primeru bo
               odvetniška skupnost vključena v enem primeru v zakonodajnem postopku kot
               zainteresirana javnost, tudi v pripravi zakona verjetno, v drugem primeru takrat, ko
               bo šlo za dajanje predhodnega soglasja, v vsakem primeru bo dajala svoje mnenje tudi
               oblast, to se pravi druga veja oblasti.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp65">

               <speaker>PODPREDSEDNIK ANTON COLARIČ:</speaker>

               <p> ...tri minute...</p>
            </sp>
            <sp xml:id="SDT5-OZNPJUIP-Nujna-009-2009-04-08.sp66">

               <speaker>MAG. BRANKO GRIMS:</speaker>

               <p>Ena izvršilna, v drugem primeru zakonodajna veja oblasti in zagotovo je ureditev z
               zakonodajno vejo oblasti bolj demokratična kot pa tista, ko gre za izvršilno, ki se
               že zaradi narave dela dogaja daleč od oči javnosti.</p>
            </sp>
            <sp xml:id="SDT5-OZNPJUIP-Nujna-009-2009-04-08.sp67">

               <speaker>PODPREDSEDNIK ANTON COLARIČ:</speaker>

               <p> Hvala lepa. Še kdo želi obrazložitev glasu v lastnem imenu? Ne. Potem glasujemo o
               sklepu.</p>
               <p>Kdo je za sklep? (10 članov.) Je kdo proti? (6 članov.)</p>
               <p>Ugotavljam, da je sklep sprejet.</p>
               <p>Predlog sklepa bo sestavni del poročila na seji zbora, ki se začne ob 1. uri.
               Poročevalec odbora bo predsedujoči. Hvala. S tem zaključujem to točko dnevnega reda
               in 9. nujno sejo odbora. Hvala.</p>
               <p>(Seja je bila končana 8. aprila 2009 ob 11.13.)</p>
            </sp>
         </div>
      </body>
   </text>
</TEI>
