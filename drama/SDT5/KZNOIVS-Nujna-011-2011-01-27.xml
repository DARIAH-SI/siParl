<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-KZNOIVS-Nujna-011-2011-01-27">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor obveščevalnih in varnostnih služb</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A3EE597D4DB44D14C1257823003350C6</idno>
               <idno type="custom" subtype="day">8EB85BB3F160DF6EC1257826004024B0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=8EB85BB3F160DF6EC1257826004024B0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KZNOIVS-Nujna-011-2011-01-27.KZNOIVS" n="011">
               <name>Nujna</name>
               <date when="2011-01-27"/>
            </setting>
         </settingDesc>
         <particDesc>
            <listOrg>
               <org xml:id="SDT5-KZNOIVS-Nujna-011-2011-01-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KZNOIVS-Nujna-011-2011-01-27.KZNOIVS">
                        <orgName key="KZNOIVS">Komisija za nadzor obveščevalnih in varnostnih služb</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA NADZOR VARNOSTNIH IN OBVEŠČEVALNIH SLUŽB</stage>
            <stage type="session">11. nujna seja</stage>
            <stage type="date">(27. januar 2011)</stage>
            <stage type="chairman">Sejo je vodil Zvonko Černač, predsednik komisije.</stage>
            <stage type="time">Seja se je pričela ob 11.00 uri.</stage>


            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Jaz vas vse lepo pozdravljam na 11. nujni seji Komisije za nadzor obveščevalnih in
               varnostnih služb, ki sem jo sklical na podlagi 48. člena Poslovnika Državnega zbora
               in določb Poslovnika Komisije za nadzor obveščevalnih in varnostnih služb.</p>
               <p>Do zdaj nisem prejel obvestil o morebitni odsotnosti oziroma zadržanosti članov
               komisije za današnjo sejo. Ugotavljam pa, da smo prisotni štirje člani in upam, da se
               nam bodo ostali trije še pridružili. Skratka, sklepčni smo. V tem trenutku nas je
               prisotnih 5.</p>
               <p>Na današnji seji sodelujejo s strani Ministrstva za kulturo gospod Stojan Pelko,
               državni sekretar, direktor Arhiva Republike Slovenije dr. Dragan Matič in gospod
               Matej Zavrl, če sem prav obveščen, z Ministrstva za kulturo.</p>
               <p>S sklicem ste prejeli dnevni red z eno točko dnevnega reda, to je Zakon o spremembah
               in dopolnitvah zakona o varstvu dokumentarnega in arhivskega gradiva ter arhivih,
               nujni postopek, EPA 1545. Ker ni bilo predlogov za spremembo, je dnevni red, tako kot
               je bil predlagan, tudi sprejet.  Moram povedati, da je utemeljitev tega nujnega postopka bila
               utemeljena z interesi varnosti ali obrambo države, oziroma kot določa Poslovnik
               Državnega zbora, da se preprečijo težko popravljive posledice za delovanje države. O
               tem verjetno kaj več v nadaljevanju.</p>
               <p>Danes mi obravnavamo ta predlog zakona, kot zainteresirano delovno telo. Poleg
               zakona, ki je objavljen v računalniškem omrežju Državnega zbora ste včeraj popoldne
               prejeli mnenje Zakonodajno-pravne službe, skoraj na vse člene zakona. Ob tem sem vas
               dolžan tudi obvestiti, da je skupina poslank in poslancev, na podlagi desetega
               odstavka 21. člena Poslovnika Državnega zbora vložila zahtevo, da Državni zbor odloči
               o odločitvi Kolegija, da se predlog zakona obravnava po nujnem postopku. O tem
               predlogu bo Državni zbor odločal v ponedeljek, torej 31. januarja ob določitvi
               dnevnega reda. Iz tega razloga bi bila po mojem mnenju vsebinska obravnava tega
               predloga zakona danes v nasprotju s poslovniškimi določbami in bi pomenila
               prejudiciranje odločitve Državnega zbora. Zaradi tega predlagam, da se danes odločimo
               o tem ali sploh nadaljujemo in slišimo eventualno ustrezna mnenja članov komisije in
               tudi ministrstva, ali enostavno to točko in sejo prekinemo in jo nadaljujemo po
               ponedeljkovi odločitvi Državnega zbora.</p>
               <p>Moram vas še seznaniti, da je bila za jutri sklicana tudi seja matičnega delovnega
               telesa, se pravi pristojnega odbora za šolstvo, kulturo in tako naprej. Prosim? Za
               jutri je bila sklicana in je preklicana, in je prestavljena na torek zjutraj ob 8.
               uri, ko sem obveščen, torej po tistem, ko bo o tej odločitvi Kolegija, da se ta zakon
               obravnava po nujnem postopku, odloča Državni zbor. Mnenje skupine poslank in
               poslancev, tudi moje mnenje je, da niso izpolnjeni pogoji za obravnavo tega zakona po
               nujnem postopku, ne vemo pa kakšno odločitev bo glede tega sprejel Državni zbor v
               ponedeljek. Ne vem, mogoče bi najprej odprl razpravo o tej dilemi, ki sem jo na
               začetku omenil, ali se vseeno soočiti z mnenji, predvsem glede tega ali je ta zakon
               sploh potreben ali ne, in eventualno potem pred prehodom na vsebinsko obravnavo
               zakona prekiniti to točko oziroma eventualno zaključiti to sejo oziroma nadaljevati
               to sejo po odločitvi Državnega zbora.</p>
               <p>Kdo želi besedo?</p>
               <p>Gospod Kumer, izvolite.</p>
            </sp>
            <sp who="SDT5:KumerDušan">

               <speaker>DUŠAN KUMER:</speaker>

               <p>Hvala lepa.</p>
               <p>Jaz bom na to, kar ste zdaj na koncu, na ti dve vprašanji skušal odgovoriti. Jaz
               mislim, da je treba obravnavati ta zakon in potrebna je sprememba o tem zakonu. to je
               moje mnenje, in ne samo moje mnenje, mislim, da tudi mnenje poslanske skupine in tako
               bomo tudi v ponedeljek na seji Državnega zbora glasovali in<gap n="..."/></p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Hvala lepa.</p>
               <p>Gospod Gorenak.</p>
            </sp>
            <sp who="SDT5:GorenakVinko">

               <speaker>DR. VINKO GORENAK:</speaker>

               <p>Hvala.</p>
               <p>Jaz mislim, da res ne kaže prejudicirati stališče Državnega zbora, ki bo v ponedeljek
               ob 14. sprejeto. Ampak, glede na napoved, ki jo je dal moj predgovornik, je odločitev
               pričakovana. Če pa je odločitev pričakovana in če bo v torek zjutraj matično delovno
               telo in če želimo mi to obravnavati, kot zainteresirano delovno telo, potem se mi zdi
               smiselno, da razpravo ali vsaj del razprave opravimo in jo morebiti zaključimo v še
               možnih rokih, ki bodo pred matičnim delovnim telesom. Tako, da jaz podpiram
               nadaljevanje razprave, čeprav vidim nepotrebnost zakona.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Želi še kdo besedo?</p>
               <p>V kolikor ne, potem bi jaz zaključil na sledeč način. Ne glede na to, da očitno se je koalicija odločila, da to
               spremembo podpira, vsaj večina v koaliciji kot je bilo za razumeti in da bo verjetno
               ta zakon po ponedeljkovem glasovanju prestal to presojo o tej utemeljenosti. Jaz,
               zaradi formalno proceduralnih razlogov, danes vsebinske razprave o samem zakonu ne bi
               odpiral, zaradi tega, da ne prejudiciramo te odločitve, ker ni znano v naprej, bi pa
               le izkoristil to sejo komisije, da se soočijo mnenja in stališča, na eni strani
               Ministrstva za kulturo, Arhiva RS in članov komisije, glede potrebnosti sprememb tega
               zakona, zato predlagam, da v tem delu danes odpremo razpravo. Ne, o samem zakonu, pač
               pa o tem, ali in zakaj je ta sprememba pravzaprav sploh potrebna in zakaj je nujna.
               Če se strinjate bi dal na tej točki najprej besedo gospodu državnemu sekretarju in
               ostalim, kot se boste priglasili k razpravi. Izvolite, gospod Pelko.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Hvala za besedo, gospod predsedujoči. Hvala, predsedujoči, člani, za priložnost, da
               predstavimo, zakaj vlada prihaja v DZ z novelo zakona po nujnem postopku.</p>
               <p>Če mi dovolite par besed bom vendarle sosledje, ki je pripeljalo do te odločitve
               pojasnil, vas bom pa prosil, da me opozorite, če sodite nekje posegamo v tisto, kar
               ste rekli, da ne bi o tem razpravljali, ker se bom vendarle moral dotakniti tudi
               intence zakona.</p>
               <p>Tej komisiji in tudi DZ je znano, da Ministrstvo za kulturo že dlje časa pripravlja
               spremembo zakona. Neposredno zahteva po vpogledu je aktualizirala eno konkretno
               vprašanje na katerega je Arhiv RS posegel po ekspertnem mnenju. To mnenje je na neki
               točki celo govorilo o zagotovo ustavni vprašljivosti pa vendar eksplicitno dalo
               vedeti, da z odredbo, sklicujoč se na Ustavo ne more mimo zakona. To je pomembno
               povedati, ker sodimo, da je na tej točki Arhiv RS kot naš organ v sestavi ustrezno
               reagiral, ker je reagiral na dva konca, če lahko tako rečem. Reagiral je do prosilca
               in prekinili postopek, nikakor ne zavrnil, ampak prekinili postopek in po drugi
               strani ministrstvo in s tem vlado obvestil o tem, da obstaja neko, jaz bi rekel,
               odprto situacijo. Na tej točki je vlada morala reagirati. Reagirala je tako, da je
               konzultirala veliko resorjev, obveščevalno službo, svojo lastno službo za zakonodajo
               in med dvema možnosti se je decidirano odločila za spremembo zakona. Zato ob
               tveganju, da posegam v vsebino moram povedati, kateri intenci ta novela, s katero
               prihajamo v DZ sledi. Sledi temu, da niti za hip ne postavlja pod vprašaj dostopnosti
               tega, čemur v mnogih materialih govorijo politična policija nekdanja, ampak
               decidirano na osnovi tudi stališč, ki jih bom danes predstavil, ločuje med tako
               imenovano klasično obveščevalno in proti obveščevalne dejavnosti. Zato je, današnja
               priložnost, da na vaši komisiji to pojasnimo za vlado zelo pomembno, ker ravno novela
               zakona v četrtem odstavku 65. člena ponuja odgovor na to.</p>
               <p>Jaz moram, jaz sem tudi po posvetu z našo pravno službo moram tukaj navesti oceno
               možnih in škodljivih posledic, ki je nas na Ministrstvu za kulturo zavezala k temu,
               da na Vlada vztrajamo na rešitvi te situacije. Navajam torej iz mnenja Slovenske
               obveščevalno varnostne agencije z dne 11. 1., ki decidirano govori, da bi glede na
               navedeno razkritje sodelovanje navedenih oseb v korist Sloveniji lahko sprožila tudi
               nasilna dejanja tako posameznikov kot tudi organiziranih skrajnih skupin, ki bi bile
               usmerjene tako zoper navedene osebe kot tudi njihovi družinski člani.</p>
               <p>Ministrstvo za kulturo je, zaradi tega v vladni razpravi pripravilo z Arhivom RS
               tisti del sprememb zakona, ki to situacijo rešuje. Da pa bi, in sedaj smo pri vsebini
               posameznih členov te novele  da
               pa bi o tem ne presojala izvršna oblast oziroma politika, je 66a. člen, govori o
               petčlanski arhivski komisiji, katero sestavo poznate iz materialov in tudi definira
               tri kriterije, po katerih bo lahko ta komisija lahko počela - področje obveščevalnih
               in protiobveščevalnih služb, varstvo nacionalne varnosti in varstvo človekovih
               pravic. Dovolite mi, da tukaj v imenu vlade decidirano rečem, da je med morebitnim
               postopkom ustavne presoje in spremembe zakona se vlada trdno, zavestno in z vsemi
               dokumenti, ki jih imamo odločila, da privzame pobudo, da odpravi očitno
               pomanjkljivost zakona iz 2006. Ta predlog novele zakona je danes pred vami, tako kot
               ste rekli, v torek na matičnem odboru. Ker ne razpravljamo o vsebini mi dovolite, da
               se ne odzivam posebej na mnenje Zakonodajno-pravne službe, ampak da ugotovim, da bo
               <gap n=".."/> matični odbor trenutek, ko se bodo nekatere opozorila na nejasnosti in morebitne
               nedoslednosti tudi še lahko odpravile. Tako da, sodimo, sedaj pa gremo mi na
               Ministrstvo za kulturo, da je ta zadeva tako resna, da jo je treba pripeljati in
               rešiti do konca brez pompa, soočenjem zagotovo dveh kriterijev, s katerimi ste vi na
               tej komisiji imeli večkrat opravka kot mi in to je med vprašanjem odprtosti in
               dostopnosti in varnosti tako države kot človekovih pravic. Hvala.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Gospod Gorenak in Kumer, sta se prijavila k razpravi. Želi še kdo besedo?
               Gospod Gorenak, izvoli.</p>
            </sp>
            <sp who="SDT5:GorenakVinko">

               <speaker>DR. VINKO GORENAK:</speaker>

               <p>Gospod državni sekretar, mislim da sem prav rekel, mene zelo čudi, da se sedaj mudi z
               nujnim postopkom in da se mudi z ne vem vsem če, ko pa ste s problemom seznanjeni že
               več kot leto dni. Direktor arhiva je na to opozarjal, bili ste s tem seznanjeni in
               nič, sedaj pa se izjemno mudi.</p>
               <p>Vi ste govorili o tem, da ste se torej odločili za spremembo zakona in ste omenili
               tisti del mnenja SOVE, ki govori o osebni varnosti, nevarnosti nekaterih ljudi,
               družinskih članov, itd. Jaz se s tem strinjam, ampak to, kar ste tukaj notri zapisali
               vas pa bo v zgodovini vpisalo med tiste, ki nadaljujejo tradicijo SDV - službe
               državne varnosti.</p>
               <p>Poglejte. Arhivi SOVE oziroma arhivi Službe državne varnosti izpred
               <gap n=".."/><stage>/Nerazumljivo./</stage><gap n=".."/> so danes po zakonu pod odločenimi zakoni, s tistimi izjemami
               osebnih podatkov pridobljenih tako in tako, javni. Če so javni, potem morajo biti
               javni. V oktobru lansko leto je ta del arhivov vpogledala neka raziskovalka z vašim
               dovoljenjem. Ko pa se je pojavil gospod Omerza, ki pa očitno vam ni všeč je pa treba
               zakon spremeniti. To je tisto, kar je problem. Celo več, tudi Komisiji za nadzor
               varnostnih obveščevalnih služb ste včeraj nezakonito preprečili opravljanje njene
               dejavnosti, to se je zgodilo prvič v zgodovini Slovenije. Jaz ne vem, če se zavedata
               vsega tega.</p>
               <p>Sedaj, če grem na podrobnosti. Vi danes torej arhive SDV zapirate, vsaj dikcija je
               taka. Skratka, da gre za gradiva, citiram vaš predlog, katerih razkritje bi lahko
               škodovalo varnosti države, sprašujem česa, vas bo kdo napadel, kdo bi nas lahko
               napadel s kakšnimi bombniki ali kaj? Ali njenim zunanjim političnim gospodarskim
               interesom? Šele na tretjem mestu oddajate varnost in dostojanstvo teh oseb. Če je
               država Republika Slovenija  s
               svojim ustavnim ustrojem in političnimi izjavami recimo SD-ja že leta 1996,
               predsednika vlade včeraj, predvčerajšnjem, povedala, da prekinja tradicijo bivše
               države, torej jo prekinja, v tem pogledu kar se tiče službe državne varnosti današnja
               SOVA ne more biti njena naslednica in ni njena naslednica vsaj zame ne, ker dela po
               nekih demokratičnih zahodnoevropskih principih od 17.5.1990 dalje. In vse kar je
               počela tista služba, ki se ji je reklo služba državne varnosti, je v interesu
               Republike Slovenije, da to pove. Namreč, bila je teroristična organizacija, to je
               sodišče zapisalo, to je Vrhovno sodišče zapisalo. Se pa strinjam, da je treba znotraj
               tega, in to sem se strinjal tudi na nekem pogovoru z direktorjem arhiva, da je lahko
               ta služba v preteklosti pridobivala tudi neke podatke, ki so koristili nekdanji
               Jugoslaviji in so tudi v korist sedanje Slovenije in je te podatke pridobivala od
               tako imenovanih virov, zdaj pa če rečemo ljudsko in po domače jim rečemo špiclji, jih
               imamo še danes, saj to je tudi normalno, da jih imamo, ker tako deluje vsaka država,
               vsaj obveščevalne službe tako delujejo. Je treba njihova imena zaščititi pod pogojem,
               da so delovali v skladu s takratno in današnjo zakonodajo, se pravi, če je ta služba
               imela nek vir, zdaj bom na pamet rekel, pa si bom izmislil neko državo Kongo, ki jo
               tam sigurno ni imela, pa je nekdo v tistem zunanjem ministrstvu skopiral, odnesel,
               ukradel karkoli želite in dal naši službi tak dokumenti je to bilo v interesu
               Slovenije tudi po današnjih predpisih države Slovenije, potem bi to ime zaščitili,
               ker bi ta oseba lahko bila eventualno ogrožena, to kar ste zapisali. Ampak, zdaj
               dikcija varnost države zunanji, politični in gospodarski interes in tako dalje pa
               pove nekaj drugega. Pod to firmo boste vi skrili atentat v Celovcu. Ja, za boga
               priznajmo, da ga je naredila nekdanja služba državne varnosti. In ne moremo pod to
               firmo skrivati akterje te službe državne varnosti, ki so bili mimogrede državno
               odlikovani pred letom dni. In če grem še globlje, recimo da malo poznam vsebino
               delovanja, malo si dovolim reči, da jo poznam, potem je jasno, da je takšna zadeva
               kot je bil Celovec, bila politično odobreno s strani političnega vrha takratne države
               Republike Slovenije, verjetno požegnana tudi v Beogradu, služba državne varnosti pa
               jo je izvedla, govorim o Velikovcu, jo je pa izvedla. Zakaj bi mi danes skrivali, da
               je ta služba naredila teroristično dejanje, ne vidim nobenega razloga, zakaj bi
               skrivali vse tiste ljudi, ki so jih v tujini ugrabili, strpali v prtljažnik večjega
               avtomobila in jih ilegalno pripeljali čez mejo, pa jim rekli, da so notranji
               sovražniki Jugoslavije. Saj to so tudi delali. Stockholm se danes odpira, da je ta
               služba bila povezana s Stockholmom. Ali mi želimo vse to zdaj skriti? Tuje države so
               že zdavnaj, zdavnaj in zdavnaj to razkrile in akterje postavile pred sodišče. Mi ne
               moremo skrivati imena nekdanjega republiškega sekretarja za notranje zadeve, gospoda
               Ertla, mi ne moremo skrivati imena nekdanjega in tudi vodjo službe državne varnosti,
               kasneje tudi ministra ali republiškega sekretarja gospoda Zemljariča. To so imena za
               katere vemo, da so te službe vodili in oni so vpleteni v te zadeve. Za Velikovec je
               javno znano. Koliko pa še je takšnih zadev? Absolutno, mi moramo zaščititi tisto kar
               spoštujemo v tej komisiji in kar spoštujemo v okviru nadzora, da nikoli ne vpogledamo
                   v vire od kod današnja SOVA
               pridobiva podatke, kdo ji podatek daje, to moramo zaščititi, tudi mi nikoli ne
               gledamo, ker to velja za najbolj tajno zadevo, vse ostalo pa gledamo. In tudi v tem
               kontekstu se strinjam, da je treba zaščititi tovrstne ljudi z vsemi osebnimi podatki,
               ki so sodelovali z službo državne varnosti, ne pa dejanj službe državne varnosti. Jaz
               ne vem koliko ste se vi poglobili v to zadevo, vendar obstoječi zakon, če naveževa
               zadevo na Zakon o tajnih podatkih, to omogoča. Arhiv Republike Slovenije, ki je
               upravljavec teh dokumentov naj to odpelje tam kamor sodi, to se pravi v arhiv
               Republike Slovenije, ko pridem pa jaz ali katerakoli drugi državljan ali pa Omerza,
               se pa vzame črni flomaster in se osebne podatke, to dovoljuje zakon, in se te osebne
               podatke prikrije, zato, da ne bi izpostavljali ljudi kot ste vi utemeljil, tega ne
               smemo narediti, ampak ne smemo pa mi ščititi dejanj nekdanje službe državne varnosti,
               ker s tem gremo v direktno kontinuiteto teh služb državne varnosti in s tem
               priznavamo, da je Republika Slovenija danes in so njene varnostne obveščevalne službe
               danes preprosto del tistega kar je bilo v preteklosti in nadaljevanje tistega kar je
               bilo v preteklosti, to pa ne sme biti. Ne nazadnje na politični ravni najpomembnejša
               stranka, ki ji pripada tudi gospod Kumer, je 1996 leta rekla: <q>"mi se distanciramo od
               tega, mi nimamo nič, mi smo nova stranka, mi nimamo nič z nekdanjo partijo"</q>, tako sem
               vsaj jaz razumel vaše sklepe. Predsednik Vlade je dva dni nazaj zelo jasno rekel:
               <q>"obsojam, to je bila totalitarna država, nedemokratična država"</q> in tako dalje. Torej
               so bile tudi njene inštitucije takšne. In je prav rekel. Za hrbtom, bom rekel,
               predsednika vlade nastopate zdaj vi, domnevam, da zavedeni, enako mislim za
               direktorja arhiva, domnevam zavedeni s strani današnje SOVE. Jaz vaju še vedno oba
               smatram za zavedena s strani današnje SOVE. Mi ne moremo tega narediti tako. In
               poglejte, vi ste rekli, da ste zaradi pravnega mnenja gospoda Cerarja šli v to
               spremembo. Tu notri res piše, da bi 65. člen eventualno lahko bil v nasprotju z
               Ustavo, vendar na to pravno mnenje ste oprli zavrnitev gospoda Omerze. Ja, kakorkoli,
               ampak poglejte kaj pravi pa gospod Cerar v zadnjem stavku, on pravi: "Na podlagi
               vsega povedanega je mogoče strnjeno povzeti, da navkljub dejstvu, da je določba
               tretjega odstavka 65. člena Zakona ustavno sporna, da z upravno odločbo, kakršna vaša
               je, ki bi morala biti mimogrede izdana v enem mesecu po ZUP-u, ni dopustno zavrniti
               dostop do arhivskega gradiva nekdanje službe državne varnosti. Ni dopustno, na noben
               način ni dopustno. In ta gospod je do teh podatkov upravičen in čisto nič drugega ne
               more biti. Ampak tisto kar mene najbolj skrbi je to, da na deklarativni ravni, s tem
               bom končal, gospod predsednik, se vsi tudi največja danes koalicijska stranka
               distanciramo od tistega kar je bilo, priznavamo, da je bilo totalitarno in tako
               dalje. Ampak, glejte hkrati pa s takšno dikcijo zdaj omogočate, vsaj če bi bilo to
               sprejeto, da je spet vse tajno in ne nazadnje tajno je že, v nasprotju z zakonom, v
               nasprotju z zakonom je šef SOVE to razglasil za tajno. Če pa je razglašeno za tajno
               nekaj kar ni tajno, kar nima podlage v zakonu, je pa to nezakonito dejanje, v tem
               trenutku nezakonito dejanje obeh direktorjev. In tisto kar je boleče, jaz mislim, da
               je to tudi čas, ki je za največjo koalicijsko  stranko, nekako bom rekel čas, da na deklarativni ravni
               pokaže, da misli resno. Ker, če bo to sprejeto, potem je to za mene dokaz temu, da ne
               misli resno obračunati odnosno reči o preteklosti tako kot je. Vprašanje, ali veste,
               ki pa je, pa vemo, zakaj gre, nebom o osebah govoril, ampak dejanja nekdanje službe
               državne varnosti kot je Celovec, kot je prevažanje notranjih sovražnikov v
               prtljažnikih, kot je, kakšen, če želite, bom vam kar direktno rekel, kakšen karambol
               v čudnih okoliščinah, recimo, tiste v Mednem leta 1980 ali 1981? Če pa to ščitimo,
               potem ščitimo nekatere ljudi, ki še danes veliko pomenijo na gospodarskih, političnih
               in še kakšnih funkcijah. Ti ljudje bi že zdavnaj, 1991 priti pred sodišče pa niso
               prišli, ampak prišli bi pa lahko, če bi obstoječe zakone spoštovali, vi pa sedaj s to
               dikcijo pravzaprav rečete, dodatno jih bomo zaščitili, zato sem pred dvema dnevoma
               rekel, da je to bolj zakon o zaščiti lika in dela nekoga, ampak ne samo enega, več
               ljudi ščitite s tem. To je nedopustno. Hvala lepa.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Hvala. Gospod Kumer, izvolite.</p>
            </sp>
            <sp who="SDT5:KumerDušan">

               <speaker>DUŠAN KUMER:</speaker>

               <p>Hvala za besedo, gospod predsednik.</p>
               <p>Jaz se bom izognil, ker smo pred dvema dnevi imeli diskusijo o konkretnem primeru, ki
               je pripeljal do tega zapleta v zvezi s tem 65. členom, tretjim odstavkom in bom svoje
               stališče v zvezi s spremembo Zakona o arhivih nadaljeval iz leta 2006. Jaz sem namreč
               že takrat glasoval proti takemu zakonu, ki je bil v DZ sprejet in danes svojega
               stališča v zvezi s tem ne spreminjam, so me pa nekateri dogodki kasneje prepričali v
               to, da sem takrat imel prav, da sem glasoval proti takemu zakonu kot je bil sprejet
               in bom danes poskušal to tudi argumentirati.</p>
               <p>Za začetek je potrebno poudariti, da je zakonska ureditev, tako kot je v enim mnenjih
               zapisano po veljavnem Zakonu o arhivih izhaja iz predpostavke, da je in to je danes
               bilo večkrat eksplicitno povedano, da je celotno delovanje slovenskih oblastnih
               organov pred 17. majem 1999 pravno gledano sporno in si zato ne zasluži pravne
               zaščite. Tako ne organi kot ne osebe, itd., ki bi bila vsaj pretežno primerljiva s
               tistim, kar seveda tudi ščitim ali pa so deležni arhivirani podatki po 17. maju 1990.
               Tako sedanja določba tretjega odstavka 65. člena ne vsebuje nobenih omejitev ali
               kvalifikacij kot je na primer zapisano v tem istem členu v prvem odstavku. Citiram:
               <q>"Javno arhivsko gradivo, ki vsebuje podatke, ki se nanašajo na državno in javno
               varnost, obrambo, zunanje zadeve ali obveščevalno in varnostno dejavnost države ter
               njene gospodarske interese ter poslovne in davčne skrivnosti in katerih razkritje
               nepoklicani osebi bi lahko povzročilo škodljive posledice za varnost države in drugih
               oseb ter njihove interese postane dostopno za uporabo praviloma najkasneje 40 let po
               nastanku."</q> Zakonodajalec, takrat iz leta 2006, je v prvem odstavku predvidel,
               predčasno razkritje določenih podatkov, ki so škodljivi za državo in javnost,
               obrambo, zunanje zadeve ali obveščevalno, in o tem danes govorimo, in varnostno
               dejavnost, medtem ko v tretjem odstavku te varovalke ni predvidel in je tudi ni
               zapisal. Iz tega vidika je zakonska ureditev sporna. Z vidika ustavnega načela
               sorazmernosti in zato je, po mojem imela vlada dve možnosti, ali gre v ustavno
               presojo ali spremembo zakona. 
               Jaz sem pred dvemi dnevi citiral nekdanjega ustavnega sodnika, dr. Šturma, ki je
               predlagal, da če že misli, da je to ustavno sporno, naj vlada pride s spremembo
               zakona in vlada je prišla s spremembo zakona. Zakonodajalec, da nadaljujem, je te
               osebe iz tretjega odstavka z opisano zakonsko ureditvijo neutemeljeno, po mojem
               mnenju postavil v drugačen oziroma slabši položaj kot tiste osebe, ki povsem enako
               dejavnost opravljajo po 17. maju 1990. Sklepati je mogoče, da je bil cilj ta in tukaj
               je treba pritegniti temu, sprostitve vseh omejitev v tem tretjem odstavku 65. člena,
               da se zagotovi čim bolj celovita in popolna zgodovinska analiza tega obdobja 45 90 in
               s tem se strinjam. Po vsej verjetnosti je zakonodajalec temu cilju sledil in prav je
               tako in to je za pohvaliti, vendar je do same zakonske dikcije pri tem
               pretiraval.</p>
               <p>Po drugi strani je ta ureditev sporna za vidika testa sorazmernosti, to kar sem prej
               povedal. Popolno odprtje arhivov namreč ni edina možnost, po katerih poti se lahko
               zgodovinsko proučuje, se delajo analize, itd. Ta možnost se je nenazadnje tudi
               opredeljena na nekaterih mednarodnih aktih, konvencijah, itd., ki dopušča to
               selektivnost in tudi nenazadnje te preverljivosti ali so nekateri deli tega
               dokumentarnega arhivskega gradiva lahko škodljivi, in sedaj, če govorimo za Slovenijo
               tudi za sedanjo demokratično, samostojno slovensko državo.</p>
               <p>Nenazadnje je na to spornost, nesorazmernost, to ustavno nesprejemljivost opozorila
               tudi varuhinja človekovih pravici in bom citiral. Namreč, ona nedvoumno ocenjuje, da
               bi izvajanje tretjega odstavka 65. člena zakona brez dodatnih varovalk lahko pomenilo
               poseg v ustavno varovane človekove pravice posameznikov in ogrožalo interese RS.
               Varuhinja ocenjuje, da dostopnost gradiva brez dodatnih omejitev, ki jih terja
               spoštovanje temeljnih človekovih pravic ter svoboščin in interesi državne varnosti ni
               v skladu z Ustavo RS. Tudi v mednarodnimi dokumenti s področja varovanja človekovih
               pravic, zato tudi varuhinja predlaga čimprejšnjo spremembo zadevnega člena Zakona o
               arhivih.</p>
               <p>Še nekaj. Nenazadnje je potrebno iti tudi v leto 1991, v takratni VIS in takratnega
               šefa VIS-a, to je dr. Brejca. Prej je bilo povedano, da VIS oziroma SOVA ni dedni
               naslednik službe državne varnosti, dr. Brejc je to trditev danes leta 2011 takrat
               demantiral in sicer z naslednjim. Direktor takratne Varnostne informativne službe VIS
               je v času po osamosvojitvi proučil dokumentacijo takratne VIS in ob upoštevanju
               demokratičnih standardov s posebnim aktom, 24. 12. 1991 na podlagi 19. člena Zakona o
               notranjih zadevah dovolil nadaljnje vodenje določenih registriranih, tekočih zadev,
               ki so, zaradi interesa varnosti države še naprej del redne obveščevalne dejavnosti
               takratne službe kot specializirane službe v demokratični državi oziroma ustavni
               demokraciji tako izločil starejše zadeve, ki ne smejo biti del redne obveščevalne
               dejavnosti v ustavni demokraciji in pravni državi Slovenija. Se pravi, ni možno reči,
               da smo naredili totalno <gap n=".."/> tudi na tem področju. Gre za del, ampak je bil na podlagi
               presoje in seveda tega akta, ki ga je izdala. Nenazadnje, takrat je tudi šef VIS-a
               rekel, da ne bodo dostopna, vsa gradiva so dostopna, ne bodo pa dostopna gradiva, ki
               se nanašajo na klasično obveščevalno in protiobveščevalno dejavnost varovanje države
               oziroma njenega ustavnega 
               reda, ki niso dostopna javnosti v drugih evropskih ustavnih demokracijah pod dodatnim
               pogojem, da bi razkritja teh gradiv še vedno lahko škodovala Sloveniji in tako dalje,
               da tega dalje ne berem in citiram. Se pravi, gre za neko vrsto tudi kontinuitete, kar
               je seveda normalno, ker je seveda normalno, ker samostojna slovenska demokratična
               država je ostala na nekaterih pravnih aktih iz prejšnjega sistema, ne nazadnje na
               Ustavi, drugače do samoodločbe, da tega ne razpredamo naprej.</p>
               <p>Sedaj pa gremo na konkretni primer, ki se je zgodil po tem, ko je 2006 bil arhiv
               odprt in je vsak imel dostop do tega gradiva. Spomnili se boste, danes veliko
               govorim, pred dvema dnevoma sem poslušal o ustavni obtožbi sedanjega predsednika
               države. Takrat, pred razpravo v parlamentu, se je zgodil, ne bom rekel problem, ampak
               ravno na tej temi, za katero pravite, da varujejo, tudi sedanji zakon varuje nekatere
               osebe, ki so pred 17. majem 1990 počele pač nekatere stvari, in bom šel na en
               konkreten dokument, ki je seveda zaokrožil takrat ob ustavni obtožbi, to je
               fotokopija, od kod predvidevam, da je ta fotokopija, bom sedaj poskušal z nekaterimi,
               ne bom rekel dokaznimi, ampak izjavami nekaterih oseb v tistem času, kdo je do teh
               kopij lahko prišel v Arhivu Republike Slovenije. Kot je povedala takratna namestnica
               arhiva iz Arhiva Slovenije so predstavniki stranke SDS v času pred ustavno obtožbo
               prišli v arhiv, kjer so povedali točno katro škatlo želijo iz arhiva bivšega
               republiškega sekretariata za notranje zadeve, omenjeno škatlo, ki se je nanašala na
               obdobje med letom 1975-79 je arhiv poslala slovenska obveščevalna služba leta 2000.
               Vsebino so v stranki torej pregledali in fotokopirali, kar se jim je zdelo pomembno,
               vključno z imeni in priimki obveščevalcev, sodelavcev in tako dalje. In posledica
               tega, ne trdim, da je to ravno iz tega, ki ste iz stranke SDS fotokopirali, ampak
               posledica je, da ta dokument, ki je zaokrožil v javnosti nosi konkretno osebo, ki še
               danes opravlja naši slovenski manjšini na Koroškem funkcijo, to je seveda dr. Grilc
               in ne nazadnje tudi gospod <gap n="..."/><stage>/Nerazumljivo./</stage> To so konkretne osebe, ki so navedene v
               teh, to je od državne varnosti, državna tajnost, strogo zaupno, ne vem kaj še vse. Na
               ta način smo mi postavili pod presijo te osebe, ki so pred 17., mnogo let nazaj, se
               ukvarjali z nekaterimi stvarmi, ki jih je takratna, vi pravite Udba, državna varnost
               zabeležila v teh svojih informacijah in smo jih leta 2008, 2009 kompromitirali, in
               oblastem na Avstrijskem Koroškem lahko, in nekaterim drugim obveščevalnim službam
               dali v precep.</p>
               <p>Ideal, ki ga večkrat slišim in ponavljate, da ima v Nemčiji ta inštitut, to je zvezni
               pooblaščeni urad za dostop do dokumentov STASI-ja<stage>(?)</stage> popolnoma odprta vrata ne drži.
               Gospod Holzinger<stage>(?)</stage>, ki je tam pomembna oseba je povedal in pojasnil, da kaj takšnega
               v Nemčiji ne bi bilo mogoče, kot smo naredili mi leta 2006 s 65. členom tretjega
               odstavka. Sploh ni mogoče, da bi k nam z določenimi zahtevami prišla politična
               stranka. Politične stranke so namreč osebe zasebnega prava in nimajo javnega
               interesa, nam je odgovoril. In pri nas so tudi stranke osebe zasebnega prava in po
               mojem tudi pri nas bi moralo veljati, da politična stranka v take arhive za
               dnevnopolitične  boje ali
               prepire nima dostopa do teh dokumentov. Imajo pa dostop, seveda tisti, ki se
               ukvarjajo z zgodovino, tudi publicisti, po mojem mnenju, in tako dalje. Pravico
               dostopa do dokumentov bivšega STASI-ja<stage>(?)</stage> imajo v Nemčiji predvsem konkretne fizične
               osebe, zasebniki, ki imajo dostop izključno do informacij, ki so povezane z njimi
               samimi. Torej, do svojih lastnih dosjejev. Imena obveščevalcev so ve teh dosjejih še
               vedno napisana s psevdonimi, čeprav lahko na podlagi posebne prošnje prizadeti izvedo
               tudi prava imena teh obveščevalcev. Poleg tega lahko na podlagi posebne prošnje
               določene informacije dobijo tudi raziskovalci, novinarji, za katere nemška zakonodaja
               predpostavlja, da imajo javni interes, a morajo ta javni interes oziroma namen
               zbiranja gradiva v prošnji jasno argumentirati. Kljub temu, tudi novinarji ali
               raziskovalci nimajo dostopa do obveščevalnih poročil, ki jih je DDR, se pravi
               nekdanja Vzhodna Nemčija, zbirala o drugih državah ali obveščevalnih službah. In tu
               je moja poanta, in zato sem prej dal ta primer. Tu ne gre za na slovenskih tleh, tu
               gre za sosednjo državo in državljana sosednje države, ki ga mi seveda s temi
               arhivskimi dokumenti na nek način kompromitiramo.</p>
               <p>In ne nazadnje, namestnica informacijske pooblaščenke je takrat, ko je bila ta
               ustavna obtožba tudi pojasnila, da je odločitev bivše vlade oziroma ona je rekla
               koalicije, da odpre vso arhivsko gradivo, ki je nastalo pred letom 90 sicer legalna
               in legitimna. Vprašanje pa je, ali so posledice za posameznike sorazmerno javnim
               koristim. S to ureditvijo so namreč postale javno dostopni in občutljivi osebni
               podatki posameznikov, ki sedaj skorajda ne uživajo varstva. Zato je pooblaščenec že
               predlagal, se pravi že takrat 2009, da bi se po novem tudi v tem gradivu začelo
               varovati občutljivi osebni podatki vseh posameznikov, da se torej ne glede na javni
               interes po neomejeni dostopnih določenih javnih arhivskih gradiv občutljivi osebni
               podatki varujejo še 10 let po smrti posameznika oziroma 75 let po nastanku gradiva,
               kot je sicer v tem pogledu določen splošni rok nedostopnosti do občutljivih osebnih
               podatkov oseb, pojasnjuje ta namestnica. In ne nazadnje, da s tem zaključim, kot
               pravi zgodovinarka in strokovnjakinja iz arhiva dr. Jerca Starič Vodušek: Po svetu
               veljajo pravila, da se izjemoma dostop do dosjejev obveščevalcev dopušča sto let.
               Torej, to so razlogi, na katere sem že takrat, ko smo sprejemali to novelo zakona,
               imel to stališče in tega stališča do danes nisem spremenil. To ne pomeni, da
               zgodovinsko analizo in vsega delovanja nekdanje službe državne varnosti oziroma kot
               se imenuje Udba to preprečuje, ne preprečuje. Sem pa zato, da se nekateri
               obveščevalni, kontra obveščevalni podatki, predvsem vsebinski varujejo, ker so tudi v
               interesu današnje samostojne demokratične države. In ni dobro, da so arhivi popolnoma
               odprti.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Hvala. Preden dam besedo naprej, da ne bo izpadlo, da je gospod Kumer tu obelodanil
               neko veliko skrivnost glede dostopa do javnega arhivskega gradiva. Jaz ne vem kdo je
               takrat, ko je šlo za obravnavo impeachmenta v Arhivu Republike Slovenije te dokumente
               dvignil in jih iskal. Predvidevam pa, da so jih iskali tisti, ki so pripravljali
               gradivo po strokovni plati za to ustavno obtožbo. V skladu z zakonom so jih tudi
               dobili, gospod Kumer, ne zvečer, ne ponoči, niso vlomili, ampak so v skladu z zakonom
               dali ustrezno vlogo in na podlagi veljavnega zakona so te dokumente tudi dobili. In
               to v Arhivu Republike Slovenije, ne v prostorih Sove, o čemer je govora sedaj. Ne
               zameriti, to je način, ki smo mu rekli in ki smo mu bili priča tudi v torek,  Udbovske metode, s katerimi
               zamegliš bistvo, potem drugi del teh udbovskih metod je osebna diskvalifikacija na
               nekih lažeh, za katero se skrijejo anonimneži, ki pa postane zelo pomembna kadar jo
               nekdo resno potem povzame. Gospod Kumer, vi zelo dobro te stvari poznate, bolj kot
               jaz, zaradi tega veste o čem govorim. Lahko vam pa na štiri oči bolj podrobno
               pojasnim stvari. Ni potrebno, da obremenjujemo vse ostale s tem. Tako da, <gap n="..."/><stage>/Glas iz
               ozadja./</stage><gap n="..."/> Jaz vam nič ne grozim, gospod Kumer. Jaz moram reči, da sem malo drugačen
               kot nekateri iz krogov, ki so bolj blizu vašim somišljenikom in prijateljem. Moram pa
               reči, da sem pazljiv, tako da mene ne bo povozil ne avtobus in ne tovornjak. Kaj
               drugega pa se mi bo verjetno še dogajalo, glede na to, da je očitno ta tema izredno
               občutljiva in bo s tem treba še naprej živeti. Če mi dovolite, da zaključim, ker imam
               zdaj jaz besedo! Torej, v zvezi z arhivskim gradivom, ni bilo tukaj nič spornega. Je
               pa očitno, so pa očitno pri nekomu v tistem trenutku zazvonili alarmni zvonci in se
               je verjetno zbal, da zna priti še kaj iz tega arhivskega gradiva v javnost, in od
               tukaj naprej se je ta zgodba začela odvijati. To smo že obravnavali večkrat in smo
               ugotovili, da do <q>"impeachment-a"</q> ustavne obtožbe predsednika države je bilo vse OK,
               nobenega problema, po tistem je pa kar naenkrat nastal zelo velik problem s tem
               členom. Zelo velik, velikanski problem. In to je to. Besedo je želel, glede na to, da
               nisem jaz prijavljen k razpravi, gospod Matič, potem pa gospod Pelko. Se je že prej
               gospod Matič prijavil. Izvolite gospod Matič. Izvolita, kdo želi? Gospod Pelko,
               izvolite.</p>
            </sp>
            <sp who="SDT5:unknown-M">

               <speaker>GOSPOD PELKO:</speaker>

               <p>Hvala za besedo. Sodim, da sem v svojem uvodu o predstavitvah vladnega predloga
               strogo spoštoval vaš napotek o distinkciji med nujnostjo postopka in vsebinsko
               razpravo. Vendar vidim, da vsebinska razprava ni dovoljena, politična pa je. Zato mi
               dovolite, da odreagiram, da sem slišali iz ust poslanca Gorenaka, da nadaljujem
               tradicijo SDV in ki je bila teroristična organizacija, in da delam zahrbtno
               predsedniku Vlade. Če to dvoje dam skupaj, in če bi vaše besede imele težko resnice,
               potem bi me moral to nekdo odpeljati. Sem torej, eksplicitno ste to rekli in tega se
               preprosto ne morem dovoliti. Zato bi rad še enkrat povedal, po napotku predsedujočega
               te komisije, sem predstavil argumente zakaj vlada prihaja z novelo zakona po nujnem
               postopku in dovolite, da še enkrat preberem iz obrazložitve vladnega materiala zakaj.
               V tem primeru torej nedvomno gre za zakonsko spremembo, ki preprečuje težko
               popravljive posledice za delovanje države, posebej poudarjamo tudi dejstvo, da bi
               navedene podatke uradni organi nekaterih držav lahko izkoristili za kazenski pregon
               posameznikov, ki so neposredno bili udeleženi pri izvajanju obveščevalnih in kontra
               obveščevalnih aktivnosti v korist Slovenije. Naša intenca je o tem ali se to novelo
               zakona da še popraviti, razpravljati na matičnem odboru. Danes bom strogo spoštoval
               vaš napotek, da torej o vsebini ne razpravljamo več. Razumite pa to kot našo vladno
               argumentacijo, zakaj nujni postopek. In če sem prej govoril o teži besed, dovolite
               samo še zadnjo reakcijo gospod Gorenak, razlika med zavedenostjo in nevednostjo.
               Trdim, da nisem zaveden, ker predstavljam vladna stališča, trdim pa, da sem neveden
               na točki za katero ste vi rekli, da vemo za kaj gre. Jaz ne vem za kaj gre. Ne vem
               zakaj gre v arhivih in nočem vedeti za kaj gre. Verjamem pa, da so za to ustrezne
               službe komisije, ki to storijo in zato prosim, bi rekel od državnega sekretarja na
               Ministrstvu za kulturo ne pričakujte, da ve za kaj gre v arhivih do katere nimam
               <gap n="..."/><stage>/nerazumljivo./</stage><gap n="..."/> Hvala.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Gospod Kumer nas je žal zapustil. Zaradi tega si bo moral v magnetogramu
               prebrati tisto kar bom jaz potem povedal. </p>
               <p>Gospod Matič, izvolite.</p>
            </sp>
            <sp who="SDT5:unknown-M">

               <speaker>GOSPOD MATIČ:</speaker>

               <p>Gospod predsednik, hvala za besedo. Jaz bom tudi zelo previden, ker izgleda, da je
               potrebno biti previden pri vseh izjavah, ampak na določene trditve v zvezi s tem kar
               je povedal gospod Gorenak, vendarle moram odreagirati, ker mislim, da ne držijo. V
                  širšem kontekstu bi bilo
               mogoče dobro, pa tudi preko medijev, ko se pogovarjamo, ker včeraj je bila ena takšna
               osvetlitev problematike s strani neke televizijske hiše, ki popolnoma meče neko čudno
               luč na vse skupaj, moramo jasno povedati za kaj gre. Novela zakona se ukvarja s
               tistim delom arhivskega gradiva nekdanje SDV, ki se nanaša na obveščevalno in
               protiobveščevalno službo. Gradivo SDV, ki je nastalo na podlagi njenega delovanja,
               kot politične policije, to se pravi notranja politična dejavnost, se nahaja v Arhivu
               Republike Slovenije in je dostopno vsem in to takoj. To se pravi, tukaj bi prosil,
               zdaj sicer ne vem kaj točno je mislil o karambolu v Mednem in prevažanju v
               prtljažniku, ampak sklepam, da je bila to notranje politična dejavnost Sove oziroma
               Udbe, kakor vam je ljubše in da so; ta gradiva so že zdaj odprta, to sploh ni sporno,
               saj o tem ne teče beseda. Ta novela rešuje samo obveščevalno in protiobveščevalno
               dejavnost. Mogoče pa nisem prav razumel kaj mislite, ker ne poznam teh dogodkov
               konkretno. Ampak, ker se tudi v javnosti poskuša ustvarjati vtis, da imamo na mizi
               kompletno gradivo nekdanje SDV, moram poudariti, da se tukaj pogovarjamo samo o delu,
               ki se nanaša na obveščevalno in protiobveščevalno dejavnost SDV in da novela poskuša
               samo reševati ta del gradiva.</p>
               <p>Nadalje bi rad poudaril naslednje. Rečeno je bilo, da je bil preprečen dostop vaši
               komisiji. Moram povedati, da sem na nek način razočaran, ker Arhiv Republike
               Slovenije ni dobil nobene vloge niti obvestila, da ta komisija namerava vpogledati v
               arhivsko gradivo. Edino kar sem dobil, je bila telefonska informacija gospoda
               direktorja Sove Selana, da namerava vaša komisija obiskati prostore v katerih se
               arhivsko gradivo nekdanje SDV hrani in da zato naj pošljemo našega uslužbenca, ker
               baje da želite preveriti na kakšen način se hrani, ker ima on ključ. Nobene
               informacije ni bilo o tem, z njegove strani rečeno, jaz pa pisnega obvestila tudi
               nisem prejel, da vi želite vpogledati v gradivo. In prosim, tukaj pa moram zelo jasno
               povedati: Če želite pogledati v gradivo, pošljite pisno vlogo, povejte za kaj gre,
               katero gradivo hočete videti, in bomo v skladu z uredbo o varstvu arhivskega in
               dokumentarnega gradivo to vlogo proučili in vam bomo tudi ta dostop omogočili. Saj to
               ni noben problem, ampak obrnite se na nas. Če pa jaz dobim samo klic od gospoda
               Selana, da želite tehnično podporo pri ogledu prostorov, iz tega ni možno sklepati
               kaj hočete. To se pravi, glede teh nesporazumov, da je bilo karkoli zavrnjenega z
               našega strani, s strani Arhiva, mi enostavno nismo dobili te informacije, da želite
               vpogledati v gradivo. Edino je bil ta telefonski klic, in to se mi zdi zelo
               neformalen način komuniciranja. Če jaz izvem preko nekega posrednika, da komisija
               želi vpogledati v prostore, ne v gradivo - prostore. To se pravi, prosim, zaradi
               boljše komunikacije in v izogib nesporazumom, da v bodoče obveščate ustanovo, ki je
               vendarle prevzela to gradivo. Čeprav se hrani na sedežu ustvarjalca.</p>
               <p>Naslednje kar ne drži, ne drži, da je Arhiv Republike Slovenije zavrnil gospoda
               Omerzo. Arhiv Republike Slovenije, kot sami veste in ste se lahko prepričali iz
               korespondence, je ves čas trdil in vztrajal in še danes vztraja, da je dikcija
               tretjega odstavka 65. člena jasna. Po tej dikciji ima gospod Omerza pravico, da pride
               do tega gradiva. Po tem ko smo želeli to njemu omogočiti, smo dobivali opozorila, in
               to ne opozorila od kogarkoli, opozorila od Slovenske obveščevalno varnostne agencije,
               Ministrstva za pravosodje, Službe Vlade za zakonodajo, Sekretariata Sveta za
               nacionalno varnost, da bo ogrožena varnost države in njeni interesi, in kar je še
               bolj važno, ogroženo življenje posameznikov. In ko so nam celo predlagali oziroma so
               nam omenili, da smo mi sicer upravno neodvisen organ, ampak da imamo na mizi tudi
               možnost, da neposredno z odločbo zavrnemo gospoda Omerzo in se sklicujemo na Ustavo,
               smo naročili pravno mnenje. Iz pravnega mnenja pa jasno izhaja kaj je za narediti -
               da je ta del v  nasprotju z
               Ustavo, da je najverjetneje, da me ne bo kdo lovil za besedo, da je najverjetneje v
               koliziji z Ustavo in da smo dolžni o tem obvestiti Vlado. To smo naredili. In da ne
               bi izpadlo, da ne jemljemo resno gospoda Omerze, da njegove interese ne obravnavamo
               resno smo mu izdali sklep, ne odločbo, nič ni smo odločili na podlagi zakona, da mu
               zavračamo dostop. S sklepom smo prekinili postopek zaradi resnih opozoril z vseh
               naslovov, ki sem jih omenil, in zaradi tega, ker je priznan strokovni ekspert
               ugotovil, da je ta del najverjetneje v nasprotju z Ustavo. In omogočili smo Vladi in
               kompletni politiki, da še enkrat razmisli o vsem skupaj, preden pride do
               nepopravljivih posledic, na katere nas opozarja. In prosim, ne očitati Arhivu
               Republike Slovenije, da se obnaša neodgovorno. Mi poskušamo z vso odgovornostjo
               pristopati k temu vprašanju in smo odreagirali na način v skladu z našimi moralnimi
               in etičnimi in profesionalnimi principi. Toliko v to pojasnilo.</p>
               <p>Kar pa se tiče realnih razlogov, o katerih sedaj govorimo, je pa mogoče res škoda, da
               enkrat se naj bi sestali, ki bi bila zaprta za javnost, pa povabili direktorja Sove,
               da bi vam na konkretnih primerih on pojasnil zakaj opozarja, da lahko pride do teh
               posledic. Jaz nočem biti advokat Sove, ker to nisem. Samo njemu dajte priložnost, naj
               vam na zaprti seji obrazloži v čem lahko pride do kakšnih situacij. Morda pa ni
               zadosti, da se osebni podatki prikrijejo, ampak je lahko iz dokumentacije ogrožena
               kakšna osebna varnost tudi na kakšen drug način. Toliko z moje strani. Upam, da sem
               bil zadosti jasen. Hvala.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Hvala. Preden dam besedo gospodu Gorenaku sem vesel, da se nam je gospod Kumer
               pridružil nazaj. Prej ste odšel, ne vem ali se skozi vrata sliši, tako da sem vesel,
               da ste prišli nazaj.</p>
               <p>Nadzor nam je bil onemogočen. Mi nismo rekli, da s strani Arhiva Republike Slovenije.
               Ali imate vi še jurisdikcijo nad gradivom, na katerega je direktor Sove prilepil
               oznako <q>"tajno"</q>? Jo imate? Ali lahko to gradivo vi komurkoli danes daste? Ne. Omejili
               so pravico do tega dostopa, komurkoli. Če veljajo ta pravila za gospoda Omerzo,
               veljajo tudi zame. Če pod istimi pravili omejena pravica do dostopa je omejena
               pravica do dostopa za vse. Vendar vi s trenutkom, ko je direktor Sove v nasprotju z
               zakonom prilepil oznako <q>"tajno"</q> vam je to gradivo vzel. In to gradivo smo želeli
               pogledati v okviru nadzora. V okviru nadzora se ne rabimo najavljati, mi lahko
               pridemo nenapovedano. Napovedali smo se en dan prej. Direktor Sove je celo poslal, da
               po eni uri ga ne bo več, če lahko opravimo ta ogled v eni uri. Sploh ga ni bilo
               zraven. Zraven sta bila sodelavec arhiva in sodelavka Sove, vsak z enim ključkom.
               Nadzor je bil onemogočen, gospod direktor. Vam so pa vzeli gradivo mimo zakona. Saj
               ste nekaj časa kričali in opozarjali na to, da tega ne morejo narediti, vendar to so
               naredili, in to je dejstvo. Dostop do tega gradiva je pravno formalno onemogočen.
               Verjetno pa ne pričakujete, da bom jaz šel na silo proti vašemu uslužbencu, pa vzel
               ven iz omare neko gradivo in ga odnesel, tako kot ga je, ne na silo, ampak z vašim
               dovoljenjem en dan po tistem famoznem sestanku komisije 19. oktobra vzela Sova in ga
               imela, ne vem kje, do 6. novembra. O tem sem jaz govoril. Toliko v pojasnilo.</p>
               <p>Gospod Gorenak.</p>
            </sp>
            <sp who="SDT5:GorenakVinko">

               <speaker>DR. VINKO GORENAK:</speaker>

               <p>Hvala lepa. Vidim, da se z gospodom Kumrom kar dopolnjujeva pri teh zadevah. Jaz se
               strinjam, da je gospod Brejc takrat to naredil, kar je naredil. Namreč, ja morava
               vedeti nekaj, da je vendarle tako nekdanja SDV, kot njene naslednice ima obveščevalno
               dejavnost, znotraj tega vire in vse ostalo, in je povsem logično, da je Brejc rekel,
               da se ta del nadaljuje, povsem logično, da je tako rekel. Ampak sigurno pa od 17. 5.
               1990 naprej, odkar je on prišel tja v tisto službo, ali dan, dva po tistem, ko ga je
               takratna vlada imenovala, torej Peterletova vlada, pa zagotovo je prekinjena ali
               reciva, da je Berlinski zdi nared do tiste dejavnosti te službe, ki se ji reče
               notranji sovražniki, 
               atentati, sodelovanja in tako naprej. In o tem govorim, da v tem pogledu pa ta služba
               ne more biti naslednica tega in tudi ni. Ampak s tako spremembo zakona pa prehajamo
               spet v to polje. In to se mi zdi nevarno. Se pa čisto strinjava s tem, da osebne
               podatke, tako kot se je tam ta dokument pokazal, moram reči, da jaz ga nisem videl
               februarja lani, no, ampak v redu, da je treba tovrstne, tista dva imena, ki ste jih
               omenjal, ja, prav, če je šlo za obveščevalno dejavnost, se strinjava. Tu ni kaj.
               Ampak vse ostalo pa ne more biti.</p>
               <p>Gospod direktor, jaz ne vem od kod vi sedaj govorite o pisnih vlogah. Saj, gospod
               Černač z gospodom Urhom in še z nekom, ker ni tja prišel kot državljan. Kako pa? On
               je tja prišel v vlogi nadzora na obveščevalnimi in varnostnimi službami, kar mu daje
               zakon pravico priti ob dveh zjutraj ali ob treh ponoči brez napovedi, on se je pa
               celo napovedal, in tega mu niste dovolili. Tega mu niste dovolili in s tem ste to
               preprečili. Jaz pa se bojim, bom tako rekel, da oba, vaju, pa kakor gledamo, Sova
               zavaja in izkorišča. V končni fazi, gospod direktor, zelo iskreno vam povem, da zna
               zgoditi, da boste pač vi tista žrtev vsega na koncu. In jaz ne razumem zakaj
               prevzemate to odgovornost, ki jo niste dolžni prevzemati. Jaz je ne bi prevzemal. Če
               ste arhiv prevzeli, potem ste ga prevzeli, bodite gospodarni in ga imejte na Arhivu
               Republike Slovenije. Ne bi pristajal na tako polovičarsko varianto, po kateri,
               poglejte, komisiji rečete ne, hkrati pa za 10 dni gospod direktor Sove na reverz
               odnese X fasciklov. Kaj je počel s temi fascikli? Ali jih je fotokopiral, ali je kaj
               uničil, ali je kaj ven vzel danes ne vemo? Jaz ne vem, če to vemo, imate ta pregled,
               ali nimate. Ampak de facto dejstvo je, torej, po kakšnem zakonu so pa oni do tega
               upravičeni, torej, če ni Omerza, potem tudi direktor Sove ni upravičen do tega. Zakaj
               bi pa on bil? Ne vem zakaj bi on bil? Zakaj si lahko za 10 dni sposodi in odnese
               fascikle? Potem to velja za vse.</p>
               <p>In ko govorite o pravnem mnenju, prav, ampak dajva to situacijo prenesti v neko za
               ljubi bolj razumljivo okolje. Vi imate na eni strani zakon, ki vam pravi, da je to
               javno dostopno. Po drugi strani imate pravno mnenje gospoda Cerarja, ki pravi, da bi
               lahko bil člen domnevno sporen, še kakšna druga služba Vlade za zakonodajo in tako
               naprej, kot ste rekli, in vi se odločite, zaprli bomo oziroma Sovi dovolite, Sova da
               gor <q>"tajno"</q> in vi gospodu Omerzi ne dovolite. <gap n="...."/><stage>/Oglašanje iz klopi./</stage> Ja, kako pa,
               tako je v tem trenutku. Torej, vi se odločite na osnovi pravnih mnenj X strokovnjakov
               in ne na osnovi zakona. Prenesiva to v neko drugo okolje, ki bo bolj razumljivo za
               ljudi. Poenostavil bom zadevo, dajva se spraviti k direktorju ZPIZ-a, ki bo nekemu
               državljanu določil, penzija je taka in taka. Ta državljan bo pa dobil tako, pa tako,
               pa tako pravno mnenje, da je ta penzija premajhna. Kaj bo direktor upošteval? Zakon,
               ali bo upošteval pravno mnenje? Vi ste bili dolžni upoštevati zakon, in ne pravna
               mnenja. Ne morete upoštevati pravnih mnenj. V tej državi velja zakon in ne pravno
               mnenje. Ne vem kaj bi nam lahko direktor povedal na zaprti seji o tistih osebnih
               podatkih, o katerih že skozi govori in za katero se vsi strinjamo,da jih je treba
               prikriti in da niso za javnost, s tem se pa tako vsi strinjamo. Torej, jaz ne vem o
               čem je sploh še problem. Problem je, in jaz ga vidim tako in čisto nič drugače, v
               ščitenju dejanj nekdanje službe. Tu je problematična zgodba. Hvala .</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Gospod Kumer, izvolite.</p>
            </sp>
            <sp who="SDT5:KumerDušan">

               <speaker>DUŠAN KUMER:</speaker>

               <p>Samo to, strinjava se, gospod Gorenak, o nečem. Odprti arhiv imajo dostop vsi, in
               tako kot je sedaj zakon, ampak tudi tisti, ki imajo dostop do tega gradiva in so ga
               lahko dobili morajo 
               odgovorno ravnati ne pa tako, da tak papir s tem tekstom in s temi imeni pride v
               javnost. Se strinjava tukaj, da to pa je neodgovorno ravnanje tistih, ki so ta papir
               v arhivu gledali ali si ga fotokopirali itd. Ker smo kompromitirali dva državljana ne
               države Slovenije ampak sosednje države.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Gospod Matič, izvolite.</p>
            </sp>
            <sp who="SDT5:unknown-M">

               <speaker>GOSPOD MATIČ:</speaker>

               <p>Tukaj bi pa res moral ene par zadev polemizirati z gospodom Gorenakom. To se pravi,
               jaz nič ne dovoljujem, to je zatečeno stanje, ki ni od včeraj, da je ta arhiv še
               zmeraj na sedežu SOVE. To se pravi, da ne bi zdaj res, ko pravite, da jaz prevzemam
               neko odgovornost pa da bom jaz za nekaj odgovarjal. Veste, gospod Gorenak, to ni od
               včeraj, ta stvar je že precej dolgo časa odprta, tako da glede tega bi se vseeno
               veljalo nekoliko omejiti. Pri tem primerjavah pa jaz ne bi ne primerljivih stvari
               primerjal. Veste, saj sem prej naštel kaj vse je v igri. Varnost in življenje
               posameznikov z neko odločbo od PIZA. Mislim, da to se ne da primerjati. To se pravi,
               odločno pa moram zavrniti to, da sem jaz SOVI dal neka soglasja. Sova je naredila po
               svoje, noben nas ni vprašal, nalepila je tisto oznako tajno v skladu s svojo presojo,
               arhiv ni bil nič obveščen o tem, da to namerava niti nas ni noben ni vprašal, če se
               strinjamo. To naj oni komentirajo, zagovarjajo, kaj imamo mi s tem. In še nekaj bi
               rad povedal glede tega. Vi ste se obrnili tam na našega uslužbenca, ko ste hoteli
               vpogledati in on nas je samo napotil na postopek. Saj do tega gradiva lahko pridete,
               samo povejte katero je, pa ga bo pripravil. Saj ni noben problem. Samo če bi prevzel
               gradivo Arhiv Republike Slovenije, je prav, da se nanj obrnete, če hočete pogledati v
               gradivo. To je vse, nič drugega.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Mislim da, na podlagi katere določbe katerega zakona, če za Omerzo ne velja ta
               določba tega zakona, velja potem za Zvoneta Černača. Lepo vas prosim. Zdaj smo v isti
               pravni situaciji glede na to kar vi govorite kot je on. In sem vam povedal, mi nismo
               prišli gledati tega gradiva kot državljani Republike Slovenije, ker bi nam zavrnili,
               na enak način kot Omerzo. Drugače bi ravnali v dveh identičnih primerih nasprotno.
               Nima Zvone Černač kot državljan drugih pravic kot jih ima Omerza, kot državljan. Mi
               smo želeli v to gradivo vpogledati zaradi tega, ker ga je v formalno-pravnem smislu
               pod svoje okrilje vzela SOVA, v nasprotju z zakonom, za kar pa imamo pristojnost. V
               nasprotnem primeru boste vi ravnali v nasprotju z zakonom, če boste njemu zavrnili
               nam pa odobrili. Tako da, mislim, da so zadeve, da rečem, res mogoče neobičajne ali
               pa celo do neke mere nemogoče. Ampak zakaj so nemogoče? Zaradi tega, ker se ravna v
               nasprotju z zakonom. Če se ne bi ravnalo v nasprotju z zakonom, če se ta pravni red
               ne bi kršil, ne bi bilo nobenega problema in nobenih zapletov. Sedaj pa je ta zaplet
               vedno večji in vedno bolj se zapletate v te zgodbe.</p>
               <p>Gospod Gorenak.</p>
            </sp>
            <sp who="SDT5:GorenakVinko">

               <speaker>DR. VINKO GORENAK:</speaker>

               <p>Samo en stavek. Sedaj je prav, ker ga lahko mi dobimo, ja, to kar pravi gospod
               Černač. Ja, zakaj bi ga sedaj mi dobili, če pa gospod Omerza ne sme, če je to vaše
               gradivo? In še dodatno vprašanje. Zakaj ga pa dobi direktor SOVE. Zakaj pa on lahko
               pride pa na reverz to odnese? V čem je njegov status drugačen od statusa Omerze,
               Černača kot državljana, če ga tako tretirate in v čem je drugačen status gospoda
               Selana, ki pa to dobi na reverz? Ja kako pri item istem zakonu? Ne gre skupaj.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Dobro. Jaz bi počasi skušal strniti to razpravo, ker mislim, da smo stvari več ali
               manj glede tega konkretnega primera pojasnili. Odprl se je pa zaradi tega, ker se je
               skozi en konkreten postopek, ki traja že nekaj časa, skoraj pol leta, inicirala
               novelo zakona po nujnem postopku. In namen danes je bil ravno ta, ker smo rekli, da
               formalno-pravno ni možno tega zakona danes obravnavati, glede na to, da bo odločitev
               o tem v ponedeljek na Državnem zboru, da ocenimo vsaj to ali je dejansko ta novela
               sploh potrebna  ali ne?
               Oziroma ali so utemeljeni ti razlogi za ta nujni postopek ali ne, s strani komisije?
               In kakor koli obračamo danes to razpravo, moram reči, da praktično izjave vseh
               današnjih udeležencev kažejo na to, da tisto kar ste povedali govorijo, da ne gre za
               nobeno nujnost. Izvolite, gospod Matič.</p>
            </sp>
            <sp who="SDT5:unknown-M">

               <speaker>GOSPOD MATIČ:</speaker>

               <p>Še enkrat bi pojasnil tisto kar mogoče ni povsem jasno. Sedaj vi pravite, da bi
               nastopili kot državljani ali kot nadzoren organ. To sta dve povsem različni vlogi. Če
               bi vi poslali dopis v katerem bi utemeljevali, da rabite za nadzor SOVE, vpogled v to
               gradivo, to je druga vloga, kakor če ste državljan, sami vi uradno tega sploh niste
               naslovil. Nobeden od vas. Torej sploh nobena zahteva ni bila izražena. Kar se tiče
               Arhiva Republike Slovenije. Kar se tiče SOVE pa se distancira. To je pa njihov
               problem kako imate vi z njimi. Samo to bi rad še in še za na konec bi rad poudaril,
               da postopek je bil prekinjen, odločalo se ni in ta sklep, ne odločba, sklep je
               podvržen sodnemu nadzoru tako kot si, toliko več. Nimam več komentarjev. To je
               vse.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Hvala. Poglejte, gospod Matič, zelo hitro boste imeli priložnost, bodite prepričani,
               da bomo prišli še pogledati to gradivo. Tako da, v skladu z veljavno zakonodajo.
               Upam, da nam ne bo ponovno preprečen nadzor. Kako se boste dogovorila z direktorjem
               SOVE je vaš problem. Gospod Pelko, izvolite.</p>
            </sp>
            <sp who="SDT5:unknown-M">

               <speaker>GOSPOD PELKO:</speaker>

               <p>Ne vem, če imam pravico razpravljati z vami, ampak če smem samo reči, to kar sem pa
               sam slišal tukaj, je pa, če je bila kje točka strinjanja, je bila ravno okrog zaščite
               teh interesov države in konkretnih državljanov. Zato edino kar se na nek način smem
               postaviti pod vprašaj, je ali ste prav povzeli to, da je<gap n="..."/></p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>No, saj nisem končal<gap n="..."/></p>
            </sp>
            <sp who="SDT5:unknown-M">

               <speaker>GOSPOD PELKO:</speaker>

               <p><gap n="..."/> tako da jaz plediram, da argumentacijo vlade za nujnost postopka upošteva
               <gap n="..."/><stage>/Nerazumljivo./</stage><gap n="..."/></p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Gospod Matič je želel besedo oziroma je dvignil roko, zato sem mu jo vmes dal. Torej,
               vemo kaj piše v 65. členu zakona in vemo kaj piše v tretjem odstavku, v prvem, drugem
               in tudi v četrtem. Samo tega danes noben ni prebral. V četrtem odstavku zelo jasno
               piše, da v primeru dvoma glede tretjega odstavka odloča arhivska komisija v sedanjem
               zakonu. Čemu torej zaplet? Čemu zaplet? Arhivska komisija odloča, v zakonu je zelo
               jasna in nedvoumna določba. Jo bom točno prebral, da ne bom kaj narobe prebral. V
               primeru dvoma o pogojih dostopa iz prejšnjega odstavka odloča arhivska komisija. V
               primeru dvoma o pogojih do dostopa do gradiva, ki ga opredeljuje tretji odstavek 65.
               člena odloča arhivska komisija. Piše v sedaj veljavnem zakonu. V vsej tej
               korespondenci, dosedanji, jaz nisem zasledil enega dokumenta arhivske komisije. Ne
               enega dokumenta arhivske komisije. Nadalje, zakon naj bi zaprl arhive za nazaj,
               retroaktivno, za neko vlogo, ki se je zgodila konec Avgusta. Zaradi neke vloge, ki se
               je zgodila konec Avgusta in zaradi tega, ker ni bilo ravnanj v skladu z določbami
               veljavnega zakona. Ne bo šlo. Tudi formalno-pravno bo zadeva izpodbijana. Tudi
               pripombe Zakonodajno-pravne službe glede vsega tega so izredno negativne do te novele
               v formalno-pravnem smislu, ampak pustimo to vprašanje. Mislim, da je tukaj pravno
               vprašanje v končni fazi sekundarnega pomena. Jaz mislim, da pri tej noveli ne gre za
               pravno, ampak za politično vprašanje in to je problem. To vprašanje je nastalo
               politično v tistem trenutku, ko se je v nekem upravnem postopku, ki naj bi tekel na
               podlagi določb Zakona o arhivih, ki so jasne in nedvoumne in kjer pravi, če pride do
               dvoma glede dostopa po tretjem odstavku, da o tem odloča arhivska komisija, odločil,
               vpletle institucije, ki s tem nimajo nobene formalne povezave. SOVA, Urad za
               nacionalno varnost oziroma Svet za nacionalno varnost, ki ga vodi predsednik Vlade,
               potem je bil nek at hock sestanek, ki je reševal to situacijo za katerega ni nobene
               osnove v nobeni zakonodaji s strani različnih ministrstev, skratka en kup enih čudnih
               okoliščin, ki govorijo o tem, da v bistvu ne gre za pravno, ampak za politično
               vprašanje. Za politično vprašanje, kako omejiti dostop do nekega gradiva, ki je povezan z bivšo,
               tajno, politično policijo. V političnem smislu se je ta zadeva začela dejansko
               odvijati od tistega trenutka naprej, ko smo v DZ obravnavali ustavno obtožbo zoper
               predsednika države in ko se je pojavilo vprašanje bombnega atentata v Velikovcu in
               vseh okoliščin, ki kažejo na to, da je takrat šlo za čisto klasično teroristično
               dejanje, ki ga je ta bivša, tajna politična policija organizirala in da je bila samo
               sreča ta v nesreči in vsem tem, da se je tista bomba malo prej sprožila kot naj bi
               se, sicer bi tam, bog ve, koliko ljudi nedolžnih umrlo, če bi se sprožila malo
               kasneje. Od takrat naprej imamo problem oziroma ima Arhiv RS problem. Če pogledamo
               ravnanja Arhiva RS moramo biti pošteni, Arhiv RS je do skrajnosti utemeljeval, da ni
               nobenega razloga za omejitev dostopa do tega gradiva. Ni ključ arhivske komisije,
               ostaja na stališču, da ni razloga za omejitev. Potem se pa zgodi ta priponka oznake
               tajno s strani SOVE mimo tega, da bi zakon to omogočal itd. Končna posledica novela
               zakona po nujnem postopku. Ni potrebna, sploh ni nobene osnove za nujni postopek,
               nobene. Zadeva se že pol leta mrcvari, sedaj ste jo začasno ustavili. Na potezi je
               ministrica, ki bo seveda, namesto da bi to odločitev razveljavila zadevo še
               podaljševala v nedogled, itd., govorim za konkreten upravni postopek. Tako da ni
               nobenega utemeljenega razloga, da bi bilo to novelo potrebno sprejemati, sploh pa ne
               utemeljenega razloga, da bi jo bilo potrebno sprejemati po nujnem postopku. Še več.
               Tako kot je bilo danes povedano, ta novela je škodljiva, imela bo daljnosežne
               posledice, v kolikor bo ta procedura šla naprej po tej poti kot je sedaj zastavljena.
               Slovenija bo v luči mednarodne javnosti poznana kot država, ki na formalnopravni
               način želi rehabilitirati bivšo Udbo oziroma bivšo tajno politično policijo in njena
               dejanja. To mislim, da je katastrofalno sporočilo leta 2011. Dogaja se pa tudi točno
               v tej smeri od trenutka, ko se je začelo dogajati na simbolni ravni s podelitvijo
               najvišjega državnega odlikovanja človeku, ki je simbol nedemokratičnega režima,
               simbol teh zavržnih metod, ki smo jim priča še v tej časih danes pa do trenutka, ko
               se začenja ta proces na zakonodajni ravni, ki mu ne bo konca.</p>
               <p>Mislim, da bi bilo še marsikaj povedati v tej povezavi, ampak naj povem še to, da to
               mnenje, ki ste ga naročili, na katerega se sklicujete v bistvu ne gre za mnenje, ki
               bi ga naročili, zato ker nebi vedeli kaj početi, tudi vaša lastna ravnanja predhodna
               vas demantirajo v tem. Vi ste vse do zaključka do te komisije 18. 10., stali na
               stališču, ni nobenih omejitev za dostop do tega gradiva, ampak niste vedeli kako iz
               te situacije in kako se pokriti, da rečem grobo v narekovaju, ste naročili pravno
               mnenje, s katerim ste želeli, da vas pokrijejo, ampak tudi to pravno mnenje vas ne
               pokriva, ker je ta sklepni povzetek v prvem odstavku bistven na podlagi vsega
               povedanega je mogoče strnjeno povzeti, da navkljub dejstvu, da je določba ustavno
               sporna, piše tukaj, lahko da je, to je mnenje enega pravnika, ki je sicer doktor,
               lahko da ima 10 drugih pravnikov drugačno mnenje. Z upravno odločbo ni dopustno
               zavrniti dostopa do arhivskega gradiva nekdanje službe državne varnosti. Za
               neposredno uporabo določb ustave in posledično z neupoštevanjem 65. člena Zakona o
               varstvu dokumentarnega in arhivskega gradiva. Tako da tudi to mnenje ni dalo neke
               osnove in podlage za tako ravnanje.</p>
               <p>Jaz se bojim, da siljenje naprej s tem postopkom predvsem z nujnim postopkom pa tudi
               z novelo bo dejansko povzročilo ogromno škode in nobene koristi in bi bilo prav, da
               bi se Vlada nekako tega zavedala. Mislim, da se mora politika glede tega odločiti, da
               tukaj ne gre več za stroko, zato je moj namen danes predlagati neko mnenje, bi ga
               prebral: "Komisija za nadzor obveščevalnih in varnostnih služb meni, da ni nobenih
               razlogov za nujni postopek sprememb in dopolnitev Zakona o varstvu dokumentarnega in
               arhivskega gradiva  ter
               arhivih ter da je novela zakona o varstvu dokumentarnega in arhivskega gradiva ter
               arhivih neprimerna, nepotrebna, imela bo škodljive posledice, zato komisija predlaga
               Vladi Republike Slovenije da jo umakne iz zakonodajne procedure.</p>
               <p>Mislim, da je to danes edini logični zaključek, glede na to, da sem prej povedal, da
               formalno se mi v to zakonodajno materijo nismo spuščali, zaradi tega, da ne bi
               prejudicirali odločitve Državnega zbora v ponedeljek, lahko pa takšno mnenje
               sprejmemo in ga nemudoma posredujemo Vladi.</p>
               <p>Želite razpravljati o tem predlogu? Gospod Gorenak?</p>
            </sp>
            <sp who="SDT5:GorenakVinko">

               <speaker>DR. VINKO GORENAK:</speaker>

               <p>Ne.</p>
            </sp>
            <sp who="SDT5:ČernačZvonko">

               <speaker>PREDSEDNIK ZVONKO ČERNAČ:</speaker>

               <p>Lahko glasujemo? Ugotavljam, da smo sklepčni.</p>
               <p>Kdo je za predlog tega mnenja? <stage>(3 člani.)</stage> Je kdo proti? <stage>(Nihče.)</stage></p>
               <p>Ugotavljam, da je bil ta predlog sprejet.</p>
               <p>Za udeležbo in vse kar ste danes povedali se vam zahvaljujem. </p>
               <p>S tem zaključujem 1. točko dnevnega reda in zaključujem tudi 11. nujno sejo Komisije
               za nadzor obveščevalnih in varnostnih služb.</p>
               <p>Lep dan še naprej.</p>
               <stage type="time">(Seja je bila zaključena 27. januarja 2011 ob 12.25.)</stage>
            </sp>
         </div>
      </body>
   </text>
</TEI>