<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZG-Nujna-005-2009-06-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BBFA571CDE29CBF9C12575D9002A2876</idno>
               <idno type="custom" subtype="day">D3957A78F743C3DAC12575E4004709F2</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=D3957A78F743C3DAC12575E4004709F2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZG-Nujna-005-2009-06-26.OZG" n="005">
               <name>Nujna</name>
               <date when="2009-06-26"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZG-Nujna-005-2009-06-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZG-Nujna-005-2009-06-26.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE  ZA GOSPODARSTVO</stage>
            <stage type="session">5. nujna seja</stage>
            <stage type="date">(26. junij 2009)</stage>
            <stage type="chairman">Sejo je vodil Vili Rezman, predsednik odbora za gospodarstvo.</stage>
            <stage type="time">Seja se je pričela ob 10.05 uri.</stage>


            <sp xml:id="SDT5-OZG-Nujna-005-2009-06-26.sp1">

               <speaker>PREDSEDNIK VILI REZMAN:</speaker>

               <p>Lep pozdrav želim vsem gospe in gospodje, kolegom poslancem in poslankam na tej
               današnji seji, 5. nujni seji Odbora za gospodarstvo, ki je bila sklicana na zahtevo
               Poslanske skupine SDS. Morebiti kdo ocenjuje, da termin ni najboljši, ampak obisk
               kaže, da temu ni tako. Sklicana je pa bila na današnji dan ta seja preprosto iz
               naslednjih razlogov. Predlagano je bilo že na prejšnji seji Odbora za gospodarstvo,
               da bi se ta problematika obravnavala pa ni bilo pogojev, da bi jo lahko uvrstili na
               dnevni red. Potem je sledil moj predlog, da bi ministri pripravili gradiva in bi
               obravnavali to tematiko skupaj z rebalansom. So kolegi iz Poslanke skupine SDS
               ocenjevali, da bi bilo bolje, če bi bilo to poprej, kot neka prelegomena v rebalans
               in temu smo potem tudi ugodili. Sam sem sicer poprosil vodjo poslanske skupine, da bi
               prestavili to sejo na naslednji teden, ampak ta moja prošnja ni bila akceptirana,
               zato smo se pač sestali danes, ko imamo gradiva in ko smo uspeli zagotoviti tudi
               predstavnike, številne predstavnike Vlade Republike Slovenije.</p>
               <p>Naj vas obvestim, da so z nami nadomestni člani in sicer gospod Magajna, namesto
               gospoda Brulca, gospod Trofenik namesto Alojza Posedela, gospod Cukjati namesto
               Marjana Bezjaka in Dejan Levanič namesto gospoda Frangeža. Do začetka seje nismo
               dobili predlogov za spreminjanje oziroma za dopolnjevanje, zato imamo pred seboj samo
               eno točko dnevnega reda, ki glasi: seznanitev s tako imenovanim tretjim paketom
               vladnih protikriznih ukrepov. Dnevni red je zato takšen kakršen je bil predlagan tudi
               sprejet na zahtevo Poslanske skupine SDS.</p>
               <p>Povabili smo zelo širok krog predstavnikov Vlade in tudi drugih vladnih institucij,
               ki nam pri tej razpravi lahko pomagajo in ne vem, če bom zdaj uspel vse prepoznati.
               Naj samo povem, da so z nami minister mag. Mitja Gaspari, dr. Lahovnik, dr. Križanič,
               minister Golobič, dr. Vlačič, dr. Lobnikar namesto ministrice, dr. Igor Lukšič, dr.
               Igor Ržen. Z nami so tudi predstavniki drugih organizacij iz sicer Gospodarske
               zbornice Slovenije, Obrtno-podjetniške zbornice, Trgovinska zbornica je tudi,
               Združenje delodajalec nimamo, Združenje delodajalcev obrti in podjetnikov tudi ne,
               Urad Umar, tudi nikogar. Pardon, se opravičujem. Franci Peršič, ni in od ministrov
               manjka samo dr. Ivan Svetlik. Združenje delodajalcev. Ker vas vseh ne poznam po
               imenih in priimkih, vas prosim, da kasneje, če se boste oglašali k besedi, to storite
               tako, da se tudi predstavite zaradi zapisnika.</p>
               <p>Gradivo, ki ste ga prejeli za današnjo razpravo je gradivo, ki ga je pripravila
               Poslanska skupina SDS. Dobili ste njihov predlog petih sklepov. Koalicijski poslanci
               smo pripravili tudi predlog štirih sklepov, Vlada pa je pripravila dokaj obsežno
               gradivo, ki vam bo kasneje izročeno, dostavljeno bo na mizo. Gradivo ima kakšnih 100
               strani in nam bo najbrž služilo
               tudi v naslednjih tednih v oporo. To gradivo ni bilo pogoj za današnjo sejo, tako da
               je to samo benevolenca vladnih predstavnikov, da so to naredili in jaz mislim, da je
               pravzaprav potrebno za to izreči tudi zahvalo. Razpravljali bomo mi o gradivu, ki ga
               je predložila Poslanska skupina SDS oziroma predlagatelj te današnje seje.</p>
               <p>Prosim vas še, da z ozirom na dejstvo, da smo mi o ukrepih razpravljali že na
               Državnem zboru, tudi na našem Odboru za gospodarstvo, da obstojajo gradiva, ki so
               evalvirala učinkovitost ukrepov za nazaj, tudi v precejšnjem obsegu s strani, da se
               torej o tej preteklosti ne bi preveč pogovarjali, ampak, da se usmerimo na to kaj
               Vlada pripravlja res kot tretji paket. Torej kaj je tisto, kar želimo implementirati
               v naslednjih tednih in mesecih zato, da bi se ta krizni krč čim prej, iz tega
               kriznega krča čim prej izvili. Torej naslavljam na vse tiste, ki boste razpravljali
               prošnjo, da ne ponavljamo tega, kar smo že nekajkrat storili in da se res usmerimo k
               temu, kar je od konca meseca maja naprej novega.</p>
               <p>V imenu poslanske skupine domnevam, bo govoril gospod Vizjak. Imaš besedo.</p>
            </sp>
            <sp xml:id="SDT5-OZG-Nujna-005-2009-06-26.sp2">

               <speaker>MAG. ANDREJ VIZJAK:</speaker>

               <p>Hvala lepa predsednik. Spoštovane kolegice in kolegi, spoštovani ministri, člani
               Vlade, predstavniki gospodarskih asociacij.</p>
               <p>Poslanska skupina Slovenske demokratske stranke se je odločila, da pač poseže po tem
               ukrepu sklica oziroma zahteve za sklic izredne seje, ker pač nismo na odboru v okviru
               rednih sej pa tudi sicer ne obravnavali izredno žgoče problematike, ki zadeva
               slovensko gospodarstvo. Pravzaprav tudi nismo obravnavali tega tretjega svežnja
               ukrepov, čeprav se nam je zdelo vseskozi to smotrno in smiselno.</p>
               <p>Seveda je potrebno za načrtovanje učinkovitih ukrepov analizirati in se realno
               soočiti s trenutno situacijo oziroma tudi situacijo, ki lahko še pride in ukrepe
               naravnati v tej smeri, da se seveda ta prihodna situacija izboljša k želenim ciljem.
               Najslabše je seveda ne pogledati resnici v obraz in načrtovati poteze, ki peljejo
               stran od želenih ciljev in v Slovenski demokratski stranki imamo občutek, da se je to
               v preteklih šestih mesecih dogajalo. Namreč soočeni smo bili z vse slabšimi in
               slabšimi napovedmi tako gospodarske rasti, kot seveda tudi ključnih kazalcev, ki
               oblikujejo gospodarsko rast. Kot so izvoz, kot je industrijska proizvodnja in seveda
               vse skupaj je rezultiralo potem k posledicam na trgu dela, večanju števila
               brezposelnih in zmanjševanjem števila zaposlenih, kot tudi delovno aktivnih. Seveda
               so te posledice, ki so na trgu dela, rezultat tudi nekaterih ukrepov Vlade, torej tu
               soglašam s tistimi, da so določeni ukrepi Vlade zmanjšali ta pritisk na brezposelne v
               tem hipu. Torej brezposelnih je dejansko manj. Govorim seveda o evidencah in o
               registriranju brezposelnosti. Dejansko pa je brezposelnih v firmah, ki dobivajo plačo
               oziroma nadomestilo precej in to skrbi. Skrbi, da bodo te v določenem trenutku, ko
               bodo se izpeli ti začasni ukrepi, dodatno  obremenili tako proračunsko blagajno, kot seveda posledično
               gospodarstvo, kajti nekdo bo moral tudi za te ljudi plačevati ustrezne dajatve in
               posledično nadomestila takšna in drugačna.</p>
               <p>Torej v Slovenski demokratski stranki smo prepričani, da je Vlada ubrala na nek način
               napačno politiko. Mi smo predlagali že v samem začetku in predlagamo še vedno, da se
               skozi ukrepe, da bi moral biti ključni paket ukrepov v smislu povečevanja oziroma
               zagona gospodarske aktivnosti in ta bi posledično reševala probleme tudi na trgu dela
               oziroma te nezaželene učinke, ki jih imajo potem in ki jih čutijo ljudje na lastni
               koži. Vlada se je odločila, da pravzaprav z razmeroma skromnimi ukrepi, ki bi
               povečali gospodarsko aktivnost oziroma omogočali podjetjem, da se v teh kriznih časih
               ohrani vsaj nivo gospodarske aktivnosti iz preteklosti, se je Vlada bolj odločila
               gasiti posledice oziroma se ukvarjati s tem kako rešiti problem zaposlenih in firm,
               ko so brez dela in jim skozi nadomestila in subvencije skrajšanega delovnega časa in
               na nek način tudi subvencioniranja čakanje na delo, seveda na nek način ustvarja ta
               socialni mir, po drugi strani se pa kaj veliko ni naredilo na področju aktiviranja
               gospodarstva. To se pravi, da bi skozi gospodarsko aktivnost lažje te socialne
               probleme reševali. Zelo daleč smo po teh šestih mesecih od tiste paradigme, ki je
               veljala in je bila skoz v zraku. Velja krizo izkoristiti kot priložnost. Jaz ne vem
               in ne poznam načina kako smo ali pa ste v vladnih krogih izkoristili krizo za
               priložnost. Jaz vidim po številkah, da imamo rekordno nizke številke tudi v
               primerjavi s temi, s katerimi smo se vedno želeli primerjati, to je z najrazvitejšim
               delom Evropske unije oziroma z evro območjem. Če smo torej zmanjševali ta razvojni
               zaostanek z najrazvitejšim svetom, ga sedaj zopet povečujemo in to je slabo. Zato smo
               seveda tudi v opoziciji budno spremljali ukrepe Vlade. Veliko se je govorilo o teh
               svežnjih. Ko pa smo na koncu pogledali konkretne ukrepe pa je bore malo na tem
               področju o katerem sem govoril. Kaj je pa še večji problem? Da pa tisti, kateri so
               bili sprejeti, niso operativni. Tipičen primer je ta tako imenovana jamstvena shema
               oziroma vloga države pri zagotavljanju finančnih sredstev razvojne pa tudi sicer
               normalno poslovanje gospodarstva. Moram reči, da smo neke ukrepe sprejemali že lani,
               jamstvena shema je pa pravzaprav začela funkcionirati šele pred kakim tednom dni in
               nastaja en velik problem, ki prihaja iz realnega sektorja. To je ta, da kmalu
               podjetja niti ne bodo več povpraševala po teh posojilih. Kajti, če so ta kapital
               potrebovala v tistem štartu oziroma v obdobju hudih kreditnih krčev, je sedaj že ta
               kreditni krč na nek način pol leta opustošil, precej opustošil realni sektor pa ne
               samo realni sektor, tudi sicer. Posledica je, da so se podjetja tako ali drugače
               znašla. Nekatera tudi tako, da so precej zmanjšala gospodarsko aktivnost po
               nepotrebnem, ker kljub naročilom in vsem tem seveda niso zmogla parirati predvsem
               zaradi neugodnega okolja in slabega servisiranja,  kar se financ oziroma denarja tiče. Tako, da se bojim.
               Se bojim, da bo v prihodnje tudi ta ukrep manj učinkovit kot bi lahko bil, če bi bil
               sprejet oziroma, če bi začel delovati pred meseci oziroma pred pol leta. Marsikatera
               država članica Evropske unije je ta poroštva gospodarskim subjektom pri najemanju
               posojil s strani finančnega sektorja uvedla že lani oziroma v prvem mesecu tega leta.
               Mi pa šele, saj pravim, v mesecu juniju.</p>
               <p>Torej, ko smo tudi bolj ali manj preko medijev spremljali ta famozni tretji sveženj,
               smo ugotovili, da je edino en resen ukrep tega svežnja recimo začel delovati. To je
               to subvencioniranje čakanja na delo. Nobenega ukrepa pa ne poznam, ki bi začel
               delovati pa bi bil naravnan za spodbujanje oziroma aktiviranje gospodarstva in
               gospodarske aktivnosti. Veliko je bilo tu govora, seveda, da država ne bo
               razbremenila podjetja, kar se davkov tiče pa tudi sicer prispevkov in tako naprej, da
               bo to delala preko razpisov. Sedaj imamo rebalans, ki je že lahko tudi predmet
               analize poslancev in opažamo, da se tudi drastično zmanjšujejo sredstva namenjena
               razpisom in tem razdeljevanju. Slišimo celo, da so vsa nepovratna sredstva, ki jih
               gospodarski subjekti dobijo, bolj ali manj slaba investicija oziroma slab ukrep, ki
               več škode naredi, kot koristi. Tudi to <gap n="..."/> Pred mesecem je bil pa to ključen, eden
               izmed ključnih, ko smo vprašali kaj pa je kateri resor naredil pa je začel naštevati
               razpise. Tako, da tudi v Slovenski demokratski stranki smo predstavili tako
               parlamentu, kot Vladi pakete 68 ukrepov združenih v tri vsebinske sklope. Žal niti
               eden izmed teh ukrepov ni bil v obravnavi v parlamentu tudi sprejet. Kar mislim, da
               je slab signal še posebej zaradi tega, ker so bili določeni ukrepi brez finančnih
               posledic ali pa bi zgolj poenostavili poslovanje gospodarskih subjektov pa da tudi to
               ni bilo sprejeto.</p>
               <p>Torej spoštovani, mi smo predlagali, da se danes seznanimo s tem tretjim svežnjem
               ukrepov. Bolj ali manj smo seznanjeni s prvima dvema svežnjema ukrepov. Ocena SDS-ja
               je, da ne samo, da nista prijela ta dva svežnja. Veliko prepozno sta bila operativna.
               Še enkrat tu podčrtujem ta zakon o jamstveni shemi. Da sta bila ta svežnja naravnana
               v blaženje posledic, ne pa aktiviranje oziroma pomoč, razbremenitev gospodarstva, da
               bi lahko delovalo in zato pričakujemo, da je ta tretji sveženj ukrepov tisti, ki bo
               to storil in zato pričakujemo pojasnila odgovornih ministrov. Vesel sem, da jih je
               toliko danes tu, da bomo lahko tudi dobili te informacije, napovedi iz prve roke. </p>
               <p>Mislim pa, da je zaman govoriti o tem oziroma braniti dosedanje ukrepe, kajti
               statistika oziroma kazalci, izmerjeni kazalci za prvi kvartal povedo vse. Ti so
               žalosti. Bolj žalostni kot v tistih državah, s katerimi se radi primerjamo in v
               primerjavi z njimi smo imeli v preteklosti tudi lepšo in učinkovitejšo sliko.</p>
               <p>Torej toliko iz moje strani na začetku. Jaz nisem šel skozi gradivo, ki smo ga
               pripravili, ker si ga je lahko vsak prebral. Sem pa na nek način razočaran, da smo
               dobili šele danes, šele danes na mizo neko vladno gradivo. Kdor si misli, da se ga da
               prelistati ali pa preleteti zdaj tokom seje, med tem  spremljati nagovore oziroma intervencije ministrov in
               ostalih kolegov, ki bodo govorili, se moti. Torej je to gradivo res namenjeno neki
               prihodnosti. In še nekaj predsednik. Jaz se strinjam, da je rebalans pomemben ukrep,
               ga lahko imenujemo tudi v okviru tega tretjega svežnja. Vendar to res ne bi smel biti
               edini ali pa ključni ukrep. Pričakovali smo druge tudi v smeri razbremenitve
               gospodarstva in tudi ta rebalans govori o eni, ne vem, zelo zaskrbljujoči sliki v
               prihodnje. Namreč, če gremo skozi njega se precej krčijo določena razvojna sredstva.
               Hkrati se ogromno povečuje primanjkljaj. Ni jasno kdo in kdaj bo sfinanciral in
               poservisiral ta primanjkljaj. Jaz se celo bojim, da z delitvijo denarja in miritvijo
               ljudi, kajti daje se jim skozi nekatere ukrepe in nekatere postavke seveda nekaj
               bombončkov, bomo spravili te javne finance v Sloveniji res na kant in če bi ta
               primanjkljaj bil pravzaprav kot posledica nekih investicij v razvojno infrastrukturo,
               ki jo bomo lahko porabljali in bo služila povečevanju neke gospodarske rasti in
               aktivnost skoz naslednja desetletja, potem bi človek to še nekako razumel. Bi rekli:
               <q>"V redu, danes ga ustvarimo in ga bomo v prihodnje na račun teh investicij
               zmanjšali."</q> Mislim pa, da skozi rebalans to ni razbrati in videti in me res skrbi in
               mogoče tudi eno izmed vprašanj, kako in na kakšen način vidijo najodgovornejši
               servisiranje tega primanjkljaja in posledično povečevanje zadolžitve države skozi
               naslednje obdobje. Torej ali nameravajo to poservisirati v mandatu te Vlade ali
               nameravajo ta dolg povečevati in ga zapuščati prihodnjim vladam. Pa ne samo
               prihodnjim vladam. Verjetno tudi kakšnim prihodnjim generacijam. Toliko iz moje
               strani. Hvala.</p>
            </sp>
            <sp xml:id="SDT5-OZG-Nujna-005-2009-06-26.sp3">

               <speaker>PREDSEDNIK VILI REZMAN:</speaker>

               <p>Hvala lepa kolega Vizjak. Naj za pojasnilo samo povem, da ko je bila poslana zahteva
               za sklic te nujne seje, je sklicatelj predlagal predsedniku odbora, da zagotovi
               prisotnost štirih ministrov in nič več. Sam sem potem napisal pismo, ga poslal
               predsedniku Vlade in štirim ministrom in v tem pismu sem jih prosil, da nam morebiti
               pomagajo z dodatnimi gradivi, kar so storili in jaz moram reči, da zaradi tega ni
               prav, da bi bili celo deležni kritike. Ampak jaz sem hvaležen, da so ta gradiva
               pripravili, ker ta gradiva niso pogoj za to današnjo sejo. Pogoj za današnjo sejo je
               gradivo, ki ga je pripravil predlagatelj.</p>
               <p>Člani Odbora za gospodarstvo imamo tudi sicer precej vladnih gradiv na razpolago, ki
               vam jih kot predsednik tekoče pošiljam, ko jih dobivam. Bodisi, da gre za turizem,
               bodisi, da gre za žičnice, bodisi, da gre za kaj drugega in so to vse gradiva, ki nam
               lahko služijo v oporo pri pripravi sej in pri razpravljanju. Niso pa nujni pogoj za
               to, da bi se kakšna seja sklicala. Tako, da samo v pojasnilo. Torej jaz sem
               zadovoljen, da smo to gradivo dobili. Zadovoljen sem, da je zelo obsežno in sem
               prepričan, da nam bo zelo prav prišlo še v naslednjih tednih, ko se bomo morali s
               kakšnim problem ukvarjati, ker so pač tam zabeleženi tudi empirični podatki, ki ji ne
               moremo vseh memomirati kar tako, ker so tam tabele, ker so tam trendi in bomo lahko
               čez mesece ali čez dva zopet spremljali situacijo in nam bodo ta gradiva še kako v
               pomoč.</p>
               <p>Sicer sem pa zdaj dolžen še informacijo o tem. Prej sem izpustil,  da nimamo prisotnega nikogar iz Ministrstva
               za okolje in prostor. Vmes sta se nam pa pridružila še gospod Borut Meh in gospod
               Pšeničnik in sta deležna enako prijaznih pozdravov, kot vsi ostali na začetku. Prvi s
               strani vladne strani ima besedo minister Mitja Gaspari.</p>
            </sp>
            <sp xml:id="SDT5-OZG-Nujna-005-2009-06-26.sp4">

               <speaker>MAG. MITJA GASPARI:</speaker>

               <p>Hvala lepa. Lep pozdrav vsem prisotnim. Ker nas je iz vladne strani več, bom sam
               poskušal na kratko samo nekaj osnovnih tem odpreti, medtem ko bodo kolegi ministri
               verjetno bolj podrobno povedali iz svojega področja kaj se je storilo, ker je očitno
               tudi precej nesporazumov o tem kaj se dela oziroma kaj se je ali ni naredilo. Da bi
               lahko uvedli temo, kot jo je tudi gospod Vizjak mislim, da je treba začeti tam 2008
               in z nekaterimi elementi iz tega obdobja. Ker konec koncev ekonomija se dogaja zvezno
               v času in se ne dogaja s posamičnimi dogodki v posameznem trenutku. Torej, če
               pogledamo leto 2008, je Slovenija rasla s 3 in pol % v primerjavi z letom 2007, ko je
               rasla s 6,8% in imela v letu 2008 primanjkljaj, ki je bil nekaj manjši od 1% po
               primerljivih evrostatovih statistikah v primerjavi z 2007, ko je imela še 0,5%
               presežek. Torej poslabšanje gospodarskih razmer v Sloveniji se je dogajalo že v letu
               2008, na kar nas opozarja tudi podatek, ker zdaj radi uporabljamo kvartalne podatke,
               tudi kvartalni podatek za zadnji kvartal leta 2008, ki je bil med najnižjimi v evro
               območju, ko ta Vlada seveda še ni imela nekih posebnih pooblastil za veliko delo.</p>
               <p>Drugič. Glede tega kaj je bilo v letu 2008 storjenega zato, da bi pričakali, čeprav
               morda takrat še nismo vedeli, krizne razmere, bi povedal, da je bil največji ukrep z
               največjim učinkom v letu 2008 oziroma dva sta bila. Eden je bil odprava davka na
               plačilno listo, ki smo jo vsi pozdravili in je imel učinek približno 230 milijonov
               evrov in na drugi strani ukrep, ki ga nismo pozdravili, je pa odpravljal plačna
               nesorazmerja, ki je pomenil 204 milijone, ki je pomenil 204 milijone učinkov. Se
               pravi, da se je ukrep, ki je bil zelo dober, to je odprava plačilne liste, popolnoma
               izničil z ukrepom usklajevanja plač. V letošnjem letu in v naslednjem letu bo seveda
               ta ukrep spremembe plačnega sistema imel še toliko hujše posledice na gospodarsko
               aktivnost. Konec koncev ne gre samo za potrošnjo, ampak gre tudi za močan dvig
               stroškov gospodarstva na ta način, ki je izničil tiste olajšave davčne narave, ki so
               prišle skozi odpravo davka na plačilno listo.</p>
               <p>Prav tako sta bila v letu 2008, ko vsaj stališča takratne vlade še ni bilo govora o
               izrazitih kriznih razmerah, sprejeti še nekateri ukrepi, ki so poslabšali javno
               finančno sliko in sicer sami po sebi sicer lahko ugodni pa vendarle nevkomponirani v
               sliko, ki jo gospodarske razmere v Sloveniji že takrat, niti danes ne zmorejo.
               Brezplačni vrtec za drugega otroka, subvencijo za dijaško prehrano in pa znižanje
               davka, dodatno znižanje davka na dohodek pravnih oseb.</p>
               <p>Torej, kot sem rekel. Začeli smo ali pa prehajamo iz leta 2008 s primanjkljajem blizu
               1% in z gospodarsko rastjo, ki je bila prepolovljena že v letu 2008 glede na 2007.
               Točno je, da je gospodarska rast v prvem kvartalu letos močno padla. Čeprav morda
               bolj kot informacija, ne pa kot komentar. Da polovico tega padca v prvem kvartalu
               predstavljajo zaloge. Ne investicije, ne posebna potrošnja, ne javna potrošnja, ne
               izvoz in uvoz, ampak zaloge. Torej neka stopnja previdnosti ne bi škodovala pri tem,
               ko govorimo ali tak podatek, ne bom rekel, da je neverodostojen, ampak na njem
               verjetno ne bi bilo potrebno
               graditi celotnega koncepta razprave o učinkovitosti, o neučinkovitosti gospodarske
               politike. Iz preprostega razloga. Ker če je tak močan učinek zalog bil v prvem
               kvartalu, če so zaloge prispevale polovico padca družbenega proizvoda, so morale
               padati glede na njihov delež ogromno, glede na samo rast oziroma padec družbenega
               proizvoda. Kar pomeni, da bi v naslednjih kvartalih se to več ne moglo ponavljati iz
               preprostega razloga, ker bi se sicer popolnoma <gap n="..."/><stage>/Nerazumljivo./</stage><gap n="..."/> vsakršnih zalog.
               Vemo pa, da do konca lanskega leta so zaloge v Sloveniji konstantno rastle. Toliko
               glede podatka o prvem kvartalu.</p>
               <p>Tisto, kar je pomembno in to, kar mislim, da je gospod Vizjak korektno povedal, gre
               za vprašanje koncepta in mislim, da je o tem tudi dobro nekaj reči in to ne v smislu
               kdo je boljši, kdo je slabši, ampak kaj dejansko v Sloveniji glede na okoliščine
               lahko zmoremo in v kaj lahko vložimo svoj trud in pa sredstva. Jaz bi tukaj samo vsem
               prisotnim, bi jih opomnil. Eno poročilo, ki je prišlo zdaj pred kratkim iz Evropske
               unije, ki se mu reče poročilo o lizbonski strategiji, ki vsebuje podatke od 2005 do
               2008 in ta boste videli, da v najboljših časih za Slovenijo kakšnega bistvenega
               premika, strukturnega po teh pomembnih elementih strukturnih reform, razen enega, ki
               je zelo pomemben in mislim, da ga je treba pohvaliti, to je vse na enem mestu,
               pristop to se pravi do registracije in začetka poslovanja, kjer je Slovenija naredila
               ogromni napredek. Na drugih segmentih je ta napredek tako rekoč mikroskopski ali pa
               ne močno viden. Torej tudi v dobrih časih imamo težave s strukturnimi prilagoditvami.
               To je osnovna poanta in seveda v slabih časih ta situacija ne more biti boljša. Lahko
               pa je priložnost, ker je pritisk na to, da se nekaj mora storiti večji, kot je bil
               morda v situacijah, ko takega pritiska ni bilo.</p>
               <p>Sam osebno lahko rečem, da o tem na Vladi še nismo razpravljali, zato moram povedati
               svoje osebno mnenje. Da seveda se strinjam s tem, da se tako imenovani davčni primež
               v Sloveniji zniža. Ta trenutek, tudi pri prejšnji vladi je bil nekje pri 41%. Pod
               enim pogojem. Gre namreč pri zniževanju davčnega primeža in nekatere analize v svetu
               kažejo, da bi za države velikosti kot je Slovenija, bil ta davčni primež, primeren
               davčni primež približno 38%. Približno na družbeni proizvod. Da bi lahko to dosegli,
               seveda bi morali vsi soglašati s tem, da so vzporedno nujne ali pa celo predhodno
               nujne strukturne spremembe na področju odhodkov. Javno finančnih odhodkov. Tega žal
               ni bilo v zadnjih letih in upam, da bo podpora v tem razvojnem dialogu, da se v te
               strukturne prilagoditve, čeprav so včasih slabši kot so bili, gre. Vemo za katera
               področja gre. Verjetno bodo kolegi potem tudi, konec koncev, če ste pregledali
               strukturo rebalansa, ste lahko ugotovili katere stvari znotraj te strukture izdatkov
               seveda vedno bolj kažejo problem zdaj, ko ni več tistega <q>"cunamija prihodkov"</q>, ki je
               bil pred časom prisoten, ki je zakril vse možne težave strukturne narave in zdaj ko
               tega cunamija ni več, ko je ta plima postala oseka, seveda ti problemi kažejo svoje
               zobje. To je pokojninski sistem, to je zdravstveni sistem, to so socialne beneficije
               in to so plače. To je pa približno 80% celotnega državnega proračuna, če se ustavim
               samo na državnem proračunu. Torej nadaljnjo razbremenjevanje gospodarstva ne bo šlo,
               ker v takem primeru, če ne bo teh strukturnih prilagoditev, bo to nadaljnje
               razbremenjevanje gospodarstva ne prineslo tistega, kar intuitivno sledi, da če bo
               manj davkov, bo večja proizvodna, ker bo večja proizvodnja bo večja davčna osnova in
               bo zaradi tega tudi več prihodkov v državnem proračunu. S to logiko so začeli
               Američani v začetku leta 1980, tako imenovana reagonoekonomika in končali ob končali
               Reaganovega  mandata z
               največjim do tedaj primanjkljajem v njihovi zgodovini. Torej jaz ne bi priporočal, da
               poskušamo ubrati to pot, ampak, da poskušamo ubrati pot, ki bo zahtevala strukturne
               spremembe na odhodkovni strani in seveda s tem omogočila spremembe na davčnem
               področju, ko gre za dodatno razbremenjevanje. Če govorimo o razbremenjevanju ali
               zmanjševanju teh stroškov, potem mislim, da je prvi in osnovni pogoj zmanjševanja
               niso razne davčne olajšave na dobičkih in podobno, ampak je zmanjševanje obremenitev
               dela v podjetjih. Delovna sila je pri nas relativno draga. Če želimo imeti čim večjo
               stopnjo zaposlenosti, potem bomo morali najti rešitve, ki bodo omogočale zmanjševanje
               prispevnih stopenj oziroma prispevkov oziroma zamenjavo, če ne bomo našli dovolj
               dobrih strukturnih reform, zamenjavo tistih davkov, ki bodo zamenjali obdavčitev dela
               z obdavčitvijo premoženja in pa okolja. Sicer verjetno teh sprememb ne bo mogoče na
               takšen način narediti, kot bi si verjetno vsi želeli.</p>
               <p>In zdaj glede na to, kar je bilo rečeno, da ta Vlada, predpostavljam, nima koncepta o
               tem kako bi se lahko s krizo ukvarjala, bi vas opozoril na še eno gradivo. Čeprav ga
               je izdala inštitucija, ki v Sloveniji ni preveč popularna, to je OECD, je pa na
               internetu prisotna, kjer so poskušali oceniti konceptualno kakšni so pomembni ukrepi
               v državah članicah, mi še žal nismo članica, upam, da bomo kmalu in so jih razdelili
               na posamezne segmente, davčni, na področju trga dela in pa izobraževanja, na
               infrastrukturi, na okolju, na razvoju in inovacijah in pa na malih podjetjih in v
               podjetništvu. Če boste pogledali te in ti dokumenti so na razpolago javno, boste
               ugotovili, da slovenske razmere ne odstopajo bistveno od teh priporočil. Tisto, kar
               je priporočilo tudi Evropske unije je, da mora biti, ukrepi imajo nek trojni a, to se
               pravi, da morajo biti pravočasni, primerni, da morajo biti reverzibilni. To se pravi,
               da se morajo po koncu krize vrniti v predhodno stanje in da morajo biti dobro
               ciljani. Na vseh teh področjih mislim, da smo v tem času naredili eno resnejšo
               napako, če smo jo delali mi oziroma skupaj s parlamentom. To je, da je trajalo toliko
               časa, da smo lahko prišli do sprejetja jamstvene sheme, ki je bila s koncem februarja
               predlagana, marca v parlamentu in od konca marca do konca junija bolj ali manj se je
               gibala skozi razne proceduralne tokove, da je bila končno lahko tudi sprejet a.</p>
               <p>Jaz moram reči, da nisem niti prepričan, da je prišla prepozno. Glede na to kakšni so
               zadnji indikatorji gospodarskih gibanj in pa gospodarskega okrevanja v Evropi in v
               Združenih državah Amerike, je očitno, da se bo to okrevanje podaljšalo v leto 2010 in
               če ima Vlada recimo nek koncept, ki mora trajati nekaj dlje kot samo nekaj mesecev na
               začetku in če ima neke fiskalne omejitve, ki so daljše od omejitev na pol leta ali na
               eno leto, potem seveda se morajo ti ukrepi na ustrezen način dimenzionirati časovno,
               ne samo po obsegu in ta shema bo lahko, glede na to kakšen znesek ima, delovala vse
               do konca leta. Deluje že zdaj in če samo povem, približno bo samo v mesecu juniju
               oziroma juliju prišlo do približno 350 ali 400 milijonov dodatnih kreditov v bančnem
               prostoru do gospodarstva, kar se ni zgodilo v zadnjih štirih ali petih mesecih. Če se
               bo ta tempo in ni razlogov, da se ne nadaljuje, se lahko nadaljuje približno s takim
               tempom v naslednjih mesecih. To so avgust, september, oktober in to bo seveda
               definitivno imelo pozitivne učinke. Teh shemi bo sledila shema, ki upam, da jo bomo
               do konca naslednjega leta znotraj Vlade uskladili. To je jamstvena shema za ogrožene
               kategorije prebivalstva. S tem odgovarjamo na predlog, ki ga je dala stranka SDS v
               tistem paketu, kjer so bili mislim, da trije ali štirje zakoni. Sicer ob velikem
               številu idej o tem kako bi bilo dobro v bodoče še ukrepati in glede na te zakone smo
               se mi odločili,  da je zakon,
               ki govori o dajanju neposrednih subvencij določenemu številu prebivalstva, mislim, da
               je bilo rečeno 6.000 družinam v Sloveniji po 10.000 evrov enkratne pomoči, smo se
               odločili, da je bistveno boljši ukrep in bolj trajen in z večjim obsegom ukrep, ki bo
               omogočil pod boljšimi pogoji pridobiti dodatna kreditna sredstva za tiste družine
               oziroma prebivalstva v Sloveniji, ki je ta trenutek v nepreviligiranem položaju. To
               so mlade družine, tisti, ki so zaposleni na določen čas in tisti, ki so v zadnjem
               času izgubili zaposlitev. Te seveda težko pridejo ali sploh ne morejo priti do
               kreditov, ti največ trošijo, ker imajo nizke dohodke in praviloma trošijo več tisti,
               ki imajo nizke dohodke in s tem, ko bi tem omogočili dostop pod boljšimi pogoji do
               kreditnih sredstev, novih ali tudi za reprogram že obstoječih, bi seveda prvič
               zmanjšali ta pritisk na njihovo premoženjsko stanje in drugič omogočili, da bi lahko
               na določen način v naslednjem obdobju trošili več. To je eden od tistih ukrepov, ki
               je bil glede na vaš predlog prilagojeno tudi pripravljen oziroma se pripravlja.</p>
               <p>Glede tega kaj smo mi naredili in kaj nismo. Ideja Vlade je bila in tudi s temu sledi
               v ukrepih in te bodo kolegi potem bolj na široko razložili. Na eni strani, da se
               seveda najprej reagira, se strinjam, da je nekaj zamude na tem področju, na finančnem
               trgu. Ni ukrepa fiskalne narave, ki bi lahko zamenjal kolikor toliko normalno
               delovanje bančnega sistema, še posebej v državah ali pa v ekonomijah, kjer so banke
               primarni finančni posrednik. Ukrepi, ki so v veljavi se bodo nadaljevali in če bo
               potrebno, se bodo tudi razširili. Mislim količinsko.</p>
               <p>Druga smer ukrepanja na kratek rok bi morala biti seveda preprečitev izgube
               zaposlitve tam, kjer to ni nujno potrebno zaradi hitrosti delovanja krize. To so
               delale vse države v Evropi kot veste, z zelo podobnimi ukrepi. Ne glede na to, da
               teoretično morda se zdi boljše s kakšnimi drugi ukrepi začeti. V tem primeru smo
               opravili to, da ta trenutek in še nekaj časa v bodoče sigurno, je v delovnem razmerju
               približno 60.000 ljudi več, kot bi sicer lahko bilo. To se morda ne zdi veliko, bi
               bilo pa to recimo danes, namesto 80.000 brezposelnih, 140.000 brezposelnih, kar je
               seveda ogromna razlika ne zgolj za ekonomijo pa predvsem tudi za socialno stabilnost
               v državi.</p>
               <p>Tretja skupina ukrepov je tista, ki se ni dramatično videla skozi neko veliko najavo,
               je pa bila izpeljana skozi posamezne ukrepe za krepitev tehnoloških investicij, za
               krepitev raziskovalne dejavnosti in za krepitev povezovanja podjetij z znanostjo. Kaj
               je tukaj <gap n="..."/> Ob tem, kar je gospod Vizjak rekel, da se tukaj dramatično poslabšuje
               situacija bi rekel, da so podatki, ki veljajo za drugi rebalans na ravni tistega, kar
               je bilo predvideno leta 2007 v popolnoma drugačnih okoliščinah za 2009. Torej v
               kriznih časih držimo tempo s tistimi predpostavkami, ki so bile dane v originalnem
               proračunu 2007, ki se je pa močno razlikoval od proračunov 2007, 2006 in 2005, ko gre
               za deleže teh razvojno usmerjenih naložbenih potencialov v gospodarstvu. Prav tako je
               črpanje evropskih sredstev v zadnjih dveh mesecih začelo izboljševati. Predvsem na
               področju infrastrukture, kar kaže, da je Vlada uspela doseči določene prilagoditve,
               poenostavitve in pa tudi seveda izboljšala učinkovitost tega črpanja, kar je pomembno
               s stališča uporabe teh evropskih sredstev in to se pravi, pomeni, da gre  za kombinacijo normaliziranja
               delovanja finančnega trga, za ukrepe na področju trga dela in pa socialne zaščite in
               na področju lizbonskih prednostnih ciljev, o čemer pišejo celo dokumenti Evropske
               unije, ki so dali tudi svojo oceno na tem področju. Vse to je seveda povzročilo s
               tistim, kar sem že prej povedal glede leta 2008 in ukrepov, ki se prenašajo s svojimi
               učinki na leto 2009, da je ta primanjkljaj približno 5%. Če ga razdelimo v njegove
               komponente, da bo lažje diskutirati tudi vnaprej, je približno po tretjinah
               razdeljen. Tretjino so prinesli ukrepi že predhodne Vlade leta 2008, ki niso bili vsi
               namenjeni reševanju krize, ker takrat krize še ni bilo. Približno tretjino ukrepi, ki
               se jim reče delovanje avtomatskih stabilizatorjev, to kar ima sistem v sebi vgrajen,
               da v slabih časih povečuje socialne izdatke in pa seveda se zmanjšujejo prihodki
               zaradi zniževanja aktivnosti in tretji del so ukrepi sedanje Vlade na teh področjih,
               ki so bili opisani.</p>
               <p>Morda pa samo še za konec. Torej osnovna konceptualna poanta je, da se gre nadaljnjo
               restrukturiranje davčnih obremenitev iz dela na druge oblike, da se gre v celoti na
               znižanje davčnih obremenitev, če se bodo hkrati izvedle tudi ustrezne strukturne
               prilagoditve na področju, ki sem jih omenil. Vlada je v tretjem paketu te osnovne
               strukturne spremembe na kratko opisala. Ta trenutek tečejo priprave za spremembo
               zakonodaje na področju zdravstva, v kar ste tudi sicer aktivno vključeni. Drugič, se
               bo začelo zgodaj jeseni razprava na enak način, kot o zdravstveni reformi tudi o
               pokojninski. Pripravlja se zakon o zaposlovanju in pa za primer brezposelnosti ter
               delovnih razmerjih in pripravljajo se spremembe na področju Zavoda za zaposlovanje
               oziroma večje učinkovitosti delovanja tega zavoda. Mi ugotavljamo tudi ob rebalansu,
               da je pripravljenost javnega sektorja v tem smislu ne državne uprave, ampak javnih
               zavodov na različnih področjih, kjer se nudijo javne dobrine. Šolstvo, visoko
               šolstvo, zdravstvo, kultura, da je pripravljenost teh sistemov na prilagajanje
               spremenjenim razmeram v celotni ekonomiji zelo šibko. Kar pomeni, da sistemsko nekaj
               v tem segmentu ni dobro urejeno, ker ne diha približno tako, kot lahko diha celotno
               gospodarstvo. V preteklosti žal na tem področju 18 let ni bilo veliko narejenega.
               Zato imamo danes situacijo, ko imamo javne zavode v javnem sektorju, ki so bolj
               podobni vladnim direktoratom oziroma administrativnim inštitucijam, kot pa samostojno
               avtonomno delujočim in ekonomsko tudi učinkovito delujočim javnim službam, za katere
               najbrž lahko velja, da niso samo javne, ampak so tudi učinkovite. Na tem področju
               pričakujemo seveda tudi vašo tako podporo, kot ste jo izrazili za vprašanja, ki se
               tičejo davčne reforme in pa prilagoditev na tem področju.</p>
               <p>Zdaj pa samo še nekaj konkretnih številk oziroma omemb ukrepov, ki so v zadnjem času
               začenjajo uveljavljati. Dva sem že povedal. Jamstvena shema deluje in bo delovala,
               druga jamstvena shema bo z mesecem julijem prišla, upajmo, če bo parlament v mesecu
               juliju o tem razpravljal tudi v veljavo. Velja tui shema za avtomobilski grozd.
               Evropska investicijska banka je potrdila sofinanciranje tega projekta s približno
               skupnim denarjem domačih in tujih virov za 160 milijonov evrov, kar pomeni, da
               avtomobilska podjetja v Sloveniji, ki so pomembni partnerji za proizvajalce v zahodni
               Evropi, bodo lahko šli v nove investicije, v novo tehnološko opremo oziroma tudi
               proizvode, s čimer bodo zagotovili delo v naslednjih letih, ko se tehnološko
               posodabljajo proizvodnje linije v teh tovarnah. Zagotovili smo dodatnih 10 milijonov
               v rebalansu državnega proračuna za varnostne rezerve SID banke, kar se bo poznalo
               konkretno v praksi z dodatnimi zavarovanji poslov na tveganih trgih, kjer slovenska
               podjetja delujejo. Za to je zagotovljenih dodatnih 10 milijonov. Če se bo pokazalo
               tekom leta potreba, je v okviru bilance b, državnega proračuna, možno tudi to zadevo
               dodatno stimulirati. Poleg tega je tudi uveljavljena s prejšnjim tednom shema
               deminimis oziroma malih vrednostni za mala in srednja podjetja, da bodo lahko
               nadaljevala z zaščitnimi investicijami v vrednosti letos približno nekaj več kot 50
               milijonov evrov in v celotnem paketu z drugim letom približno 120 milijonov evrov. To
               so vse ukrepi, ki ciljano delujejo v smeri ne ohranjanja proizvodnje, ali pa
               povečevanja proizvodnje tam, kjer je to mogoče in kjer naročila obstajajo, kjer se
               trgi, klasični trgi izgubljajo zaradi razlogov, ki so nam znani in nenazadnje dosegli
               smo dogovor o spremembi stečajne zakonodaje, ki bo dan v proceduro, upajmo, na
               julijski seji, kjer se bo vstavila možnost lastnikov podjetij, da zavlačujejo stečaj
               in ob tem ne plačujejo delavce, ki so v rednem delovnem razmerju. Če podjetje ne bo v
               roku treh mesecev izplačalo minimalnih plač in vseh prispevkov, se bo avtomatično
               začel stečajni postopek ne glede na to kaj o tem misli lastnik ali uprava. Bo pa v
               stečajni masi mora tako podjetje povrniti ustreznemu skladu sredstva za zalaganje
               denarja, ki bi ga zalagal ta sklad delavcem, ki so neupravičeno ostali brez
               minimalnega dohodka v času, ko še stečaj ni uveljavljen. Poleg tega  bodo tudi nekatere druge dodatne spremembe,
               ki jih lahko še kolegi dodatno razložijo, ki bodo zaostrili razmere na področju
               insolventnosti in s tem zmanjšali možnost, da bi seveda lastniki podjetij zlorabljali
               delavce za to, da bi lahko manipulirali s sredstvi, ki so sicer namenjena za
               izplačilo stroškov dela oziroma plač.</p>
               <p>V gradivu, ki ga imate pred seboj so tudi ta sklop ukrepov v tako imenovanem tretjem
               paketu opisani. Tako rekoč vsi so tudi realizirani, nekateri so pa v fazi
               realizacije. Kot sem rekel, nekateri zakoni, ki imajo bolj srednjeročne oziroma
               strukturni značaj in bodo seveda tudi predmet diskusij v Državnem zboru v jesenskih
               mesecih. Moje osebno mnenje je, da se bo situacija v letošnjem letu bistveno
               popravila glede na prvi kvartal in da še zmeraj lahko računamo na gibanje gospodarske
               rasti oziroma padca, ki je primerljiv z gibanji gospodarske rasti oziroma padcem v
               državah evro območja. Torej Slovenija ni država, ki bi morala biti tretirana iz tega
               stališča kakor koli posebno ali izločeno glede na to kakšne gospodarske razmere in pa
               rezultate beležijo najpomembnejše države evro območja. Hvala lepa.</p>
            </sp>
            <sp xml:id="SDT5-OZG-Nujna-005-2009-06-26.sp5">

               <speaker>PREDSEDNIK VILI REZMAN:</speaker>

               <p>Hvala lepa mag. Mitju Gaspariju. Besedo pa dajem dr. Franciju Žnidaršiču, Križaniču.
               Pardon.</p>
            </sp>
            <sp xml:id="SDT5-OZG-Nujna-005-2009-06-26.sp6">

               <speaker>MAG. FRANCI KRIŽANIČ:</speaker>

               <p>Hvala lepa. Jaz ne bom dajal splošne okvire. Bi samo navedel glede na ukrepe, ki se
               sedaj odvijajo in so zadeve na področju finančnega ministrstva. To je prvo izvajanje
               obeh garantnih shem. Tako garantne sheme za kredite na medbančnem trgu. Veste, da smo
               imeli s tem velike probleme, ker je ta medbančni trg je zamrznil, naše banke so bile
               pa do njega precej izpostavljene. Mi smo na prvem koraku vskočili noter kar direktno
               s sredstvi naše zakladnice, zato smo izdali dve obveznici. Ta sredstva skupaj s
               kratkoročnimi v glavnem presegajo 3 milijarde vezav. Potem smo usposobili garantno
               shemo, s katero država garantira bankam, da nastopajo na tem trgu. Banke so zelo
               počasi pristopale k temu zaradi strahu, da bo to delovalo stigmatizacijsko, da jih bo
               ožigosalo. Vendar, ker trg ni dovolj hitro odmrznil, so zdaj pristopile. Prva banka
               ima v postopku izdajo obveznic. Mi pričakujemo, signali so, da bo ta postopek uspešen
               in da bo prebit led tudi na tem področju. Najprej je bilo treba prebiti led na
               področju izdaje državnih obveznic. Potem teče garantna shema, kot ste seznanjeni.
               Garancije medzakreditne linije med bankami in gospodarstvom. Ta shema <gap n="..."/> Sedaj sta
               bili že dve avkciji. Obe sta uspeli, povpraševanje je veliko in te avkcije bodo tekle
               naprej. Tako, da pričakujemo, da se bo tudi tu spremenila ročnost kreditov in da bo
               slovenskim gospodarskim organizacijam omogočeno, slovenskim podjetjem omogočeno, da z
               ustreznim obratnim kapitalom tudi preživijo to krizo in se vmes tudi razvojno
               usposobijo. Tu smo odprli celo vrsto ukrepov, ki so bili prej zakrneli ali pa jih ni
               bilo. Nekateri so povsem novi. Recimo <gap n="..."/><stage>/Nerazumljivo./</stage><gap n="..."/> kapital bo začel delati
               šele septembra v razširjeni obliki, tako da bodo imeli hkrati podporo z razpisi
               Ministrstva za visoko šolstvo in tehnologijo in bodo imeli podporo s krediti evropske
               investicijske banke, peljanimi preko slovenske izvozne in razvojne družbe, ki  dodatno kreditira. Tu bo šlo za
               dovolj velika sredstva, tako da mislimo, da bo prišlo do pomembnega razvojnega
               premika. Mi oblikujemo tudi sistem indikatorjev v pripravah na proračun 2010-2011. To
               bo proračun, ki bo imel ciljno orientacijo. Na osnovi teh indikatorjev bomo
               preverjali potem uspešnost plasiranja teh sredstev in izvajali korekcije teh
               plasmajev. krati teče tudi ukrep, ki ste ga prijazno podprli, s tem ko ste glasovali
               za spremembe Zakona o javnih financah. Se pravi, država bo del sredstev, ki jih je
               kratkoročno plasirala v banke, spremenila v triletno vezavo. Gre za milijardo in pol
               in na ta način bomo dodatno podprli garantno shemo ter omogočili izboljšanje ročnosti
               kreditov našemu gospodarstvu.</p>
               <p>Na področju priprav je mag. Gaspari že omenil, kateri od novih ukrepov se
               pripravljajo. Jaz bi dodal, da je to tudi razširjeno javno-zasebno partnerstvo pri
               investiranju v javno infrastrukturo, zlasti na področju prometa. Več o tem bo pa
               verjetno povedal minister Vlačič.</p>
               <p>Obenem se moram opravičiti visokemu zboru, ob 12.00 imam sklicane predstavnike APACH
               in rešujemo tisto, kar ni bilo rešeno v prejšnjem mandatu, problem dvojnega
               obdavčevanja. Tako da jih bomo seznanili z našimi koncepti, oni s svojimi in potem
               bomo s spremembo Zakona o dohodnini to končno, pričakujem, rešili. Hvala lepa.</p>
            </sp>
            <sp xml:id="SDT5-OZG-Nujna-005-2009-06-26.sp7">

               <speaker>PREDSEDNIK VILI REZMAN:</speaker>

               <p>Hvala lepa, minister. Dr. Lahovnik je naslednji, ki bo spregovoril.</p>
            </sp>
            <sp xml:id="SDT5-OZG-Nujna-005-2009-06-26.sp8">

               <speaker>DR. MATEJ LAHOVNIK:</speaker>

               <p>Hvala lepa. Želel bi vas najprej informirati glede nekaterih razpisov, ki so bili
               tudi najavljeni v okviru dosedanjih svežnjev ukrepov.</p>
               <p>Ministrstvo za gospodarstvo je objavilo javni razpis za neposredne spodbude za skupne
               razvojne investicijske projekte. Prvi rok za predložitev je bil 16. april, celoten
               znesek je bil 50 milijonov evrov za, kot sem dejal, spodbude za sofinanciranje
               razvojne investicijske opreme in s tem v bistvu tehnološkega razvoja slovenskih
               podjetij. Že na prvem odpiranju je prispelo 68 vlog. In s ciljem podpreti čim več
               projektov smo dali še dodatno vlogo oziroma proučujemo možnosti, da se ta sredstva še
               dodatno povečajo, že v okviru obstoječega javnega razpisa. Sam proces izbora smo pa
               bistveno pospešili, tako da bodo podjetja v naslednjih dneh tudi prejela ustrezne
               sklepe glede izbora in glede sofinanciranja teh projektov.</p>
               <p>Zelo pomemben je tudi razpis za spodbujanje oziroma sofinanciranje stroškov
               projektnih interdisciplinarnih skupin, kjer se želi podpreti izgradnjo in
               dopolnjevanje kompetenc zaposlenih na področju razvoja s poudarkom na razvoju in
               nadgradnji naravoslovno-tehničnih kompetenc v gospodarstvu, ki jih najbolj
               primanjkuje skupna okvirna višina nepovratnih sredstev, ki so temu namenjena. Za
               sofinanciranje tega javnega razpisa je na razpolago 10 milijonov evrov. Koriščenje
               sredstev je možno v obdobju 2009-2011. Naj povem, da so roki za predložitev vlog bili
               5. junij 2009, torej začetek tega meseca, naslednji rok je 16. november 2009, potem
               pa še februar in mar prihodnje leto. Prvo odpiranje vlog je bilo 10. junija 2009.
               Prispelo je 54 vlog, okvirna vrednost sofinanciranja prejetih  projektov je 4,5 milijona evrov. Kot sem pa
               dejal, načrtujemo zdaj sukcesivno tudi naslednje razpise. 8. maja letos je
               Ministrstvo za gospodarstvo preko Javne agencije za podjetništvo in tuje investicije
               objavilo tudi razpis za sofinanciranje zaposlitve raziskovalcev v prehodu v podjetja.
               V bistvu je tudi na tem razpisu okvirna višina nepovratnih sredstev, ki so na
               razpolago za sofinanciranje upravičenih stroškov 4 milijone evrov. Prvi rok za oddajo
               vlog na javni razpis je bil 9. junij, torej tudi začetek tega meseca. Prispelo je 11
               vlog, odpiranje je potekalo 12. junija. Razpis bo odprt do porabe sredstev. Naslednji
               rok za oddajo vlog je konec avgusta, 28. avgusta 2009, in so predvidena še vsaj štiri
               odpiranja. V teh primerih gre povsod, kot sem dejal, za sofinanciranje tehnološkega
               razvoja podjetij oziroma za črpanje sredstev iz evropskih strukturnih skladov in za
               sofinanciranje prehoda raziskovalcev v gospodarstvo, ker dejansko se zavedamo, da je
               ključni problem slovenskega gospodarstva tudi premajhna povezanost univerz in
               gospodarstva ter na ta način neposredno spodbujamo prenos znanja, posebej
               naravoslovnih in tehničnih kompetenc v gospodarstvo, kar je pomembno ne le
               kratkoročno, pač pa tudi dolgoročno z vidika prestrukturiranja slovenskega
               gospodarstva v smeri ustvarjanja višje dodane vrednosti.</p>
               <p>Poleg tega smo ravno ta teden na Vladi sprejeli tudi začasno shemo pomoči za
               dodeljevanje omejenih sredstev v času finančne krize. Gre za pomoč omejene vrednosti
               oziroma za shemo <q>"deminimis"</q>. Pri tej shemi smo potrebovali soglasje Evropske
               komisije oziroma zelo luč iz Bruslja. Gre pa seveda za neposredno pomoč podjetjem v
               času finančne krize, ki vpliva na sposobnost normalnega delovanja podjetij v tem
               obdobju. Ta ukrep je prav tako neposredno namenjen izvajanju razvojnih aktivnosti
               podjetij, posebej v smeri novih razvojno-investicijskih projektov, ki so bili že
               začeti, pa so zaradi finančne krize zastali. S tem ukrepom omogočamo dopolnilni vir
               financiranja za premostitev likvidnostnih težav in preprečevanje zaostajanja teh
               razvojnih projektov in investicij.</p>
               <p>Drugi sklop v okviru tega programa <q>"deminimis"</q>, tako imenovane pomoči <q>"deminimis"</q>, ki
               omogoča bistveno hitrejše dodeljevanje pomoči, kot pa je sicer to po ustaljenih
               pogojih, ki jih je postavila Evropska komisija, je dodatno usposabljanje zaposlenih
               in priprava razvojnih projektov za pridobivanje novih znanj ter razvoj ustreznih
               kompetenc za krepitev dolgoročnih konkurenčnih sposobnosti in predvsem to, kar je
               pravzaprav bistveno za samo zaposlovanje ter prezaposlovanje zaposlenih oziroma
               ciljnih skupin zaposlenih. Ta ukrep se bo izvajal do 31.12.2010. Za izvajanje tega
               ukrepa je v letih 2009 in 2010 predvidenih skupaj do 120 milijonov evrov sredstev. V
               letu 2009 ga izvajata Ministrstvo za gospodarstvo in Ministrstvo za delo, družino in
               socialne zadeve.</p>
               <p>Kot sem dejal, shema državne pomoči je bila potrjena na Evropski komisiji 12. junija
               2009 in brez tega predhodnega soglasja sheme nismo  smeli začeti izvajati. Program izvajanja ukrepov
               pomoči omejene vrednosti pa je bil potrjen prejšnji teden oziroma ta teden, se
               opravičujem, tudi na Vladi Republike Slovenije. Tako da je dejansko shema
               pripravljena za izvajanje. Javni razpis je torej že v zaključni fazi, objava je
               predvidena v začetku julija, torej že v začetku prihodnjega meseca.</p>
               <p>Izpostavil bi še poseben segment, to je pa promocija turistične ponudbe in izgradnja
               infrastrukture na področju turizma. V okviru dodatne promocije turistične ponudbe v
               letu 2009 smo namenili poseben razpis, in sicer v vrednosti 1,4 milijona evrov, ki je
               bil objavljen tudi v Uradnem listu konec maja, 22. maja, ker je pač dejstvo, da tudi
               prav zaradi te finančne krize je treba še dodatno okrepiti promocijo Slovenije kot
               turistične destinacije. Hkrati pa smo povsem na novo odprli še dodaten razpis za
               izgradnjo turistične infrastrukture, kjer je znesek, mislim, da okrog 24 milijonov
               evrov. Predvsem zato, ker obstaja interes na strani turističnega gospodarstva, da
               tudi v času finančne krize investira v infrastrukturne projekte. Zato se nam zdi
               pomembno, da ta sredstva čim prej črpamo, in je ta razpis pravzaprav odprt. Računamo,
               da bomo ta sredstva tudi počrpali. Na razpis glede dodatne promocije turistične
               ponudbe je sicer prispelo 51 vlog, pri čemer je strokovna komisija pravilno
               opremljene in pravočasno prispele vloge pogledala z vidika najprej administrativne
               ustreznosti vlog in v nadaljnjo vsebinsko obravnavo uvrstila 44 vlog. Trenutno smo pa
               sredi ocenjevanja teh vlog.</p>
               <p>Toliko morda zdaj za začetek. Hvala.</p>
            </sp>
            <sp xml:id="SDT5-OZG-Nujna-005-2009-06-26.sp9">

               <speaker>PREDSEDNIK VILI REZMAN:</speaker>

               <p>Hvala lepa ministru za gospodarstvo. K besedi se je javil minister Golobič.
               Izvolite.</p>
            </sp>
            <sp xml:id="SDT5-OZG-Nujna-005-2009-06-26.sp10">

               <speaker>GREGOR GOLOBIČ:</speaker>

               <p>Hvala lepa. Lep pozdrav vsem! Bom skušal na kratko povzeti tisto, kar se je znotraj
               prizadevanj tako imenovane protikrizne skupine predlagalo oziroma bilo dano kot
               pobuda s strani Ministrstva za visoko šolstvo, znanost in tehnologijo. Razumljivo je,
               da na tem področju ne gre za ukrepe, ki bi bili izrazito kratkoročno naravnani in ki
               bi lahko se primerjali s posegi na nekaterih drugih področjih. Vendar bi želel na
               začetku poudariti, da pa so ukrepi, kljub temu, da niso kratkoročni, da ni mogoče
               neposredno prevajati njihovih učinkov znotraj koledarskega leta v neke merljive
               kategorije, pa bilo to področje deležno v dosedanjem delu tako te skupine Vlade kot
               tudi Državnega zbora redko visoke pozornosti in podpore. In to sfera, ki je od tega
               pravzaprav odvisna in pričakuje posebej v teh časih posebno pozornost, tudi
               prepoznava in pričakuje, da bo tudi v nadaljevanju enako. Gre za tehnološka jedra v
               gospodarstvu, gre za razvojne oddelke v podjetjih, gre za raziskovalne ustanove, tako
               zasebne kot javne raziskovalne zavode, kot tudi za celotno mrežo visokega
               šolstva.</p>
               <p>Na kratko bi omenil - o rebalansu bo seveda veliko govora -, glede na to, da smo
               praktično že v sedmem mesecu, je rebalans 2 narejen na zelo realistično, po mojem
               prepričanju, oceni tega, kaj bo tudi realizirano.  Veste, da je običajno med planiranimi sredstvi in
               realizacijo potem prišlo do velikih razmikov. V resnici je od rebalansa 1 do
               rebalansa 2 prišlo tu predvsem do prilagoditve na točki možnosti realizacije. In
               ocena, ki je zdaj podana na našem področju, je, da se bodo tu bistveno značilni
               premiki v pozitivno smer na koncu zaznali. Tako da če bomo primerjali konec
               letošnjega leta realizacijo letošnjega proračuna z realizacijo na tem področju v
               2008, bo na področju znanosti in tehnološkega razvoja indeks blizu 150, na področju
               samega tehnološkega razvoja preko 300%, to področje seveda skupaj z Ministrstvom za
               gospodarstvo pokrivamo preko različnih instrumentov. Na Ministrstvu za visoko
               šolstvo, znanost in tehnologijo pa za skoraj 430%. Tako da to so pomembni značilni
               premiki. So posledica tega, da smo želeli v tem času narediti to, kar se je tudi
               skozi priporočila različnih mednarodnih ustanov o soočanju s krizo svetovalo, to je,
               kot je bilo prej rečeno, timing, se pravi, čim hitreje - v kriznih časih, kdor hitro
               da, dvakrat da. In v tem smislu smo želeli skoncentrirati pomoč v letošnje in
               prihodnje leto, vsi naši razpisi so bili naravnani na to vodilo. Rezultat tega je, da
               bo ministrstvo, ki ga vodim, v letošnjem letu pretežno, nekaj malega še v prihodnjem
               letu, porabilo praktično vsa evropska sredstva, ki jih je imelo planirane v
               preteklosti in na razpolago za spodbujanje raziskovalno-razvojnih aktivnosti, pa tudi
               za investicije, na primer, v visokošolski prostor. To seveda narekuje pomembne
               razmisleke o nadaljevanju, ki so pred Vlado in bodo tudi pred Državnim zborom, o tem,
               da se poseže oziroma prestrukturira preteklo razdelitev, da se naredi zelo
               realistično, ne lahko, ampak realistično oceno, na katerih področjih katerih projekti
               bodo do leta 2013, ko pade nepovratna zastavica, uresničljivi in jih pravočasno, to
               pa pomeni v prihodnjem letu, prerazporediti na projekte, kjer so potrebni, kjer jih
               je mogoče tudi izkoristiti, da ne bi izgubili nepovratnega denarja. In tu se ta sfera
               nadeja tega, da bo do dodatnih sredstev prišlo.</p>
               <p>Na področju visokega šolstva so morda najhitreje premiki - res ne morejo biti
               kratkoročne narave. Sam ocenjujem, da je zelo pomemben korak bil narejen prejšnji
               teden tudi v Državnem zboru. Ni tipičen protikrizni ukrep, pomeni pa napoved neke
               strukturne spremembe, to je novela Zakona o visokem šolstvu, ki uvaja neodvisno
               agencijo za kakovost, na katero nameravamo rezultate dela te agencije vezati
               spremembo uredbe o financiranju visokega šolstva in na ta način stimulirati bolj
               kakovostne in deficitarne programe v večji meri kot tiste, ki za ustrezne kakovosti
               javnih sredstev ne bi mogli upravičiti v takšni meri, kot je bilo to doslej, ko je
               bil pravzaprav ključni kriterij neke vrste glavarina, ne pa sama kvaliteta ali
               siceršnja umeščenost tega, kar visokošolske ustanove počno, v kontekst celotnih
               družbenih potreb.</p>
               <p>Dva velika projekta v letošnjem letu startata, na eni strani izgradnja, govorimo o
               infrastrukturi, izgradnja Medicinske fakultete v Mariboru in Politehnike v Ljubljani.
               In ta dva projekta izčrpata praktično kompleten kolač evropskih sredstev, ki je bil
               namenjen za večje število projektov, vendar so bili očitno podcenjeni, kar je deloma ugotovila prejšnja
               vlada deloma je to spoznanje prišlo zdaj in za nove projekte bo potrebno zagotoviti
               dodatne vire. Sicer smo izvedli kar nekaj razpisov. TIA je izvedla razpis strateško
               raziskovalno-razvojnih projektov v letošnjem letu v celotni višini sredstev, ki so
               bila predvidena, 26 milijonov evrov, 22 milijonov je bilo že razdeljenih med 36
               projektov. Večji projekti, večletni projekti, v njih so dominantno vlogo prevzela
               razvojno naravnana slovenska podjetja preko konzorcijev, ki so konkurirali, preostale
               štiri milijone bo na drugem odpiranju razdeljenih še v poletnih mesecih letošnjega
               leta. Tukaj smo želeli, skozi rebalans ena, ko smo načrtovali, da bi se ta sredstva
               tukaj povečala, vendar bi bilo potrebno za to spremeniti operativne programe, dobiti
               soglasje Bruslja, doseči dogovor najprej v Sloveniji in ocena je bila, da ni mogoče
               tega storiti v letošnjem letu z vidika absorpcijske sposobnosti in pravil igre, ki
               pomenijo, da je treba do oktobra pravzaprav že vse izvesti, počrpati. Tako, da to
               nalogo prelagamo za prihodnje leto, smo pa sredstva, ta izpad, če lahko rečemo, na
               tem področju, nadomestili z izrazitim povečanjem sredstev, ki jih namenjamo drugemu
               razpisu ter razpis smer za podporo srednjim razvojnim aktivnostim malih in srednjih
               podjetij, kjer se je na razpisanih 6,5 milijona evrov po shemi deminimis, tukaj ne
               gre za evropska sredstva, ampak za, če lahko tako rečem, domača integralna
               proračunska sredstva, prijavilo 359 različnih podjetij in v rebalansu dva povečujemo
               z ukrepi tako znotraj ministrstva, prerazporeditvami, kot tudi z dodatnimi viri, ki
               jih je zagotovilo Ministrstvo za finance, povečanje skupne vrednosti tega razpisa v
               letošnjem letu na 19 milijonov evrov. V primerjavi z razpisom, enakovrstnim v
               preteklem letu, ki je bil visok milijon evrov, to pomeni res izrazito povečanje in
               jasen signal gospodarstvu, da lahko to računa na podporo javnih sredstev v
               prihodnosti, ko gre za, bi rekel, resne razvojne projekte. Prav tako je bil izveden v
               tem tednu, v torek tudi zaključen, v smislu oddaje prijav, razpis za centre
               odličnosti, v višini 84 milijonov evrov, s čimer je pravzaprav tudi izčrpana celotna
               kvota sredstev za ta namen, ki je znotraj tega finančnega okvira - do leta 2013 ga je
               imel ta resor na voljo. Tukaj smo izrazito, če lahko referiram na sklop tozadevnih
               sklepov, ki jih je predlagala SDS na izredni seji, na področju šolstva, raziskav,
               inovacij, sklepov tri do šest, ki poudarjajo predvsem, da se namenja več sredstev za
               projekte v katerih sodeluje gospodarstvo, da se merila temu priredi, da se spodbuja
               tovrstno sodelovanje. Ta razpis mislim, da je v veliki meri ali pa v največji možni
               meri odgovoril na ta pričakovanja, vzbudil tudi nekaj debate, jo bo tudi v
               nadaljevanju, vendar je, na doslej se mi zdi najbolj izrazit način zavezal, če lahko
               tako rečem, raziskovalne ustanove k sodelovanju z gospodarstvom. Morajo ustanoviti
               skupen zavod v organih opravljanja, skozi organe opravljanja tega zavoda gospodarstvo
               lahko na nek nov in kvalitetnejši način vpliva na to kaj se bo v centrih odličnosti
               natančno počelo. Osnovna usmeritev tukaj je, da tega denarja ne razpršimo na množico
               centrov odličnosti, kjer bi pravzaprav trpela sama odličnost in bi ne mogli prebojev,
               ki jih potrebujemo na posameznih področjih zagotoviti, ampak želimo z omejenim
               številom zagotoviti  na
               izbranih segmentih res zadostno količino denarja za nakup opreme do katere sicer ne
               morejo priti in tudi za izvedbo zahtevnih projektov za katere kandidirajo.</p>
               <p>Prav tako imamo v proračunu rezervirani obe bilanci tudi za 10 milijonov evrov
               denarja, ki naj bi ga v povratnem, skozi nek povratni mehanizem angažirali za
               spodbujanje ustanavljanja Spinok podjetij in patentiranje s strani univerz in
               institutov. To z ministrom za finance usklajujemo natančen način kako to izvesti,
               ampak to je nekaj, kar želimo v nadaljevanju še krepiti, pri čemer bi želel
               poudariti, da ko gre za evropska sredstva, je bilo doseženo tudi z intenzivno
               komunikacijo s prijavitelji, predvsem z gospodarstvom, kar nekaj ponastavitev, ki se
               odražajo tako na naših razpisih kot na razpisih Ministrstva za gospodarstvo, da smo
               uspeli izreči z ministrom za finance neko starodavno dilemo o upoštevanju DDV-ja kot
               opravičenega stroška in tudi omogočili, da podjetje v teh časih, ko bančni sistem
               oziroma dobitniki teh sredstev na razpisih v času, ko težko pridejo do bančnih
               posojil, so opravičeni do 20%-ga avansa na dobljena sredstva z nekim razumnim
               tveganjem države v smislu zahtevanih garancij za te avanse. Tisto kar v nadaljevanju,
               kar je v razmisleku v letošnjem letu in želimo storiti v nadaljevanju skupaj z
               ministrom za gospodarstvo, je združitev posameznih institucij, ki se ukvarjajo z
               deljenjem teh sredstev in ustvarjanju tega podpornega okolja, ne samo zaradi
               zmanjšanja administrativnih pogonskih stroškov, ampak tudi zaradi tega, da bi tudi to
               na enem mestu lahko zagotovili neko storitev subjektom, ki imajo dobre projekte,
               poenostavili postopke in morda skozi nek mehanizem odprtega razpisa ne silili te
               subjekte k temu, da čakajo na naše roke, ampak da skozi odprt tok, ko imajo izdelan
               projekt, pridejo in naletijo na sogovornika, ki jim bo znal priskočiti na pomoč v
               smislu neke celovite storitve. Ob tem tudi, ob podpori ministrstva za razvoj oziroma
               ministra za razvoj, Gasparija, razmišljamo o tem, da bi naredili nek pomemben premik
               v naslednjem letu že od nepovratnih sredstev k povratnim sredstvom. Mislimo, da tukaj
               lahko zagotovimo večjo racionalnost, več transparentnosti in tudi učinkovitejšo rabo
               teh sredstev, ki se bi na ta način lahko podaljšala v obdobju po letu 2013, ko bodo
               evropski viri vsaj v tem dosedanjem smislu postali nedostopni. Povečana so bila
               sredstva tudi na področju znanosti, Agencij za raziskave za 14 milijonov evrov,
               predvsem za pomembne projekte povezane za sofinanciranje in pa raziskovalne opreme za
               nabavo literature in baz podatkov, ki so, bom rekel, kjer je raziskovalna sfera že
               bila v preteklosti precej prikrajšana, pa tudi za financiranje večjih raziskovalnih
               projektov, s katerim bi lahko sledili uresničevanju ciljev iz strateških nacionalnih
               razvojnih dokumentov. Prav tako je vlada sprejela odločitev o vključitvi Slovenije v
               projekt FER, torej v projekt izgradnje velike tehnološke raziskovalne infrastrukture
               znotraj Evropske unije. To je eden od ES-free projektov. Tudi o drugih pripravljamo v
               sodelovanju tako z gospodarstvom kot raziskovalno sfero nek nacionalni kažipot kako
               ravnati, kako se odločiti, kam se vključiti, kaj zmoremo in v letošnjem rebalansu že
               namenjamo precejšnja sredstva tudi za vključitev visoko tehnoloških podjetij v
               Sloveniji in raziskovalne sfere za projekt FER. Tukaj smo uspeli doseči dogovor z
               Nemčijo, ki je nosilka tega projekta, da bomo vložek Slovenije, minimalen vložek pa
               je v prihodnjih petih letih 12 milijonov evrov, da bomo kompleten vložek lahko
               financirali v obliki raziskovalne  dejavnosti naših znanstvenikov in produktov našega
               gospodarstva. Torej brez neposrednih finančnih vložkov. Prav tako je tik pred
               zaključkom odločitev o pristopu Slovenije v Cern in v Evropsko vesoljsko agencijo,
               katere predstavniki so bili v Sloveniji in kjer kot veste, ESA deluje po principu, da
               članarino v več kot 95% vrača državi v obliki naročil, ki je članica, so naleteli na
               zelo kompetentne sogovornike in ponudnike posameznih produktov in storitev znotraj
               slovenskega gospodarstva. To je na kratko nek sklop ukrepov, ki smo jih v letošnjem
               letu ali že izvedli ali zarisali in bodo imeli učinke, nekaj že letos, nekaj v
               prihodnjih letih, kažejo pa nek trend, na nek premik, od tega, da se področje
               raziskav, znanosti, inovativnosti, ki je vedno bilo sicer visoko zapisano v
               nacionalnih strateških dokument, da se temu začne slediti tudi v proračunih. Tam,
               kjer se pač resnica neke politične volje, usmeritve najbolj izkazuje. Hvala lepa.</p>
            </sp>
            <sp xml:id="SDT5-OZG-Nujna-005-2009-06-26.sp11">

               <speaker>PREDSEDNIK VILI REZMAN:</speaker>

               <p>Hvala lepa ministru Golobiču. Najavljam, da sta k besedi prijavljena še dr. Patrick
               Vlačič in dr. Lobnikar, državni sekretar. Prvi ima dr. Vlačič besedo.</p>
            </sp>
            <sp xml:id="SDT5-OZG-Nujna-005-2009-06-26.sp12">

               <speaker>DR. PATRICK VLAČIČ:</speaker>

               <p>Hvala lepa. Lep pozdrav vsem. Vlaganje v infrastrukturo je ena izmed tistih klasičnih
               ukrepov, s katerimi se v takšnih kriznih časih poskuša oživiti gospodarstvo. Pri
               vlaganjih v infrastrukturo je osnova, da imaš gradbeno dovoljenje. Teh gradbenih
               dovoljenj je pač zaradi razno raznih razlogov malo ali pa jih ni. Zato smo se lotili
               stvari na tistem koncu, kjer pospešiš postopke do pridobitve gradbenega dovoljenja,
               tudi prostorskih ureditev praktično na linijskih infrastrukturnih objektih jih nimamo
               dovolj, da bi lahko s temi ukrepi pravzaprav šli v to pot oživljanja gospodarstva.
               Zato smo predlagali oziroma sem jaz predlagal takrat spremembe prostorske zakonodaje
               za infrastrukturne linijske projekte. Se pravi prostorske zakonodaje, ki se tiče samo
               tega dela, spremembe predpisov o razlastitvi, ki izjemno otežujejo na določenih
               točkah, mogoče tudi poznate, ena izmed takšnih je, dolenjski krak avtoceste in pa
               spremembe sistema javnih naročil in revizije. Nobena izmed teh ni neposredno z mojega
               področja, smo ustanovili delovne skupine, ki pripravljajo in bodo v zelo kratkem
               prišli te predlogi sprememb prepisov na vlado. Te spremembe, te ukrepi bodo omogočili
               hitrejše umeščanje v prostor in hitrejšo pridobitev gradbenega dovoljenja. Trenutno v
               Sloveniji od ideje do umestitve v prostor potrebujemo v najboljšem primeru okoli 7
               let, v najslabšem primeru okoli oziroma v tistih slabših bolj dolgotrajnih postopkih
               največ do 12 let. Kar je pravzaprav zelo primerljivo z ostalimi evropskimi državami,
               recimo Zvezna republika Nemčija, ki je izjemno pospešila svoje umestitve v prostor,
               jih je skrajšala na sedem let. Če bomo uspeli tukaj pridobiti še kaj časa, bomo
               pravzaprav že precej nad povprečjem primerljivih držav Evropske unije in to je tudi
               naš cilj.  Kar se tiče drugih
               ukrepov, bi bila pa ustanovljena skupina za, ki se imenuje skupina za javno zasebno
               partnerstvo oziroma za strokovno podporo, za prednostne infrastrukturne projekte
               nacionalnega pomena. Ta se ukvarja z ekonomsko in finančno izvedljivostjo posameznih
               projektov.</p>
               <p>Glede drugih že tistih projektov, ki so že bili v teku ali pa, ki so tako daleč, da
               jih je možno pospešiti smo sprejeli tudi določene odločitve in jih poskušamo spraviti
               v življenje čim prej. Eno izmed takih je, pa bi rad tukaj to tudi povedal, kar
               pomeni, da je nekaj nerazumevanja, je drugi tir Divača-Koper. Leta 2005 ste sprejeli,
               še v prejšnji vladi državni prostorski načrt za novo povezavo med Divačo in Koprom,
               zato je enojni tir. V vmesnem obdobju je prišlo do ocene, da bi bilo boljše, da je to
               dvojni tir. Pa vendarle, če bi mi zdaj nadaljevali z umeščanjem v prostor za drugi
               dvojni tir, bi pravzaprav izgubili vse možnosti črpanja kohezijskih sredstev, ker bi
               se gradnja odmaknila toliko v prihodnost, da teh sredstev ne bi bilo moč črpati. Zato
               smo sprejeli edino logično odločitev, ki je v tem, da se bo gradil enojni tir med
               Divačo in Koprom. Če je do zdaj ta obstoječi tir zadoščal praktično za potrebe, bo
               tudi drugi enojni tir lahko za dolgo, dolgo let izjemno izboljšal povezavo Luke Koper
               z zaledjem, saj bomo v bistvu imeli dvojni tir, samo da bo zanka. Nadaljujemo pa z
               umeščanjem drugega dvojnega tira v prostor, kar ne bi bilo smiselno teh postopkov
               prekiniti in deloma to prostorsko umestitev na zalogo. Gradilo pa se bo enojni tir.
               Ob nekem ugodnem razpletu dogodkov se bo drugo leto proti koncu leta to tudi začelo,
               če bo vreme, javna naročila in drugo dovoljevalo. Trenutno smo v fazi pridobivanja
               geoloških raziskav in podlage za gradbeno dovoljenje.</p>
               <p>Pospešili smo oziroma zelo kmalu se bo začelo. Izgradnji izvajalec je že izbran, na
               obstoječem tiru Divača-Koper in pospešili prostorske umestitve na železniški
               infrastrukturi, recimo elektrifikacija Hodoš-Pragersko in podobni projekti GSM
               telefonska povezava v železniškem prometu in podobno. Drugače pa pri posameznih
               drugih projektih, pri konkretnih ukrepanjih za tiste, ki so iz našega resorja, se
               namreč ukvarjamo z avtoprevozniki, ki so predlagali en paket ukrepov in mi
               pripravljamo oziroma smo že določene ukrepe sprejeli in pripravljamo še nekatere
               spremembe predpisov, ki bodo ali odstranili ovire ali omogočili lažje poslovanje ali
               odstranili razne administrativne prepreke ali pa enostavno z raznimi ukrepi, ki niso
               takšne narave, da bi lahko bile neke finančne pomoči ali karkoli in olajšali to
               krizno situacijo. Toliko.</p>
            </sp>
            <sp xml:id="SDT5-OZG-Nujna-005-2009-06-26.sp13">

               <speaker>PREDSEDNIK VILI REZMAN:</speaker>

               <p>Hvala lepa dr. Vlačič. Še Branko Lobnikar, izvolite.</p>
            </sp>
            <sp xml:id="SDT5-OZG-Nujna-005-2009-06-26.sp14">

               <speaker>BRANKO LOBNIKAR:</speaker>

               <p>Hvala lepa, gospod predsednik. Zelo na kratko. Samo v podporo tega, kar so moji
               kolegi že povedali. V okviru ukrepov kot odziv na krizo smo tudi na področju javne
               uprave pripravili kar nekaj takšnih, ki podpirajo pravzaprav možnost gospodarskega
               razvoja in preboja iz te krize ven. Za začetek naj bi omenil samo začetek procesa
               optimizacije institucij javnega sektorja, ki vključuje tako optimizacijo na področju
               državne uprave pravosodnih organov, kot tudi zavodov v javnem sektorju in pomeni
               pravzaprav tisto nujni prepotrebno strukturno spremembo, o katerem je na začetku
               govoril mag. Gaspari, ki bo pomagala ali podpirala ali vsaj ne zavirala gospodarskega
               razvoja v Sloveniji. Bistven prispevek na tem področju, če se pogovarjamo o
               gospodarskih ukrepih, pustimo vse ostale ob strani, je ukrep, ki smo ga poimenovali
               <q>"Povečanje konkurenčnosti gospodarstva, odprava administrativnih ovir za 25% do leta
               2012"</q>, katerega temeljni namen  je pregledati vse obstoječe predpise v Republiki Sloveniji in jih
               očistiti vseh nepotrebnih birokratskih ovir za to, da bodo lahko subjekti
               gospodarskega prava delovali optimalno. S sklepom Vlade z maja letošnjega leta se je
               ta ukrep začel izvajati. Pravzaprav gre za kakovostno nadgradnjo ukrepa, ki se je
               izvajal že v letu 2008 in pomeni, v primerjavi s članicami Evropske unije, kjer se ti
               ukrepi že izvajajo, ta ukrep enega bolj smelih in naprednejših tudi na celotnem
               območju Evropske unije. Ta ukrep odprave administrativnih ovir pravzaprav pomeni to,
               da gospodarski subjekti pri svojem poslovanju ne bodo naleteli na nepotrebne ovire.
               Tam kjer pa bo treba izvesti stvari v skladu z zakonodajo, pa ta administrativna
               bremena ne bodo takšna, da bodo pomenila resno oviro tega procesa.</p>
               <p>Sestavni del tega ukrepa je tudi 41 hitrih ukrepov za odpravo administrativnih ovir
               ter konkretnih poenostavitev, ki so nastajali na podlagi predlogov državljanov,
               poslovnih subjektov, vseh zbornic in tudi posameznih ministrstev. In teh 41 ukrepov,
               ki zdaj že potekajo, zajemajo stvari, kot so: poenostavitev sistema plačevanja davkov
               in drugih obveznih dajatev, racionalizacija vodenja evidenc na področju dela pri
               manjših delodajalcih, poenostavitev postopkov pri pridobivanju prostorskih in
               okoljskih dovoljenj v eno samo dovoljenje in tako naprej. Gre za 41 zelo konkretnih
               ukrepov, ki v tem trenutku že potekajo in pravzaprav pomenijo odziv na potrebe
               gospodarstva poslovnih subjektov, ki smo ga v interakciji s temi poslovnimi subjekti
               tudi pripravili. Sestavni del tega ukrepa, ta tretji del tega celotnega ukrepa, pa je
               tudi priprava boljših predpisov. Gre za način drugačnega mišljenja priprave
               predpisov, ki temelji na štirih temeljnih načelih. Gre za šest poti k poenostavitvam.
               Najprej misli na male, izhajajoč iz predpostavke, da je večino subjektov v Republiki
               Sloveniji predstavljajo majhna in srednje velika podjetja. <q>"Vse na enem mestu"</q> je
               projekt, ki ga je mag. Gaspari že predstavil in za katerega je Slovenija pred dvema
               dnevoma v Združenih narodih dobila nagrado, kot enega najboljših projektov, ki
               podpira razvoj gospodarstva in načelo samo enkrat.</p>
               <p>In naj zaključim z aktivnostmi, ki se vežejo na gospodarsko področje, je pa to, da v
               tem trenutku na Ministrstvu za javno upravo, skupaj z Ministrstvom za gospodarstvo
               delamo vse, kar je človeško možnega da naredimo oziroma implementiramo storitveno
               direktivo. Nekaj, kar bi moralo biti narejeno že veliko prej, pa ni bilo nič
               narejeno. In hvala bogu, imamo nekaj zelo dobrih izkušenj iz projekta E-Vem za
               gospodarske družbe iz česar bomo potem lahko zagotovili, da bodo vsaj minimalni
               pogoji iz storitvene direktive implementirani tudi do konca letošnjega leta, kar bo
               pomenilo zelo konkreten doprinos možnosti boljšega delovanja gospodarskih
               subjektov.</p>
               <p>Hvala lepa.</p>
            </sp>
            <sp xml:id="SDT5-OZG-Nujna-005-2009-06-26.sp15">

               <speaker>PREDSEDNIK VILI REZMAN:</speaker>

               <p>Dr. Lobnikar, hvala lepa.</p>
               <p>Sprašujem ali je še kdo od vladnih predstavnikov željan besede? Če ne, potem sklepam
               ta del uvodni predstavitev. 
               Prehajamo k razpravi. Posebej poudarjam, da so poleg poslancev k razpravi vabljeni
               tudi drugi gostje, ki so se udeležili današnjega srečanja.</p>
               <p>Bogdan Barovič je prvi. Ostalo pa bomo spremljali kdo bo še dvignil roko.</p>
            </sp>
            <sp xml:id="SDT5-OZG-Nujna-005-2009-06-26.sp16">

               <speaker>BOGDAN BAROVIČ:</speaker>

               <p>Hvala lepa.</p>
               <p>Slovenska nacionalna stranka pozdravlja sklic današnje seje Odbora za gospodarstvo,
               skupaj s predstavniki ministrstev in ministri.</p>
               <p>Drugič. Slovenska nacionalna stranka bo podprla predlagane sklepe.</p>
               <p>Tretjič. Res je, kar je povedal dr. Gaspari, da se ekonomija dogaja zvezano s časom.
               Ne drži čisto tisto, kar je zapisano s strani mojih kolegov iz SDS, da ta vlada ne
               dela. Slovenska nacionalna stranka ocenjuje, da nekateri ministri, nekaterih resorjev
               delajo, da se trudijo. Res pa je, kar trdi predlagatelj, da je ves ta trud in da so
               vsi ukrepi, ki jih predlagajo, prepočasni, premlahavi, nejasni. V Slovenski
               nacionalni stranki smo, osebno sem si zelo dobro prebral, prepričani, da bi bilo
               dobro, da bo gospod premier Borut Pahor, za katerega ponovno trdim, da se trudi,
               hoče, 7. 7. ko bo sklical, ne vem kako bo imenoval - sosvet, strokovno sodelovanje,
               kakorkoli že, da bo predloge, ki jih predlaga sklicatelj današnje seje - SDS -
               predloge ukrepov za izboljšanje gospodarskega in socialnega stanja, bi jaz napisal,
               ne situacije, ampak pustimo, v treh sklopih, da bo te predloge premier upošteval
               skupaj z gospodi ministri. Ker je večina zelo dobrih, zelo jasnih in zelo konkretnih.
               Nekateri pa pač niso zelo dobri, zelo jasni, ampak teh je manj, kot dobrih, v
               predlogu SDS-a, po mnenju Slovenske nacionalne stranke.</p>
               <p>Jaz mislim, da danes ni možno iti skozi ves ta sklop, skozi vse točke, ki so v teh
               treh sklopih. So pa nekatere zelo dobre in dokazujejo ravno največji problem -
               neskladje. Samo konkreten primer, ne bom se spuščal v vse druge. Medtem, ko eden od
               predlogov v treh sklopih jasno govori, da naj država da svoje lastništvo, svoje
               nepremičnine mladim družinam za reševanje stanovanjskih problemov, sem bil zelo
               jasen, prebiram v papirjih, ki smo jih dobili na mizo, ampak sem slučajno našel, o
               strategiji ravnanja z nepremičninskim premoženjem države, to pa je vladna vsebina, ki
               pravi, da naj bi se to vodenje in strategija poenotila na Ministrstvu za javno
               upravo, in nadaljuje: Postopen prenos nepremičnin na to ministrstvo bo potekal skozi
               daljše časovno obdobje, saj je potrebno predhodno bla, bla, bla, bla, bla, bla. Tudi
               enega konkretnega sklepa na treh straneh ni, kot je predlagan s strani SDS-a. A bomo
               zdaj čakali pet let, da bo Ministrstvo za javno upravo naredilo neko evidenco javnega
               državnega premoženja?! 10 let, da bomo sploh videli kdo bo s tem razpolagal in 15
               let, da bomo ugotovili, da bi bilo dobro - jutri ali pa danes - mladim družinam dati
               nešteto praznih stanovanj, ki jih ima Ministrstvo za obrambo, ki jih imamo mogoče še
               katero drugo ministrstvo. 
               Ampak v čem je problem? Ker smo neusklajeni, ker nimamo evidenc kaj imamo. Koliko
               stanovanj propada?! Mlade družine pa nimajo svojih stanovanj in ne morejo imeti
               svojih družin. In to je konkreten predlog, ki ga je SDS skozi program, ki ga danes
               predlaga, dal. To ni edini, je še kakšen, ki je zelo dober. In pričakujem in upam in
               želim in hočem, kot Slovenska nacionalna stranka, Vladi in tistim ministrom, ki se
               trudite, nekateri tamle, pomagati. Ampak, pomagamo pa si lahko samo tako, da boste
               včasih tudi vi malce prisluhnili konkretnim predlogom, ki jih daje opozicija. Pa naj
               bo to SDS, pa naj bo to SLS. Jaz sem konstruktivna opozicija in podpiram tisto, kar
               dela gospodarski minister, podpiram veliko tistega, kar dela finančni minister in
               vedno jih srečujem, kar že pomeni, da delajo. Mnogih drugih pa ne vidim, ampak
               pustimo to. Upoštevajte, prosim vas, predloge, ki jih je danes dala opozicija. Takoj
               jih vključite v proces, tiste ki so dobri. Seveda pa niso čisto vsi.</p>
               <p>Končujem. Hvala lepa, gospoda predsednik.</p>
               <p>Še enkrat. Dobro je da ste sklicali to sejo odbora. Vsem pa, ki nas poslušajo, vidijo
               in slišijo, upam pa, da tudi premier, da bomo o tej vsebini lahko bolj podrobno
               govorili 7. 7., ko je sklical sestanek ljudi, ki želijo dobro tej državi.</p>
               <p>Ministrom pa. Trudite se naprej, poenotite se znotraj vlade. To je vaš problem, to
               tudi jasno zdaj povem. Marsikaj bi bilo že narejeno, če bi se vi znotraj vlade
               zmenili, tako pa si nagajate in zato smo tam kjer smo. In upoštevajte tudi kaj
               dobrega s strani opozicije.</p>
               <p>Ni vedno vse slabo. Hvala lepa.</p>
            </sp>
            <sp xml:id="SDT5-OZG-Nujna-005-2009-06-26.sp17">

               <speaker>PREDSEDNIK VILI REZMAN:</speaker>

               <p>Hvala lepa, kolega Barovič. Predvsem za te apele, ki so bili pred meseci že slišani,
               ko jih je ministrica za obrambo posredovala v javnosti in tudi nekateri poslanci.
               Ampak povedati isto dvakrat ali trikrat, morebiti včasih pomaga kot pritisk, da se
               hitreje zgodi.</p>
               <p>Če sem prav razumel je dr. Lobnikar želel replicirati ali se je javil k razpravi.</p>
            </sp>
            <sp xml:id="SDT5-OZG-Nujna-005-2009-06-26.sp18">

               <speaker>DR. BRANKO LOBNIKAR:</speaker>

               <p><gap n="..."/><stage>/Mikrofon ni vključen, slaba slišnost./</stage><gap n="..."/> pojasniti, kar je poslanec
               vprašal<gap n="..."/></p>
            </sp>
            <sp xml:id="SDT5-OZG-Nujna-005-2009-06-26.sp19">

               <speaker>PREDSEDNIK VILI REZMAN:</speaker>

               <p>V redu, imate besedo.</p>
            </sp>
            <sp xml:id="SDT5-OZG-Nujna-005-2009-06-26.sp20">

               <speaker>DR. BRANKO LOBNIKAR:</speaker>

               <p>Hvala lepa.</p>
               <p>Gospod poslanec Barovič je pravzaprav odprl nekaj, kar je bil eden od ukrepov, ki ga
               je treba razumeti na sistemski ravni in ki ga je treba razumeti tudi kot zelo
               konkreten ukrep, ki ga je treba narediti takoj. Tej vladi je uspelo nekaj, česar
               dosedanjim vladam ni uspelo. V okviru Stanovanjske komisije Vlade Republike Slovenije
               so se usedli in dogovorili trije glavni nosilci stanovanjske politike, ki do sedaj
               med seboj niso komunicirali, ker je bilo skoraj nemogoče. In sicer: Ministrstvo za
               obrambo Republike Slovenije, Ministrstvo za notranje zadeve in Ministrstvo za javno
               upravo in se dogovorili, da se bo stanovanjski fond te države združil skupaj za to,
               da bo veliko bolj operativno možno delati tudi na tem področju. Hkrati pa je
               Stanovanjska komisija Vlade Republike Slovenije zaradi te krize in zaradi tega, kar
               je gospod poslanec Barovič zelo jasno in zelo pravično napovedal, že sprejela
               nekatere ukrepe. In če lahko zraven samo dodam nekaj številk, 190 stanovanj, ki jih
               upravljajo prej omenjena ministrstva se bo preneslo na Stanovanjski sklad Republike
               Slovenije. In sicer 120 najemnih stanovanj, 120 zasedenih stanovanj za katera se
               plačuje neprofitna najemnina ter 30 nezasedenih stanovanj in se bo s tem, tudi zaradi
               kooperativnosti Stanovanjskega sklada Republike Slovenije brezplačno na ta sklad
               preneslo ta stanovanja, zaradi tega, da se bo lahko družinam, ki so potrebna teh
               stanovanj omogočil dostop do tega stanovanjskega fonda. V sodelovanju s Skupnostjo
               občin Slovenije in v sodelovanju z Združenjem občin Slovenije bo Stanovanjska
               komisija Vlade Republike Slovenije, preko Stanovanjskega sklada Republike Slovenije
               dala tista stanovanja, ki jih ima in jih ne potrebuje, v brezplačno uporabo lokalnim
               skupnostim, da bodo lahko zelo konkretno reagirale na zelo konkretne težave. 
               </p>
            </sp>
            <sp xml:id="SDT5-OZG-Nujna-005-2009-06-26.sp21">

               <speaker>PREDSEDNIK VILI REZMAN:</speaker>

               <p>Hvala lepa za pojasnila.</p>
               <p>Dejan Levanič, izvoli.</p>
            </sp>
            <sp xml:id="SDT5-OZG-Nujna-005-2009-06-26.sp22">

               <speaker>DEJAN LEVANIČ:</speaker>

               <p>Hvala lepa za besedo, gospod predsednik.</p>
               <p>Jaz moram reči, da na začetku obžalujem, da na današnji seji ni predlagatelja te seje
               s to tematiko, gospoda Tanka, glede na to, da je z vladne strani uspela priti celo
               večina ministrov, ki se s tem ukvarja. Bi pač želel, glede na to, da je veliko dela
               na to temo, da tudi spoštujemo čas, ki ga ministri za to porabijo in da se dobivamo
               na takšnih srečanjih, odborih, ampak da potem to tematiko tudi resno jemljemo.</p>
               <p>Reči moram, da če sem prav slišal, v letu 2007 smo imeli v državnem proračunu 0,5%
               presežek, v letu 2008 pa že 1% primanjkljaj. In to je pač malo spremenilo nekatera
               izhodišča na katerih je gradila tudi opozicija, ko je v Državnem zboru začela debato
               o tej krizi. Vsi se verjetno spomnimo, da je malokdo priznal, novembra in decembra,
               da kriza prihaja in kako je treba na krizo odreagirati. In ravno zaradi tega je stvar
               politike, da na neki točki mogoče poenoti svoja stališča in da skupaj, ko je to
               potrebno, nadgradi protikrizno politiko in skuša sprejemati tiste ukrepe, ki bodo
               Sloveniji omogočili boljši izhod iz te krize.</p>
               <p>Naslednji korak je bil, da se je po tem začela interpretacija glede krize, se pravi:
               kako globoka je ta kriza, kdo je kriv za to krizo, kakšna je sposobnost in
               strokovnost vlade, da se spopada s to krizo, da nekako ustrezno in učinkovito ukrepa
               in glede na to, da so vse politične opcije in tudi strukturna javnost priznala obstoj
               krize, je Slovenska demokratska stranka, ki je danes največji pobudnik razprav,
               zadnja priznala da je Slovenija zašla v čas krize. In treba je malo realno pogledati
               kako potekajo pogovori med nami. Iskreno postaviti argumente na mizo in predvsem
               sprejeti tiste ukrepe, ki bodo reševali Slovenijo na poti iz te krize.</p>
               <p>Reči moram, da sem zelo podrobno pregledal nekatere ukrepe. Nekateri ukrepi so zelo
               dobri. Osredotočil se bom na nekaj, ki jih bo zajel tudi rebalans proračuna in to je
               predvsem ukrep aktivne politike zaposlovanja, zelo pomemben ukrep. Recimo, v letih
               2008 in 2009 je bilo za ta ukrep namenjenih 76 milijonov evrov, zagotovljenih bo
               dobrih 84 milijonov evrov v novem rebalansu in potem naprej v programskem proračunu
               108 milijonov evrov. To je recimo en ukrep za naprej, na katerega smo lahko vsi
               ponosni in ki bo na tem področju, ko potrebujemo aktivno politiko zaposlovanja,
               prinesel nek napredek.</p>
               <p>Kot druga stvar, recimo štipendije. Mi vemo, da smo imeli v Sloveniji štipendij s
               cenzusom od 60 do 65% minimalne plače. To se je v času krize spremenilo. Mi smo
               dvignili cenzus s 65 na 68% minimalne plače, na 70% za tiste, ki so otroci
               enostarševskih družin in seveda otroci s posebnimi potrebami. To je ukrep, ki je
               naredil nek korak naprej in to je ukrep, recimo, ki je po zagotovilu Ministrstva za
               delo, družino in socialne zadeve tak, na katerem se da še nadgrajevati v
               prihodnje.</p>
               <p>Če pogledamo tabelarni prikaz nekaterih ukrepov, vidimo, da so za svetovanje in pomoč
               pri iskanju zaposlitve sredstva narasla za okrog milijon evrov, da so sredstva za
               usposabljanja in izobraževanja narasla za okrog 10 milijonov evrov in da je socialno
               vključevanje sredstev za 7 milijonov več.  To je spet nek ukrep, ki bo na dolgi rok omogočil socialno
               vključevanje ne samo splošnemu prebivalstvu, ampak predvsem tistih, ki te ukrepe ta
               trenutek potrebujejo. zadostnih sredstev recimo nismo imeli za socialne transfere
               brezposelnim, ti se zdaj zvišujejo za 80 milijonov evrov, tako da sigurno prihaja do
               neke mere tako, da bodo delovali. Kar se tiče konkretno stanovanj, gospod Barovič,
               zelo dobra razprava, treba je povedati, da so vse prejšnje vlade puščale 900 in nekaj
               stanovanj praznih, kar je državo stalo več kot 3,5 milijona evrov stroškov na leto s
               tem praznimi stanovanji. To se zdaj počasi spreminja, kot je že gospod Lobnikar
               povedal, je Vlada takoj odreagirala na pobudo treh poslancev, da je treba ta
               stanovanja uporabiti, da jih je treba dati v uporabo mladim in mladim družinam.
               Prišlo do je odziva tudi Ministrstva za obrambo, ki ima kar nekaj teh praznih
               stanovanj in prenos se bo v jeseni tudi zgodil na stanovanjski sklad, kar bo
               omogočilo, da bo prišlo do takojšnje uporabe teh stanovanj. Mi imamo kar nekaj
               področij, ki jih bomo morali še okrepiti, to je področje javnih del, cilj je
               vključitev 10.000 oseb v izvajanje programa javnih del, kar je 6000 več kot doslej in
               tudi na tem področju je nek korak naprej, to je zamišljeno kot program, ki bo trajal
               v letih 2001 in 2011 in se bo financiral iz sredstev aktivne politike zaposlovanja,
               ki bodo zagotovljena v proračunu 2010 in 2011 v višini 50 milijonov evrov. Predvideva
               se tudi Zakon o enkratni solidarnostni pomoči socialno ogroženim, tudi ta je v
               pripravi, še posebej takrat, ko smo imeli debato v Državnem zboru kateri družbeni
               skupini je potrebno nameniti večjo pozornost. Vlada se je odločila, da bo to nekako
               namenila vsem tistim družbenim skupinam, ki so socialno ogrožene. Jaz verjamem, da si
               vsi želimo v tem Državnem zboru, da se zadeve premaknejo naprej, velikokrat v
               preteklosti smo tudi govorili o gospodarskih ukrepih, premalo naredili na zagonu
               inovativnih inkubiranih podjetij. Zelo pozitivna ocena s strani Ministrstva za
               gospodarstvo, kjer je bilo odobrenih do zdaj 90 vlog, sredstva za ta namen 2,3
               milijona evra, tako da se na vseh področjih in če si pregledate cel pakt ukrepov iz
               prvega, drugega in tretjega svežnja vidite, da Vlada v bistvu z vso aktivnostjo,
               glede na to kakšne možnosti ima v proračunu, dela v smeri reševanja te krize, je pa
               res, da je na nekih točkah omejena predvsem kar se tiče finančnih sredstev in
               prihodkovne strani. Jaz verjamem, da je fajn imeti prijazen obraz do vseh struktur
               družbe, se pravi do gospodarstva in državljanov, ki naj plačujejo manjše davke po eni
               strani, po drugi pa do šolarjev, staršev, delavcev in tako naprej, ki naj bi od
               države dobili veliko stvari še posebej v času gospodarske krize. In tukaj se moramo
               na neki točki vprašati kako naj damo več, če bomo dobili v blagajno manj. Lepo je
               napisati 60 ali 100 protikriznih ukrepov, kjer damo 1000 milijonov evrov v eno smer,
               100 milijonov evrov v drugo smer, moramo se pa vprašati od kje bomo do tega denarja
               prišli, zato so bolj na mestu v tem času čudežni ukrepi, ki bodo ob tem, ko bomo
               nekaj dali na drugi strani tudi zahtevali nek razvoj na tistem področju in to nas
               lahko potem v prihodnje naredi tudi bolj konkurenčne in bolj pripravljene za mogoče
               obdobje, ki bo prišlo v prihodnosti, ko se bomo spet znašli na nekem robu kakšne
               krize. Zato bi na tej točki predlagal, da vsi tisti, ki predlagajo dodatne
               protikrizne ukrepe so ti seveda zelo dobrodošli, naj pa bodo osnovani na realnih
               temeljih in naj ne bodo samo osnovani na podlagi tega, da so všečni  javnosti. Vsi lahko oblikujemo takšne
               ukrepe, vprašanje pa je kakšna je njihova uresničljivost in vsi smo do zdaj lahko
               videli, da je Vlada s svojim delom že dokazala, da to ni dovolj, ampak da je že
               dokazala, da si želi nekaj narediti na področju te krize, da želi reševati to krizo
               in da ji ni vseeno za ljudi, ki so najbolj obremenjeni s finančno gospodarsko krizo.
               Hvala lepa.</p>
            </sp>
            <sp xml:id="SDT5-OZG-Nujna-005-2009-06-26.sp23">

               <speaker>PREDSEDNIK VILI REZMAN:</speaker>

               <p>Hvala. Pripominjam, da je današnja seja bila sklicana predvsem zato, da bi vsebinsko
               razpravljali o predlogih, tako je doslej tekla, naj bo tudi v bodoče tako in zato
               samo pojasnilo, da je predlagatelj seje vodja poslanske skupine SDS in da ga to ne
               obvezuje, da bi moral biti zavoljo tega tukaj prisoten, da ne bi okoli tega zašli
               zdaj v kakšne spore. Izvoli.</p>
            </sp>
            <sp xml:id="SDT5-OZG-Nujna-005-2009-06-26.sp24">

               <speaker>MAG. ANDREJ VIZJAK:</speaker>

               <p>Mislim zdaj, predsednik, to pa še poglabljate težavo, ni predlagatelj vodja poslanske
               skupine. Predlagatelj je poslanska skupina in poslanska skupina SDS je tu polno
               številčno zasedena. In mladi gospod, ki se je pred tem oglasil si mora malo prebrati
               Poslovnik, čas bi bil, da si je v tem času že prebral, da se je seznanil z delom, da
               poslanska skupina ima to možnost, da lahko predlaga razpravo in sklic izredne seje,
               to se je tudi zdaj zgodilo korektno v skladu s poslovniškimi roki in poslanska
               skupina je polno zastopana na tej seji odbora. In potem da mora vodja poslanske
               skupine biti tukaj, pravzaprav niti ni član tega odbora, tako da res ni sklical in ni
               predlagal to vodja poslanske skupine, pod predlog je seveda podpisan vodja poslanske
               skupine, ker je to predlog poslanske skupine.</p>
            </sp>
            <sp xml:id="SDT5-OZG-Nujna-005-2009-06-26.sp25">

               <speaker>PREDSEDNIK VILI REZMAN:</speaker>

               <p>Hvala lepa. Tudi pojasnjeno je bilo, da ni potrebno, da bi sedel tukaj gospod Tanko
               in da se ni zdaj zgubljali v nepremišljenih in nepotrebnih besednih spopadih. Vračamo
               besedo tistim, ki bodo verjetno kaj o gospodarstvu rekli. Gospod Borut Meh kot
               predsednik Združenja delodajalcev Slovenije.</p>
            </sp>
            <sp xml:id="SDT5-OZG-Nujna-005-2009-06-26.sp26">

               <speaker>BORUT MEH:</speaker>

               <p>Hvala za besedo. Lep pozdrav gospe in gospodje!</p>
               <p>Seveda je zanimivo, da je danes ta razprava na temo krize. Jaz bi tudi rad poudaril,
               da si upam podpisati večino teh predlogov, ki so navedeni v gradivu poslanske skupine
               SDS, celo drugače bi rekel, da socialni partnerji v okviru ekonomsko socialnega sveta
               smo predlagali še veliko, veliko več raznih predlogov za vsa področja življenja. Na
               drugi strani moram pa tudi odkrito reči, da je uprava s temi tremi svežnji ukrepov
               pripravila program, ki je razdeljen na kratkoročni del, dolgoročni del in povsem
               jasno nakazuje kako delovati v bodoče. Kot gospodarstvenik bom rekel prav gotovo se
               mi ta program še ne zdi zadosten, zato so takšne razprave dobre, zato te razprave naj
               bi pripomogle, da pridemo tudi do novih ukrepov, da bi bil ta program še boljši, ker
               to pa moram reči, če bomo pa enkrat krizo imeli ali je leva kriza ali desna kriza,
               potem bo res konec, ali so ukrepi levi ali desni. Jaz mislim, da tega v tej situaciji
               ne more biti, kriza je splošna, prizadela je vse tako državljane, gospodarstvo in
               tako jo je treba tudi obravnavati in jaz mislim, da danes je tudi ta razprava šla v
               to smer. Bi pa le poudaril v kateri smeri pa vidimo, da bi bilo potrebno še delovati
               tudi v bodoče pri pripravi ukrepov. Likvidnost je tista, ki nas pesti, danes smo
               sicer slišali nekako pomirjajoče, da se izboljšuje, saj je res, nekako kriza ni več
               tako ostra kot je bila, mogoče tudi zato, ker smo se navadili na njo, nekako smo jo
               sprejeli kar tukaj, kar dolgo časa je bilo, ko nismo hoteli verjeti. Vendar, ko
               govorimo o likvidnosti moram reči, da je tukaj pa eden od ključnih problemov, ko
               poudarjajo vsi gospodarski subjekti, plačilna disciplina.  Pa prvo naredimo plačilno disciplino v javnem sektorju,
               se pravi na javnem področju, pa mislim, da se bo kar bistveno tudi potem izboljšala
               ta disciplina v ostalem delu gospodarstva. Vemo, koliko domačega družbenega bruto
               proizvoda se zavrti preko proračuna, preko javnih podjetij, potem tudi vemo, da
               država tukaj ima možnost in ima vpliv, da kaj doseže. Pa da ne boste mislili, da gre
               za ministrstvo, bom rekel, lahko je to primer tudi železnic, ki so relativno velik
               kupec v tej državi, pa tudi relativno slab plačnik.</p>
               <p>Naslednja zadeva je okoli DDV. Verjamem, da ni bilo možno prej uvesti sprememb okoli
               skrajšanja, vendar pa mislim, da bi bilo treba pri malih zavezancih pa le hitreje iti
               na to na princip plačane realizacije. Ker to je resnično za te male poslovne subjekte
               izredno velik problem. Jamstvena shema, tukaj odkrito povem, da smo bili pesimisti,
               smo rekli, ne bo interesa, že tista prva licitacija 60 milijonov je pokazala, da
               interes je velik. Mogoče samo priporočilo, da bi zadevo nekoliko hitreje poskušali
               speljati, če bo interes pri bankah in podjetjih.</p>
               <p>Okoli davčnega primeža je bilo že rečeno, tukaj vemo, da gre za možnosti, ki jih ima
               država, na trgu dela kratkoročni ukrepi so prav gotovo bili pravi, dolgoročni pa
               moram reči, da se jih še ne vidi in tukaj bi predvsem izpostavil nekaj, zavod za
               zaposlovanje super administrativna inštitucija, premalo vpet v aktivno politiko
               zaposlovanja, tukaj bo treba nekaj narediti. Treba bo odpreti, čeprav vem, da skrajno
               nepopularno vprašanje študentskega dela in pa predvsem, kar je pa najhuje delo na
               črno. Tak obseg, kot je dela na črno do sedaj, pa mislim, da ga že dolgo vrsto let ni
               bilo in tukaj bo potrebno s pristojnimi resornimi ministrstvi doseči spremembo. O
               insolvenčni zakonodaji smo govorili, vendar kar s tega vidika, da so ljudje brez
               plač. Jaz pa mislim, da je še večji problem insolvenčne zakonodaje, da nam ravno
               zaradi te togosti umirajo nekatera zdrava jedra. Če gledate primer MIP-a, je tipičen
               tak. MIP tudi ni šel v stečaj zaradi krize, ampak dejansko insolvečno zakonodajo,
               zdaj so tam štirje stečajni upravitelji in se bodo zdaj ti med seboj bom rekel
               dogovarjali, pogovarjali, grozili z grožnjami, zdrava jedra bodo pa propadla in na
               koncu tega MIP-a res ne bo ostalo nič.</p>
               <p>Javni sektor - tudi to je eno področje. Tukaj bi kar rekel, da investicije začnimo
               izvajati v infrastrukturo. Sam problem nastane med nami, ko se že nekje dogovorimo za
               investicijo, se pa potem začnemo kregati ali je prava ali ni. Potem pa še, da dobiš
               lokalno skupnost zraven je problem pa rečem tak, da se nič ne naredi. Imamo neke
               projekte in jaz bi res svetoval, da jih čim prej začnemo, ker je to en dosti močen
               zagon za to gospodarstvo. Okoli stanovanj in mladih - te poteze so sigurno prave,
               vendar nekaj je treba začeti razmišljati. Mi moramo priti tudi do fonda najemniških
               stanovanj za mlade družine. Danes si mlade družine prav gotovo ne morejo kupiti
               stanovanja. In to naj bi bila vloga tudi republiškega sklada stanovanjskega, kakor
               tudi občinskih. Moram reči, da republiški stanovanjski sklad bo rajši šel v
               investicijo na Brdu za 100 ali 200 milijonov evrov, namesto da bi šel v odkup
               izgotovljenih stanovanj, oblikoval fond najemniških stanovanj in preko te aktivnost
               znižal ceno nepremičnin.  To
               je bilo v ukrepih, pa se je nekako zdaj kar izgubilo.</p>
               <p>Okoli poenostavitev, pozdravljamo jih. Jaz sem tudi zelo vesel, ko govorimo, da bomo
               državne institucije racionalizirali. Samo še vedno smo jih na koncu potem več imeli.
               Jaz bi res rad, da če se to dela, da se pogleda, koliko imamo raznih direktoratov,
               agencij pa ne vem česa, jaz sploh ne znam več, pa še te agencije po občinah - koliko
               imamo vsega tega, kaj je tisto, kar je nujno potrebno, kar prispeva k nekemu razvoju,
               kaj je pa tisto, kar ne daje nobenega efekta. Na koncu bom pa tako rekel, v podjetjih
               dosti dobro vemo, da moramo predvsem sami delati, država ali pa vlada prav gotovo ni
               zato, da nam bo skozi dajala subvencije, pa nekaj pomagala, je pa dolžna zagotoviti
               konkurenčne pogoje. Se pravi, da lahko enakovredno tekmujemo s tujci. Tukaj pa v
               veliki meri že pridemo tudi na ta davčni primež, kot sem rekel, pa da je nekako tudi
               na okolje za spodbujanje razvoja inovacij, kar se v teh težkih časih nujno potrebuje.
               Hvala.</p>
            </sp>
            <sp xml:id="SDT5-OZG-Nujna-005-2009-06-26.sp27">

               <speaker>PREDSEDNIK VILI REZMAN:</speaker>

               <p>Hvala lepa, gospod Meh. Zdaj bom kratko interviniral z vidika Odbora za gospodarstvo.
               Toliko, da povem, ker gospod Meh tega ne more vedeti, da v okviru Odbora za
               gospodarstvo, v programu dela imamo, ne samo v planu, ampak tudi že pripravljeno
               večino gradiv za sejo, ki bo naslovljena, plačilna nedisciplina ali plačilna
               disciplina kakorkoli bomo že to imenovali. Pridobili smo gradiva tudi drugih
               asociacij, tako da moram reči, da smo relativno dobro pripravljeni. Nas pa muči to,
               da sestankujemo bi rekel kar iz sestanka v sestanek, vsega ni mogoče zaradi časovnih
               dimenzij narediti.</p>
               <p>Kar se tiče dela na črno, imamo enako pripravljena gradiva. Nas je tudi vlada
               servisirala, tudi druge organizacije so nas servisirale. O tem mislim, da smo 8.
               julija imeli namen imeti to sejo, pa smo morali Ropu odstopiti rebalansu in pa zakonu
               o skladu tveganega kapitala. In je zaradi tega prišlo do zamika. Sicer pa vam lahko
               zagotovim, da znotraj našega odbora je večinska podpora za to, da se zakon o plačilu
               DDV-ja pa plačani realizaciji za manjše pripravi in sprejme. Tako, da mislim, da
               tukaj ne bo nekega velikega problema, celo domnevam, da bo skozi vladno proceduro, ta
               predlog zakona dobil dovolj podpore, da ga bomo lahko tudi implementirali.</p>
               <p>Kar se tiče republiškega stanovanjskega sklada in njegove filozofije, smo mi
               prepričani, zdaj pa lahko rečem tudi v imenu koalicije, da je bila napačna v
               preteklih letih. Mi smo v koalicijski sporazum napisali, da je treba to dramatično
               spremeniti, podobno kot ste govorili vi in tudi sam se strinjam, da 650 milijonov
               evrov, ki je vezanih v nepremičnine, ki bodisi niso dokončane, bodisi niso
               prodajljive ne sme več dolgo stati, ker nam to pomeni oviro za hitrejši izhod iz
               krize. In še samo zadnjo intervencijo v zvezi s tem. Ali naj upoštevamo in kaj naj
               upoštevamo od predlogov za ukrepe, ki se pač pojavljajo, vas obveščam, da smo mi na
               preteklih sejah, ves čas, tudi na sejah Državnega zbora opozarjali, da je glavnina
               dobrih predlogov prišla iz gospodarske zbornice, obrtno poslovne zbornice, iz
               trgovinske zbornice, iz dveh vrst delodajalskih združenj in da jih mi, ko jih
               pošiljamo v proceduro posvajamo. Tiste, ki smo jih, smo jih posvojili in si ne
               lastimo avtorstva nad njimi. Seveda pa so modificirane na takšen ali drugače način.
               Zato tudi v predlogu sklepa, ki ga predlagamo, kot variantnega. Mi natančno pišemo,
               da bi bilo potrebno, vladi to svetujemo, da bi bilo potrebno, da upošteva že ukrepe,
               ki so jih že podale gospodarske zbornice in druge asociacije pa tudi socialni
               partnerji.  Tako, da tukaj
               pravzaprav mislim, da smo tako koalicija kot opozicija in gospodarstvo ter socialni
               partnerji vsaj isto usmerjeni če že nismo v podrobnosti usklajeni.</p>
               <p>France Cukjati<gap n="..."/> Oprosti<gap n="..."/></p>
            </sp>
            <sp xml:id="SDT5-OZG-Nujna-005-2009-06-26.sp28">

               <speaker>FRANCE CUKJATI:</speaker>

               <p>Hvala za besedo. Jaz moram najprej opozoriti na stališče opozicije, naše stranke do
               teh problemov. Mislim, da kriza v kateri se nahajamo, je naš skupen problem in
               zagotovo, ker je Državni zbor sestavljen iz različnih strank, tako iz koalicije kot
               opozicije, je zagotovo tudi tukaj naša skrb na mestu in tudi naše pripombe verjetno
               takšne, da jim je potrebno posvetiti tudi nekaj pozornosti. Moram reči tudi to, da
               doslej je naša stranka podprla vse vladne predloge za omilitev krize in želim
               povedati, da bi si želeli tudi več in novih predlogov oziroma ukrepov, ki bi bili
               jasni in učinkoviti. Že pri prvem paketu, ki ga je vlada napovedala že pred pol leta,
               smo pričakovali nek, vendarle nek koncept pristopa k tem problemov. Dobro, takrat se
               je pač vlada še ukoreninila, konstituirala, takrat je bilo razumljivo, da takega
               splošnega koncepta ni iz objektivnih razlogov. V drugem paketu smo že nekoliko bolj
               nergali in tudi pri tretjem paketu pravzaprav želimo videti celoto in enotno vizijo,
               ne samo zbir nekih idej posameznih ministrov. Jaz sem zelo vesel, da je gospod
               Gaspari odprl vprašanje globalnega koncepta in ga nekako definiral v dveh fazah in
               sicer davčni primež oziroma davčna obremenitev za Slovenijo, z 41 zmanjšati na 38% in
               obenem tudi se skoncentrirati na strukturne spremembe odhodkovne strani. In tam je
               navedel štiri pomembna področja, to je pokojninska zadeva, zdravstvo, sociala, plače.
               Zelo se strinjam, z morda poenostavljenim, pa vendarle nekim poizkusom koncepta, ki
               bi mu parcialni ukrepi tudi sledili oziroma mu ne bi nasprotovali. Pri nekaterih teh
               področjih, ki jih je gospode Gaspari navedel, opažamo pa divergenten pristop,
               drugačen pristop. Naj omenim samo zdravstvo, čeprav je to Odbor za gospodarstvo, pa
               vendar se ukvarja ta odbor z gospodarsko krizo, s pristopom, ki vključuje vsa
               področja, tudi zdravstvo. Poglejte, pred meseci je tako Zavod za zdravstveno
               zavarovanje kot ministrstvo za zdravstvo ugotovilo, da se negativna bilanca zdravstva
               stopnjuje, da sicer v letošnjem letu bo ta primanjkljaj, bodo zavodi pokrili iz
               dobičkov prejšnjih let prejšnjega mandata, ampak negativni saldo se bo vsako leto
               nadaljeval in leta 2011 naj bi že bilo tega primanjkljaja nad 500 milijonov  evrov. To je bila projekcija, ki
               je bila grajena na znižanju bruto družbenega prihodka v letošnjem letu za na minus
               3,4%. Mi vemo, kakšne so sedaj projekcije in vemo v katero smer gre, pa vendarle ob
               prvi razpravi naših predlogov pristopa k gospodarski krizi oziroma predlogu ukrepov,
               je sicer vlada k vsakemu področju dala nek odgovor, dala neko vizijo, kako pa vlada
               misli pristopiti k tem problemom. Na področju zdravstva ni bilo niti enega odgovora
               niti ene ideje kako bomo pristopili k temu področju. Gospod minister je dal sedaj v
               javno razpravo, mislim minister Miklavčič, Zakon o zdravstveni dejavnosti in tudi iz
               tega zakona, iz tega naslova pričakuje neke racionalizacije oziroma prihranke. Moram
               reči, da nikjer v tem zakonu ni možno pričakovati racionalizacijo. Nikjer. Več
               pričakujemo iz Zakona v zdravstvenem varstvu, zdravstvenem zavarovanju tako kot iz
               pokojninske zakonodaje, da se bo glede financiranja zdravstva bolj zakon lotil
               iskanja rešitev.</p>
               <p>Poglejte, ta zakon omenja tudi to gradivo, ki smo ga danes dobili na mizo in sicer v
               dveh delih. Na področju zdravstva je v obeh delih besedilo identično kopirano in naj
               povem tako, da v tem področju je enak pristop, ki ga je nekako zagovarjal minister za
               zdravstvo doslej. V racionalizacijo je vključeval samo tiste ukrepe, ki so, bi rekel,
               tako nekako banalno, gasilski oziroma je napovedoval v letošnjem letu 57 milijonov
               evrov prihrankov, kar pomeni seveda nepomembno oziroma, no pomembno, pa vendarle
               neučinkovito vsoto, samo na račun zmanjševanja plač v zdravstvu, zmanjševanja
               sredstev za amortizacijo in podobno. To se pravi, tam kjer, če pač denarja ni, ga
               bomo manj dali zdravstvu. To ni ukrepi, ki bi zadovoljeval naša pričakovanja in v tem
               gradivu tudi vidimo, edini ukrepi so taki, da se bodo zvišali davki, razširile se
               bodo prispevne osnove za obvezno zdravstveno zavarovanje, potem zvišali se bodo davki
               oziroma osnova za podjetnike, kmete, samozaposlene, zvišala se bo tudi stopnja
               prispevkov za tiste delovne organizacije, ki imajo več poškodb pri delu in bolezni
               povezanih z delom itd. To se pravi, davki se večajo. To je ta pristop, ki pa ni v
               konceptu, ki smo ga slišali. In tako opažamo tudi na drugih področjih. Zato sprašujem
               jaz ministrstvo oziroma gospoda Gasparija, ali je koncept, ki ste ga navedel, vaš
               oseben pristop ali ga je moč pričakovati tudi v konkretnih ukrepih, ki je v teh
               gradivih. Jaz gradiva, jasno, in nihče od nas ga ni prebral še in kako sinhronizirati
               ta pristop k  tej globalni
               krizi, v smislu, ki ne bo sledil tistemu znanemu načelu, <q>"če bo špičasto, bodo vile,
               če ploščato, pa lopata"</q>. In prav temu je bila tudi namenjena naša pobuda, da bi se
               seznanili s tem tretjim paketom, kajti za tem tretjim paketom bi vendarle pričakovali
               nek koncept, da bi vedeli, kam umestiti posamezen ukrep, ali <q>"špila"</q> ali ne <q>"špila"</q>,
               da bo pravzaprav orkester igral neko melodijo, ki bo za vse nas sprejemljiva.
               Hvala.</p>
            </sp>
            <sp xml:id="SDT5-OZG-Nujna-005-2009-06-26.sp29">

               <speaker>PREDSEDNIK VILI REZMAN:</speaker>

               <p>Hvala lepa. Zdaj imam glede na diskusijo prijavljeno repliko in možnost, da vprašal
               mag. Gasparija, ali bo kasneje odgovarjal ali sproti na vprašanja, ki so bila podana?
               Dobro, potem pa najprej dr. Ivan Eržen.</p>
            </sp>
            <sp xml:id="SDT5-OZG-Nujna-005-2009-06-26.sp30">

               <speaker>DR. IVAN ERŽEN:</speaker>

               <p>V zvezi s stališči oziroma mnenji, ki jih je izrazil gospod poslanec, bi rad dal še
               dodatna pojasnila. Namreč, Ministrstvo za zdravje je že od konca prejšnjega leta,
               predvsem pa v začetku letošnjega leta začelo z intenzivnimi aktivnostmi in
               sodelovanje z javnimi zdravstvenimi zavodi, z namenom, da bi skupaj z njimi dorekli
               in poiskali načine, kako z organizacijskimi in drugimi ukrepi na ravni vsakega zavoda
               doseči manjšo potrošnjo. Se pravi, to je bil en sklop aktivnosti, ki je izjemno
               pomemben. Ni dovolj samo zmanjševati prihodkov oziroma zmanjševati sredstev, ki jih
               imajo zavodi na voljo, temveč je treba tudi skupaj z njimi poiskati načine, kako bi
               zdržali pri zmanjševanju stroškov. Ta izziv je bil zelo dober in zavodi so vsak zase
               pripravili potem tudi načrt ukrepov, ki jih bodo na mikro lokaciji izvajali, zato da
               bodo lahko ob zaostrenih pogojih poslovanja,zmanjšanih prihodkih oziroma prilivih
               svojo dejavnost kljub temu še opravljali na nivoju lanskega leta. To je zelo pomembno
               in je treba poudariti, da nismo programa, ki ga imamo v splošnem dogovoru
               postavljenega, zmanjševali v letošnjem letu. Ni res, da smo samo za 57 milijonov
               zmanjšali sredstva, temveč na letni ravni za 147 milijonov, kar je veliko in je na
               nek način tudi v tem kontekstu, ki ste ga omenili. Če ne bi ničesar storili, potem bi
               imeli tak primanjkljaj, ki ste ga omenili. Vendar si tega seveda ne moremo privoščiti
               in to je znano tako izvajalcem zdravstvene dejavnosti kot ministrstvu.</p>
               <p>Drugi sklop ukrepov, ki se v gradivu navedeni, se pa nanaša na tisto, na kar
               pravzaprav partnerji v okviru splošnega dogovora, kjer se dogovarjajo o obsegu
               storitev, ki bodo opravljene, nimajo neposrednega vpliva. To je pa tisto, kar lahko
               še vedno na nivoju države storimo za to, da povečamo prilive. Mislim, da ste sami
               videli, da je nekaj takih ukrepov, ki so predvideni, ne z zakonom o zdravstveni
               dejavnosti, temveč z zakonom o zdravstvenem varstvu in zdravstvenem zavarovanju, ki
               bo naredil sistem zbiranja prispevkov, s tem ko se širijo prispevne stopnje tudi na
               vse prihodke, bolj pravičen. Zakon o zdravstveni dejavnosti samo implicira spremembe,
               ki bodo v končni fazi omogočile izvajalcem zdravstvene dejavnosti, da bodo lahko ob
               istih sredstvih ali pa se bodo morda v naslednjem obdobju še zmanjševala, kljub temu
               ohranili nivo zdravstvene dejavnosti, kot ga imamo danes. Gre za to, da z
               organizacijskimi spremembami in ukrepi, ki jih imamo v zakonu predvidene, omogočamo
               izvajalcem zdravstvene dejavnosti, da bolj racionalno, bolj umno ravnajo s tem
               denarjem. In v tem pogledu je, recimo, pomembno, da zakon o zdravstveni dejavnosti
               čim prej sprejmemo in ga uveljavimo. </p>
               <p>Kar se pa tiče povečevanja prihodkov, tu pa je predvsem stvar predloga zakona, ki ga
               bomo posredovali poslancem v razpravo, zakon  o zdravstvenem varstvu in zdravstvenem
               zavarovanju.</p>
            </sp>
            <sp xml:id="SDT5-OZG-Nujna-005-2009-06-26.sp31">

               <speaker>PREDSEDNIK VILI REZMAN:</speaker>

               <p>Hvala lepa. Mag. Gaspari.</p>
            </sp>
            <sp xml:id="SDT5-OZG-Nujna-005-2009-06-26.sp32">

               <speaker>MAG. MITJA GASPARI:</speaker>

               <p>Hvala lepa. Ker sem bil ponovno vprašan o konceptu, bi morda bilo najbolje, če gremo
               skozi vaše gradivo, ki ste ga predložili, in bi morda skozi to videli, kako je s temi
               koncepti, verjetno je tako najbolj enostavno.</p>
               <p>Pojdimo na prvi sklop, ukrepi za spodbujanje proizvodnje, investicijske dejavnosti
               podjetij, vključno z ukrepi za ohranitev in ustvarjanje delovnih mest ter blažitev
               socialnih posledic krize. Sklop ena, ki ima 17 ukrepov, se imenuje <q>"Na fiskalnem
               področju je zaradi oživljanja gospodarske dejavnosti z namenom ustvarjanja in
               ohranjanja delovnih mest treba..."</q> Prva dva ukrepa sta dodatne specifična olajšave in
               znižanje stopenj davka od dohodka pravnih oseb ter olajšave za raziskave in razvoj.
               Jaz bi vprašal, kaj je bil smisel davčne reforme leta 2006, 2007. Kot sem lahko
               razumel in kot je bilo obrazloženo takrat javno, je bilo, da se splošna davčna
               stopnja znižuje, davčna osnova razširi, specifične davčne olajšave pa ukinjajo. To se
               je zgodilo pri dohodnini, to se je zgodilo pri davku od dobička pravnih oseb, kot
               dveh nosilnih davčnih virov. To se je zgodilo leta 2007. Potem se je začelo pa v letu
               2008 dogajati ravno nasprotno. Tisto sicer, kar je bilo dogovorjeno glede zniževanja
               splošne davčne osnove, pardon, stopnje, se je začelo ponovno uvajati davčne olajšave
               specifičnega značaja. In zdaj v konceptu sicer dobro zastavljene davčne reforme, ali
               v konceptu ali pa v izvedbi naknadno, ni v redu. Ne moreta oba koncepta iti skupaj,
               zniževanje, linearno zniževanje davčne obremenitve skozi nižanje splošne davčne
               stopnje, kar je celo teoretično superiorna rešitev, in uvajanje dodatnih specifičnih
               davčnih olajšav na to, kar se je že zgodilo. To je v vašem predlogu danes. Nimate
               bistvene razlage kot to, da je dobro dati še neko dodatno olajšavo nekomu. Nimate
               nobene analize, ali je ta dodatna specifična davčna olajšava v preteklosti prinesla
               ustrezne ugodnosti in rezultate ali ne. Nikjer ni podlage za takšno trditev, vsaj ne
               v pisnem dokumentu. Če pogledate podatke Dursa in če jih boste proučili, boste
               ugotovili, da je, recimo, število uporabnikov tovrstnih davčnih olajšav maksimalno do
               10% davčnih zavezancev. Zneski so celo nižji od 10%. Ali je s tem sistem bolj
               transparenten? Je s tem sistem razvida določenih dejavnosti, prednostnih dejavnosti,
               boljši z zaradi tega? Ni odgovora. Krši se pa osnovno načelo, ki ste ga sami vpeljali
               z dobro zastavljeno davčno reformo na dohodnini in na davku od dobička pravnih oseb.
               Zato je nemogoče trditi, da sta, recimo, ta dva predloga sama po sebi predloga, ki
               jima je treba obvezno slediti, ker se konceptualno ne ve, zakaj sta tako
               predlagana.</p>
               <p>Tretji ukrep, DDV. Predlog ukrepa, da se gre na plačano realizacijo, če želimo imeti
               v Sloveniji plačano realizacijo kot osnovo za plačilo davka, potem se vrnemo na
               prometni davek. Imeli bomo težave z Evropsko unijo, ampak prometni davek je bil davek
               glede plačane realizacije. DDV je davek, ki temelji na izdanem računu, na obračunski
               kategoriji, takšen pač je po celi Evropi, ki ga ima. Ko zahtevate dvig praga za
               plačano realizacijo na 7 milijonov evrov, to pomeni 92% zavezancev v Sloveniji. Ja,
               kako mislite, da bo deloval zakon po tem sistemu davka na dodano vrednost, če bo 92%
               zavezancev šlo na takšno osnovo. To je lahko osnova v Nemčiji, kjer je gospodarstvo
               10-krat večje od slovenskega. Mi imamo trenutno 230, se mi zdi, ali 250 prag,  vprašajte Davčno upravo, koliko
               davčnih zavezancev je uporabilo to olajšavo pri davku na dodano vrednost za plačano
               realizacijo. Zakaj jo potem dvigujemo? Plačilne discipline se ne da reševati z
               davčnimi instrumenti. Plačilne discipline se ne da reševati z drugimi fiskalnimi
               ukrepi, nihče je še ni rešil. Da se jo rešiti s splošnimi pogoji na kreditnem trgu in
               glede gospodarske rasti. Ali mislite, da so plačilni roki v Nemčiji 30 pa 60 dni ta
               trenutek? Vprašajte, če imate znance, gospodarstvenike ali druge, kakšni so plačilni
               roki v Nemčiji - močno so se poslabšali, ker je to objektivna situacija, ki gre
               skupaj s tako krizo, in jo je nemogoče z dekretom spremeniti, tudi ne s takim, kot je
               davek na dodano vrednost. Mi lahko rečemo, da bomo skrajšali rok na 23 ali pa na 25
               dni, ampak moramo hkrati vedeti - zopet konceptualno vprašanje -, kaj bomo hkrati
               naredili. Zakaj z davčno reformo 2006-2007 ni šla strukturna reforma na zdravstvu,
               šolstvu, pokojninah in plačah - zakaj ni šla? Pa bi bila to konceptualno čista
               rešitev, pa se to ni naredilo. Šlo se je samo s tistim, kar je bilo enostavno v času
               visoke konjunkture - znižati davčno obremenitev. Obveznosti iz javnih sredstev so pa
               ostale nespremenjene. Lahko bi šel naprej - znižati trošarine. Se strinjam, trošarine
               bi morale delovati kot anticikličen ukrep. V fazi, ko se cene povečujejo, bi se
               najbrž trošarine morale prilagati, ko se cene znižujejo, takrat bi lahko bilo
               drugače. Vprašanje je, ali je v tem trenutku ob takem primanjkljaju vseh davčnih
               virov, ki so, pri taki gospodarski rasti lahko opustimo tudi ta del obdavčitve. In
               konec koncev, katerokoli institucijo boste vprašali v mednarodnem okolju, katere
               davke ta trenutek sploh prilagajati, ne bodo rekli, da so to davki na delovno silo,
               ampak bodo rekli, da so na potrošnjo, če že morda, in pa na premoženje. Na potrošnjo
               so praviloma trošarine, na tistem delu, ki je najmanj sporen, ker DDV spreminjati ta
               trenutek, zniževati davek na dodano vrednost bo pomenilo ogromen izpad pa majhen
               učinek za tiste, ki bodo ta izpad lahko uporabili. Torej je stvar bolj komplicirana,
               kot se zdi na prvi pogled, ko se takole navaja točka za točko davčne olajšave.</p>
               <p>Potem so pa razne oprostitve, selektivne, tu naštete v naslednjih treh točkah, ki pa
               na koncu v točki 8 pravijo: <q>"Vsi prejemki, od katerih je plačan prispevek za
               pokojninsko zavarovanje, se morajo upoštevati pri odmeri pokojnine."</q> Kaj je s temi,
               ki so osvobojeni te obveznosti? Kaj bo z njimi glede pokojninskega sistema? Ni
               odgovora. Na eni strani trdimo o olajšavah, na drugi strani trdimo, splošen zajem.
               Zakaj bi zdaj posamezne kategorije zaposlenih ljudi moralo biti v drugačnem položaju?
               Zakaj mora biti avtorski honorar nižje obdavčen kot normalna zaposlitev? Zakaj mora
               biti študentsko delo nižje obdavčeno kot normalno delo? Ni nobenega, bi rekel,
               posebnega konceptualnega razloga za to. In tudi pri vas ni nobenega konkretnega
               argumenta, zakaj bi to moralo tako ostati, niti zakaj bi se moralo spremeniti.
               Enostavno ne komentirate tega, pa je to očiten, resen problem. To je največji obseg
               sive ekonomije na državno sponzoriran način v Sloveniji, če boste pogledali, koliko
               denarja se vrti v teh oblikah dela.</p>
               <p>Glede tistega, kar govorite v nadaljevanju, glede upokojitve, bi bilo dobro, če
               združimo v to, kaj je sploh pokojninska reforma v Sloveniji. To niso nastavki za
               pokojninsko reformo, to so posamične ideje, kaj bi morda bilo dobro. Ali vemo, kaj so
               osnovna izhodišča za pokojninsko reformo - v tem gradivu jih ni. Pa ne kritiziram,
               samo povem, ker ste zahtevali, da govorimo o konceptu. Recimo, ukrep, ki bi pod
               določenimi pogoji bil primeren,  je ukrep davčnih počitnic za novonastala podjetja. Pa še
               tam boste videli na koncu, da ta ukrep čez par let ne bo pomenil tistega, kar bo
               danes kot selektivna olajšava prinesel.</p>
               <p>Etaširani delavci, je bilo že rečeno. Ne, mislim<gap n="..."/> nekoč se je nekaj obljubilo, šlo
               se je na svetovni dohodek, pozabilo se je na ljudi, ki delajo v različnih pravnih
               sistemih, kot je, recimo, Avstrija, ker je pri njih slučajno na določene prejemke
               davčna stopnja nižja, je pri svetovnem dohodku razlika obvezno obdavčljiva v državi
               rezidentstva, to je Slovenija. Ampak na to se ni mislilo, ko se je zakon sprejel.
               Potem se je dalo neko obljubo ljudem, ki so na takšen način bili zaposleni, in zdaj
               imamo seveda pravni problem, ker je bila dana obljuba, ni bilo pa pravno realizirano.
               In zaradi tega se ti ljudje, kot je bilo tu rečeno, zdaj razburjajo in temu primerno
               tudi zahtevajo spremembe. Torej, na tem davčnem področju jaz ne vidim neke zelo, bi
               rekel, izrazite, jasne konceptualne usmeritve, zakaj nekaj mora biti, ne vidim. Videl
               pa bi jo, če bi se zelo jasno usmerili v to, da je pri tej stopnji obdavčitve glavni
               problem obdavčitev dela, da ga je treba zaradi tega linearno znižati, prispevne
               stopnje. Ker bi pa to naredili in hkrati zahtevamo, da je neka socialna varnost v
               zdravstvu in še kje drugje pri javnih storitvah, da se ohrani, ker je to neka
               pridobitev, bi se moralo iti v ustrezno strukturno prilagajanje na drugih področjih.
               Tega tu notri na takšen način ni povedano, čeprav pravite, da je paket.</p>
               <p>Če grem naprej, na socialnem področju definicija minimalne plače. Študija je zdaj v
               zaključni fazi, prej ni bila narejena, o tem, kaj je pogoj, podlaga za določitev
               minimalnega dohodka. Nasprotujemo uvedbi nakupovalnih socialnih kartic, ker ne vidimo
               razloga za tovrstno diferenciranje med ljudmi. Imamo celotno socialno mrežo socialne
               pomoči, ki naj opravi funkcijo te vrste, ne pa uvedba dodatnih instrumentov take
               vrste. In hkrati smo zelo zainteresirani za izkušnje, ki so jih druge države že imele
               in bi se tudi pri nas dale uvesti, to je primer vavčerjev za mala dela, kjer se tudi
               hkrati zmanjšuje možnost dela na črno. Koristi ima tisti, ki je brezposeln, ker bo
               dobil večji dohodek iz tega naslova od zavoda, če bo delal, kot če bi bil prejemnik
               socialne pomoči. Tisti, ki storitev naroča, bo plačal manj, kot bi plačal za delo na
               črno. Se pravi, je to situacija, ki ekonomsko gledano oba spodbuja, da sodelujeta v
               takem sistemu.</p>
               <p>Glede blagovnih rezerv. Tu niti ne vem, če je to kakšen ukrep, ker ga je Vlada konec
               koncev operativno izvajala itak v praksi in ni kaj posebnega na to reči.</p>
               <p>Glede opredelitve ali redefiniranja meril, kriterijev za pridobitev subvencij.
               Mislim, povejte, kaj je v tem predlogu, kaj so ta merila redefiniranja pridobivanja
               subvencij. Recimo, tisto, kar ste predlagali v zakonu o subvencijah za določeno
               število družin, ne gre zelo dobro s tem konceptom skupaj, ker ne govori samo o
               subvencijah za podjetja, ampak govori o vseh subvencijah, ki jih naj bi ljudje
               dobili. </p>
               <p>Zakon o dolgotrajni oskrbi - ni ga bilo. Vlada ga pripravlja in ga bo, upajmo, v
               letošnjem letu tudi predstavila javnosti.</p>
               <p>Prazna stanovanja. To je zdaj, recimo, drugi ukrep na socialnem področju. Zdaj, kaj
               je, bi rekel, kaj je zdaj ta srž, kaj je koncept spremembe na socialnem področju. Iz
               navedbe teh osmih točk je težko ugotoviti, kaj je konceptualno podlaga za te
               ukrepe.</p>
               <p>Na področju šolstva, kritje stroškov v tehnično-tehnoloških parkih. To so kolegi že
               prej razlagali, kakšni so ukrepi, ki tečejo, in to je eden takih.</p>
               <p>Zagotoviti plačilo ustreznih brezplačnih izobraževalnih programov na
               tehnično-tehnološkem področju z veliko dodano vrednostjo - to je vse v teh programih,
               ki ta trenutek tečejo.  To je
               minister Lahovnik povedal. Raziskovalne programe še poenostaviti; to dobro, to
               mislim, O.K., ne bi komentiral. Mislim samo po sebi. Merila za znanstveno odličnost;
               razvijamo center odličnosti. To je tipičen element za ugotavljanje tega kaj je
               odličnost. Tisti, ki pridejo v centre odličnosti, so verjetno odlični. Upam vsaj.
               Spodbuditi sodelovanja slovenskih znanstvenikov in razvojnikov <gap n="..."/> ;bilo je rečeno s
               strani ministra, v katerem mednarodne organizacije se bomo vključili. Do sedaj v teh
               organizacijah nismo bili vključeni. Odpraviti diskriminacijo med mladimi
               raziskovalci; to je sedaj recimo področje šolstva, raziskav in inovacij. Okolje bi
               preskočil, da vas ne bi predolgo moril.</p>
               <p>In sedaj, če lahko končam. Potem imate pa še drugi sklop, recimo za zdravstvo, gospod
               Cukjati, ker ste pač omenil zdravstvo. Če pogledam, imate eno točko za zdravstvo. To
               je točka 11. Verjetno ste prebrali, kaj je v tej točki zapisano. Kaj je v tej točki
               zapisano takega, kar bi lahko v tej zdravstveni reformi, ki se sedaj pripravlja, ne
               bilo, kar ni že upoštevano? Če preberete to alinejo, ki je tukaj o zdravstvu
               zapisana, kot edina, glede na to, da bi naj šlo za zdravstveno reformo. Jaz moram
               reči, da ne vidim tukaj nič takega, kar tudi ta sistem ne bo ali pa prenovljen sistem
               ne bo upošteval. Je pa res nekaj, da sistem verjetno ni dober, če od 23. bolnišnic,
               približno toliko jih je v Sloveniji, večina ustvarja letno izgubo že nekaj let.
               Mislim, da pet ali šest let zaporedoma, da imajo kumulativne izgube, ki segajo preko
               30 milijonov evrov. Torej v tem sistemu je bilo nekaj zelo narobe, ne zgolj samo v
               tem kako se bo ugotovila prava diagnoza, kako se bodo te skupaj diagnoze oblikovale v
               nek program, ki bo potem plača, kar je absolutno dobro, ampak zato mora biti seveda
               tudi kvalitetna administracija oziroma informacijski sistem vzpostavljen, da bo to
               delovalo. Bolj kot to se v zdravstvu kaže izrazito pomanjkanje kakršnekoli ekonomike.
               Če pogledate kaj se dogaja v z investicijami v zdravstvu, je to naravna sramota. To
               je navadna sramota. Tako se investicije ne delajo niti na domačem pragu. Pojdite si
               ogledati pediatrično kliniko kako izgleda za 100 milijonov evrov. Pojdite si ogledat.
               Jaz sem si šel ogledati objekt, ki je zgrajen, kako izgleda. In zakaj mora biti
               Ministrstvo za zdravje investitor v zdravstvu? Zakaj? Zakaj ne more to biti
               združenje? Imamo združenje bolnišnic, ki bi lahko profesionalno opravljalo
               profesionalno nalogo investiranja o strateških odločitvah, o konceptualnih <gap n="..."/> je pa
               tukaj ministrstvo, eno, drugo ali tretje, ki o tem postavi osnovne temelje. O tem ni
               govora. To mešanje prakse privatno - javno, nobenega problema ni, da tudi privatna
               praksa lahko opravlja javno storitev, ampak pod zelo jasnimi pogoji in definiranimi
               pogoji. Tega v preteklosti ni bilo. In konec koncev, naš sistem zdravstvenih domov je
               bil celo s strani tujih organizacij, mednarodnih, pred leti ocenjen kot eden od
               boljših sistemov, ki ga poznajo na področju javnega zdravstva. Tako da, kar se tega
               tiče, si upam trditi, da to kar dela vlada oziroma to kar je v naših dokumentih
               predstavljeno, ni podrejeno temu kar ste vi predlagali, da ni slabše, da ni z manjšim
               konceptualnim nabojem, kot je to, kar tukaj lahko preberemo. Jaz sem pa rekel, če
               menite, da je možno in to je, če pogledate poročilo o konkurenčnosti, ki je zopet
               letos izšlo, njegove ocene v Sloveniji, boste videli, da so šibke, vsaj tam kjer so
               tudi šibke letos in so bile v preteklih letih. Mi konkurenčnosti slovenskega
               gospodarstva ne moremo ustvariti tako, da sprejemamo takšne zakone na področju enega
               pomembnega segmenta kot so plače, kot smo ga sprejeli. S tem smo  popolnoma zavrli kakršnokoli avtonomnost,
               učinkovitost in pa transparentnostjo poslovanje institucij. Imamo razrede, imamo
               ljudi, ki so razlaščeni v razrede, kot da so vojaki, vsi, od vojakov, policajev pa do
               znanstvenikov in zdravnikov. In v tem bo sedaj ta sistem sproduciral učinkovitost,
               racionalnost, samoiniciativnost, avtonomnost, ker so vsi pogoji za to, da javni
               zavodi začenjajo opravljati funkcijo, ki naj bi jo imeli, sicer so podrejeni tržni
               obliki delovanja. Verjetno pa ni razlog v tem, da jih ukinemo kot javne institucije,
               ampak da jim omogočimo, da delujejo kot učinkovite institucije. Mimogrede, v
               zdravstvu je ta trenutek največji problem ta nenaden poskok v plačan v lanskem letu,
               ki je lahko popolnoma opravičljiv s stališča zdravniškega, zdravnikov, pa popolnoma
               nevzdržen s stališča tistih pogojev, ki ustvarjajo ta sistem, pa se nihče nad tem ne
               razburja, vključno z vami ne v tem gradivu. Pojdite pogledat bilanco javnih zavodov
               ali pa zdravstva, poglejte rezultate pred sprejetjem zakona in po sprejemu zakona. Pa
               pridemo na stvari, ki so zelo banalne sicer, ampak v principu pa tako pomembne, da
               brez njih ne bo možno najti rešitev. Zato mi poudarjamo, ja davčna obremenitev in to
               predvsem dela, ob tem, da se začnejo te strukturne spremembe. Jaz bom zelo vesel
               oziroma bomo zelo veseli, če boste želeli podpreti prave strukturne spremembe tudi v
               pokojninskem sistemu tudi v zdravstvenem sistemu. Za pokojninski sistem tudi danes
               pravite, da ni potreben nobenih dodatnih prilagoditev, bistvenih. Potem jaz ne vem
               kako gre to skupaj s konceptom, ki je tukaj predstavljen, če je to koncept recimo
               delovanja, ki pravite, da je superioren. In s tem končam. To se pravi, je zelo jasno
               kaj je lahko za eno tako državo kot je Slovenija, tako majhno in odprto ekonomijo,
               kot je Slovenija, kaj je lahko koncept na tem področju; nizki davki, zelo učinkovita
               javna poraba. In pri nizkih davkih ne veliko selektivnih olajšav, ampak splošna nizka
               stopnja in na drugi strani<gap n="..."/> Ja, kje pa je to v vašem papirju zapisano? <gap n="..."/><stage>/Glas iz
               ozadja./</stage><gap n="..."/> Kakšen ukrep? Ne, znižujete, selektivne olajšave povečujete, ne znižujete
               splošnih davčnih stopenj. Ja kako, saj piše v vašem gradivu. Preberite si v vaše
               osnovno gradivi. Davčna stopnja - s tem res končam - davčna stopnja za davek od
               dobička pravnih oseb, ki bo 19 ali pa 20%, je med najnižjimi v Evropi. Jaz ne vem kam
               bi še redi šli? Na kakšen način mislimo davčno konkurirati drugim državam? Saj
               Evropska unija tega v končni sankciji ne bo več dovolila, zaradi velikih držav
               Evropske unije. Hvala lepa.</p>
            </sp>
            <sp xml:id="SDT5-OZG-Nujna-005-2009-06-26.sp33">

               <speaker>PREDSEDNIK VILI REZMAN:</speaker>

               <p>Hvala lepa mag. Gaspari. Kolega Cukjati je želel proceduralno.</p>
            </sp>
            <sp xml:id="SDT5-OZG-Nujna-005-2009-06-26.sp34">

               <speaker>FRANCE CUKJATI:</speaker>

               <p>Ni proceduralno, je replika, kajti to ni bila replika, gospod predsedujoči, replika
               je po navadi dolga tri minute, po poslovniku.</p>
               <p>Zato bom repliciral, in sicer, jaz sem vprašal; Ali je, to kar je gospod Gaspari
               uvodoma predstavil koncept vlade, ali je to njegov koncept? Dobil sem odgovor, če sem
               prav razumel, vlada nima koncepta enotnega pristopa do gospodarske krize, ker
               opozicija oziroma SDS predlaga neumne predloge.</p>
            </sp>
            <sp xml:id="SDT5-OZG-Nujna-005-2009-06-26.sp35">

               <speaker>PREDSEDNIK VILI REZMAN:</speaker>

               <p>Hvala. Zdaj mislim, da se je treba vrniti k resni razpravi. Gospod Bogovič.</p>
            </sp>
            <sp xml:id="SDT5-OZG-Nujna-005-2009-06-26.sp36">

               <speaker>FRANC BOGOVIČ:</speaker>

               <p>Lep pozdrav vsem pozdravljenim prisotnim!  V uvodu je bilo rečeno, da je danes mogoče malo čuden dan, dan po 18.
               rojstnem dnevu te naše lepe drage države, vendar mislim, da je v tem tudi nekaj
               simbolike. Kajti, tema o kateri danes govorimo, dejansko zahteva neko odgovorno
               dolgoročno ukrepanje, vseh nas, ki smo tu prisotni. Tako vladnih struktur, in me
               veseli, da je med nami toliko ministrov, koalicije, opozicije, gospodarstva, pa tudi
               tistih, ki jih danes ni tu med nami, in v mislih imam velik del tudi javnega
               sektorja, ki se bo tudi moral zavedati situacije v kateri se danes v Sloveniji
               nahajamo.</p>
               <p>Sam sem trdno prepričan, da se bomo morali ravno v tem vprašati o čem je bilo zdaj
               nazadnje govora, kako voditi to državo, kako vladati, kako voditi različne politike
               in pri tem se postavlja osnovno vprašanje - ali pri tem iščemo odgovore, ki dajo
               zadovoljive rezultate, če imamo v mislih naslednje evropske volitve in počakamo z
               rebalansom proračuna, da so te volitve skozi. Če tik pred volitvami, kot je bilo
               lansko leto, tudi sprejmemo kakšen bombonček in ga predstavimo našim volivkam in
               volivcem ali pa bomo našo politiko na različnih področjih vodili dolgoročno, na dobo
               10-ih, 20-ih let in se pri tem vprašali kako bomo nazadnje, kot družba konkurenčni,
               kako bodo naši ljudje živeli in pravzaprav kakšno državo želimo imeti. Za izvedbo
               takšne vizije pa je treba tudi celo vrsto hrabrosti na eni strani, na drugi strani pa
               tudi skupne, odgovorne politike vseh akterjev države.</p>
               <p>Sam mislim, da prihaja skrajni čas, da tudi mi v Sloveniji, situaciji resnično in
               odgovorno pogledamo v oči in začnemo sprejemati ukrepe, s katerimi bomo delovali na
               dolgi rok in tu imam zagotovo v mislih te strukturne ukrepe, ki so v naši državi
               prepotrebni. Do določene mere se strinjam z zadnjo razpravo mag. Gasparija, da je
               tudi v predlogu, ki je danes kot gradivo za današnjo sejo, parcialno obdelano eno
               področje in to je tisto področje, kjer so zapisani predvsem všečni ukrepi, ukrepi, ki
               na eni strani dajejo rezultate na drugi strani pa jih je najbrž zelo težko
               komponirati v cel gospodarski ustroj države, samo te ukrepe. In da manjka en drug del
               teh resnih strukturnih. Najbolj me je strah tega, da tudi v vladnem gradivu sam nisem
               opazil teh ukrepov, sem pa v vladnem gradivu opazil eno tabelo pri kateri me je
               enostavno, če lahko temu rečem, spreletel srh, ko sem gledal s kakšno dinamiko mi
               mislimo povečevati naš javnofinančni primanjkljaj v tej državi. In kar ob koncu
               mandata ali ob koncu finančne perspektive 2013 leta je že predvidenih celih 50%
               javnofinančnega primanjkljaja. In pri tem mislim, da je prav, da povemo, čeprav
               mislim, da to vsi vemo, ampak to pomenita malo več kot dva proračuna države. Vidimo,
               da je financiranje tega javnofinančnega primanjkljaja že 2% BDP-ja. Pomeni 10%
               proračuna, ki ga imamo. Zadnji rebalans proračuna, ki smo ga sprejemali februarja je
               imel 10%, malo več 12% investicijskega dela v proračunu, z eno lepotno napako, da je
               bil ves investicijski del na kredit. Se pravi, da smo že takrat imeli izravnane
               javnofinančne prihodke in odhodke. Zdaj spremenjen rebalans, ki bo za sabo potegnil
               tekoče stanje javnih financ pelje že tako daleč, da dejansko mi danes iz <q>"rok v usta"</q>
               pojemo 10% več proračuna kot ga imamo. Se pravi, več je javnofinančnih odhodkov, kot
               prihodkov. In da dejansko vse kar investiramo, investiramo na kredit.</p>
               <p>Bojim se, da če je to slika in če je to pogled vlade, da bomo šli tako naprej, potem
               se, gospod mag. Gaspari, vaš koncept, ki je opozarjal na te resne situacije te
               države, enostavno se v tem delu ne vidi. In potem je res, še enkrat bolj, potreben
               fiskalni svet, ki smo ga na zadnji seji ustanovili, ker mislim, da bi moral biti
               fiskalni svet med vami vsemi, ki ste na tej strani, dovolj močan in bi ugotovil to
               brez fiskalnega sveta. Vendar, nekdo nas bo moral opozoriti na to, kar se dogaja.
                   V imenu Ljudske stranke,
               smo pri sprejemanju prvega rebalansa predlagali povprečno, pavšalno 10% znižanje
               materialnih stroškov na tistih postavkah, ki so bile odprte. Ostalih nismo mogli.
               Takrat smo bili s strani koalicije označeni kot demagogi, ki govorimo tja v en dan in
               želimo govoriti povprek. Zdaj vidimo, zmanjšanje za 20%.</p>
               <p>Ko pridemo na področje plač. Tu imamo poročilo, ki ga je pripravila gospodarska
               zbornica, povsem aktualno, kjer se točno vidi, kaj je današnja situacija v slovenski
               družbi. Vsak dan manj ljudi dela, vsak dan je manj plač, vsak dan bo tudi manj
               prispevkov. Javni sektor nam v tem času kruto raste, skoraj 10%. Jaz se strinjam, da
               je bila v lanskem letu sprejeta plačna reforma, vendar celoten koncept plačne
               reforme, celoten proračun za leto 2009 je bil pripravljen poleti 2007, sprejet konec
               leta 2007. In vemo, da se je šele takrat v Ameriki ta finančna kriza pričela,
               prihajala preko luže v letu 2008 in nas v jeseni zajela. Jaz mislim, da tako, da
               nihče niti opozicija oziroma SDS, ki je pripravil te ukrepe, niti vlada, danes še ne
               da konkretnega odgovora na te zadeve, se mi zdi povsem neprimerno. Mi smo takrat
               koncepirali, da bomo rastli z rastjo od 5 do 7%, vidimo kaj se je zgodilo že v
               osmici, da je šlo za nekaj odstotnih točk nižjo rast, da je letos ta prosti pad, kot
               se na tem področju uporablja ta beseda. Mi pa zdaj prihranke v javnem sektorju, na
               plačnem delu, govorimo o tem, koliko bomo manjšali rast plač. In sam mislim, da je
               tako popularno ali nepopularno, ampak treba bo poseči v te zadeve in takšne
               deviacije, kot se pojavijo, da zdravstvo za 19% zraste plača, po drugi strani ko
               vidimo, da imajo zdravniki, ki dežurajo dve do dve in pol plače, nekateri tudi
               premierja, jaz mislim, da moramo stvari pogledati v oči in resno in odgovorno začeti.
               Zgrožen sem bil, ko je bil minister Lukšič v razgovoru s sindikalisti, sindikatov in
               je bil osnovni problem ali je pravilno to, da se zaposlena v osnovi šoli, ki
               nadomešča, zaposli za 10 mesecev ali bi se morala za 12 mesecev, ker se njej, ki
               nadomešča naredi velika krivica. Jaz vem, da to kar govorim ni popularno, ni
               populistično, to ne prinaša političnih točk. Vendar kolegi, če se mi s takšnimi
               debatami, ne bomo začeli ukvarjati tu na tem mestu, kjer je to mesto, bomo mi to lepo
               državo enostavno zapravili.</p>
               <p>In sam sem trdno prepričan, da je treba ravno tako pri socialnih transferih. Mi
               vidimo kaj se nam zdaj dogaja. Ljudje, ki naštudirajo ta sistem, če smem tako reči,
               najboljše pridejo skozi. To kar je bilo opozorjeno. Malo na črno, malo iz socialnih
               transferov in gremo naprej. Študentska populacija do 30. leta ostati doma na račun
               staršev in potem ne vem koga še živeti naprej. Ko pa sprejemamo in govorimo v
               politiki ali če hočete v opoziciji ali v SDS-u ali v vladnem delu pri plačah, uspemo
               priti do nivoja funkcionarjev in si vzeti tiste 4%; podpiram še enkrat štiri če je
               treba; vzeti plače direktorjem, govoriti o plačah direktorjev uprav velikih državnih
               družb, govoriti o tem. Vse to, kar je všečno. V tisti del, kjer pa je glavnina te
               porabe, enostavno ne upamo stopiti in enostavno povedati kaj je treba storiti. Tako,
               da jaz mislim, da v tem delu, minister Gaspari, če je to samo vaš koncept, če se še
               ne odraža v vladnem gradivu - čim prej ga vsi skupaj zapakirajmo vsi skupaj v državno
               gradivo, nacionalno in tudi na tem nekaj postorimo, sicer se nam bo v prihodnje zelo
               slabo godilo.</p>
               <p>Kaj pogrešam v teh ukrepih? Pogrešam, nikjer ni vloge lokalnih skupnosti, vloge
               občin. V Sloveniji imamo približno 5 tisoč evrov porabe na človeka skozi državni
               proračun in tu notri 500 evrov investicij, ki so na krediti. Na drugi strani imamo
               občine, ki so od 1500 do 2 tisoč evrov porabe na človeka. Od tam noter pa je od 500
               do tisoč evrov investicijskega denarja, odvisno koliko so uspešne občine na
               transfernih prihodkih. In v
               tem celotnem gradivu ni nič drugega kot to, kar sem opazil, da se je pri črpanju
               evropskih sredstev zdaj izkazalo kako je minister za zdravje bil uspešen in kako je
               bil minister za visoko šolstvo uspešen, sta vsaj nekaj ukrepov pripravila na
               učinkoviti rabi energije. Nekatere občine, tudi sam prihajam iz ene take, se že od
               lanskega leta pripravljamo na razpis, kjer je bilo rečeno za učinkovito rabo energije
               po šolah, vrtcih, tam, kjer je treba tudi z vzgojo otrok pričeti. In to je zame v
               redu in nič nimam proti temu in vendar tudi ostali čakamo na te razpise, ker mislim,
               da bi bilo tu moč zagnati mnogo stvari in nekaj kar je zelo pomembno - občine so
               prostor, žal nimamo pokrajin, preko katerih lahko mi blažimo krizo po celi državi na
               enkrat. Ko z enim ukrepom, bo disperzija ukrepov po celotni slovenski lepi deželi in
               se bo tudi gradbena operativa, projektanti bodo imeli povsod delo in bomo to krizo
               blažili po celotni državi, ne zgolj na enem mestu. Tako, da jaz sam pogrešam razpise
               za gospodarska središča. Marsikaj je že bilo narejeno, analiza se dela, prav da se
               naredi. Poglejmo, nekaj naredimo. Mi prav, da dispergiramo razvoj po celotni državi.
               Program, razvoj regij. Najbolj učinkovit program. Edini denar, ki ga bomo letos v
               veliki meri iz Evrope počrpali je iz lansko leto izpeljanih razpisov. Novih razpisov
               ni. Program obnove gradov. Ga ni, obe vladi - prejšnja vlada dr. Simoniti je že
               pripravljal razpis, pa ni bil speljal, zdaj ni razpisa kjer bi lahko šli v te zadeve.
               Kot sem že omenil, učinkovita raba, šole, vrtci. Na kohezijskem delu, mislim, da bi
               se dalo tudi še marsikaj hitreje postoriti in tudi odgovornosti, kar se umeščanja v
               prostor tiče. Spoštovani kolegi, sam sem prejšnji teden, ta teden, poslal pismo
               premierju in mu predlagal, da bi del prostorskih umestitev enostavno odgovornost za
               to prenesli na razvojne regije. Pokrajin ne boste ustanovili, to je zelo jasno.
               razpustite ta svet, ki je za regionalizacijo, decentralizacijo, prenašajte naloge, ki
               so razvojniške na regije. Imamo razvojne regije, 12 jih imamo, so po Sloveniji, v tem
               obdobju so se izkazale in preden bomo zdaj dve leti v prazno govorili o pokrajinah in
               jih na koncu ne ustanovili, bo finančna perspektiva skozi. Tako, da uporabite
               instrument razvojnih regij, kot orodje, preko katerega se bo tudi konkurenca med
               pokrajinami vzpostavila in se bo tudi umeščalo in izpeljalo tisto, kar je možno.
               Bojim pa se, da je že v tem, kar ste minister Golobič prej dejali in kar sem prej
               omenil, iz dveh razpisov nek zasuk pri konceptu črpanja sredstev, ki je zasuk v
               centralno, centralistično črpanje sredstev z državnega nivoja. Tu pa mislim, da v
               Sloveniji delamo eno zelo veliko napako, kjer se velikokrat podrejamo logiki, ki jo
               govori največji slovenski župan, ko pravi, da za vsako zadevo bi bilo treba najprej
               narediti svot analizo. Mogoče za <q>"štacuno"</q> ja, za razvoj družbe pa se bojim da bo
               svot analiza napačna metoda, če želimo družbo prav razvijati. In v Sloveniji smo
               imeli idealno zasnovo razvoja Slovenije v 70-ih letih, ko smo <gap n="..."/><stage>/Nerazumljivo./</stage><gap n="..."/>
               policentrični razvoj, ko smo temeljili razvoj na nekaj manj kot 60 občinah, na 60
               mestih, na 60 središčih nekega življenja, ali je to intelektualno ali je to
               gospodarsko in vse vrste življenja, ki ga imamo. In to mislim, da je naša priložnost
               in v tem delu ne zaidite v skušnjave, kjer se bo Slovenija še bolj centralizirala,
               kot se je že do danes in mislim, da smo ena tistih dežel v Evropi, ki še nima tako
               velike koncentracije prebivalstva v velikih mestih, toliko depupilizirano podeželje,
               kot imajo marsikatere države in to so tisti ukrepi okrog katerih sem bil sam priča v
               Evropskem parlamentu, kjer se je govorilo kaj so izzivi po letu 2013. Evropa ima
               največji problem koncentracije ljudi v velikih mestih, dnevne migracije v mesto,
               neurejen javni promet, staranje prebivalstva na podeželju, zaraščanje podeželja,
               povečevanje stroškov, socialo na podeželju.  In bojim se, da če bodo šli ukrepi v to smer, da tega ne bomo
               prepoznali že danes, bomo mi naredili iste napake in bomo v 5-ih, 10-ih letih imeli
               podobno shemo.</p>
               <p>Z moje strani in tudi v imenu Ljudske stranke lahko mirno rečem - mi bomo podpirali
               strukturne ukrepe, se zavedamo da so potrebni, zavedamo se tudi tega, da ne bodo zelo
               popularni, da niso to ukrepi, ki bodo prinašali drugi dan volilni števec, so pa to
               ukrepi za našo prihodnost in v takšnem kontekstu apeliram na vse tu zbrane in tiste,
               ki nas poslušajo in ki bodo pri tem sodelovali, da delujejo tudi v prihodnje.</p>
               <p>Hvala.</p>
            </sp>
            <sp xml:id="SDT5-OZG-Nujna-005-2009-06-26.sp37">

               <speaker>PREDSEDNIK VILI REZMAN:</speaker>

               <p>Hvala.</p>
               <p>Informiram vas, da je kolegica Majda Potrata nadomestila Matevža Frangeža.</p>
               <p>Spomnil bi vas, da je naslov točke dnevnega reda - Seznanitev s tako imenovanimi
               ukrepi tretjega paketa. Vidim, da bo diskusija postala vse bolj difuzna, da tako
               rečem, zato se tudi mešajo pojmi oziroma proračunski primanjkljaj in javni dolg.
               Tako, da vas prosim, da bi se spet osredotočili na tisto, zaradi česar smo današnjo
               sejo sklicali.</p>
               <p>Dr. Branko Lobnikar je naslednji, ki ima besedo. <gap n="..."/><stage>/Medsebojni pogovor./</stage><gap n="..."/> Repliko
               ima dr. Branko Lobnikar, ki se je prijavil.</p>
            </sp>
            <sp xml:id="SDT5-OZG-Nujna-005-2009-06-26.sp38">

               <speaker>DR. BRANKO LOBNIKAR:</speaker>

               <p>Hvala lepa.</p>
               <p>Bom začel na koncu in bom potem prišel na tisto, kar sem hotel na začetku
               povedati.</p>
               <p>Celoviti varčevalni ukrepi na področju javnega sektorja, ki znašajo prihranke tako iz
               socialnega dialoga s sindikati javnega sektorja, kot varčevalnimi ukrepi, tudi
               materialnih stroškov, so dali rezultat dela te vlade, ki se kaže v minus 300
               milijonov evrov manjših odhodkov iz državnega proračuna. To je zelo konkreten
               rezultat, ki bi ga bilo treba realizirati, v kolikor ne bi bilo varčevalnih ukrepov
               Vlade Republike Slovenije.</p>
               <p>Če se pogovarjamo o konceptu in preskočimo koncept uvajanja enotne oziroma novega
               plačnega sistema, ki je po samem bistvu avtoritaren egalitarističen in na isti
               imenovalec izvede 156 tisoč javnih uslužbencev v Republiki Sloveniji, ki ga je skoraj
               nemogoče obvladati. Pa ne zaradi tega, ker je slabo zamišljen, ampak ker so bile v
               zadnjem mesecu pred volitvami dane takšne obljube, ki jih je nemogoče realizirati z
               briljantnimi prihodki v državni proračun in ga bo treba premisliti takrat, ko ga bomo
               poskušali upravljati na bolj sodoben in konkurenčen način. Rad bi vas seznanil z enim
               konceptom, ki pa daje rezultate in to konkretne rezultate. Namreč, koncept javnega
               naročanja, država kot naročnik dela je s pristopom skupnih javnih naročil, za vse
               državne organe zaradi procesa skupnega javnega naročanja privarčevala oziroma
               porabila za 25 milijonov evrov mesečno manj, kot bi sicer, če bi ostala na starem
               konceptu. Pri uvedbi varčevalnih ukrepov, ob nastanku finančne krize pa smo šli v
               ponovna pogajanja z že tistimi subjekti, s katerimi imamo že sklenjene pogodbe zaradi
               obstoječega stanja in smo v letošnjem letu privarčevali 1,2 milijona na zmanjšanju
               out-puta. Zaradi samega koncepta skupnih javnih naročil, ki bo verjetno rezultirat
               tudi v enoviti agenciji za javno naročanje, ocenjujemo, da bo vsako leto imel državni
               proračun med 7 in 8 milijonov manj odhodkov za večji iztržek. Konceptualno, kar smo
               naredili sedaj v zadnjem času, v času tretjega ukrepa vladnih protikriznih ukrepov,
               je obvezno objavljanje tudi malih javnih naročil na internetu.  Zelo majhen ukrep tehnično, ki pa daje rezultate
               namesto treh med seboj usklajenih ponudb se sedaj zaradi javnega naročanja, tudi na
               konceptu naročil male vrednosti prijavlja do 10 ponudnikov in je cena, ki jo država
               plača za to ponudbo veliko manjša, kot je bila iztržena sedaj.</p>
               <p>Naj zaključim z vprašanjem plačne nediscipline. Čeprav je treba spremeniti koncept na
               tem področju je treba tudi zelo konkretno in zelo hitro reagirati na tem področju. In
               to, kar pravi gospod Borut Meh, kar ste vi gospod Rezman rekel, dejansko drži.
               Delovna skupina, ki jo vodi ministrica za javno upravo je že imela sestanek in na
               področju plačne nediscipline pri tistih naročilih, kjer je država naročnik pripravila
               sprememba uredbe, ki bo omogočala neposredno plačevanje podizvajalcem. Takrat, kadar
               izvajalci svojim podizvajalcem ne plačujejo in ko se pogovarjamo o odzivih na
               gospodarsko krizo, to je ukrep, ki smo ga izvedli na podlagi zahteve obrtne in
               gospodarske zbornice, ki omogoča majhnim subjektom na trgu preživeti in na koncu
               koncev tudi plačati te davke. Hvala.</p>
            </sp>
            <sp xml:id="SDT5-OZG-Nujna-005-2009-06-26.sp39">

               <speaker>PREDSEDNIK VILI REZMAN:</speaker>

               <p>Hvala. Franci Bogovič.</p>
            </sp>
            <sp xml:id="SDT5-OZG-Nujna-005-2009-06-26.sp40">

               <speaker>FRANC BOGOVIČ:</speaker>

               <p>Jaz mislim, da nisem nič zmešal med seboj posameznih kategorij, ampak je na strani 5
               vladnega gradiva so javno pri nas<stage>(?)</stage> še prihodki v skladu z napovedjo oziroma z
               razmišljanjem mag. Gasparija na nivoju 40 in pa izpod 40% javnofinančnih prihodkov.
               To so javnofinančni prihodki, toliko procentov BDP-ja. Javnofinančni odhodki na
               nivoju 46, 47, 45 in da javnofinančni dolg od 21,5% v letu 2008 naraste na 32 v 2009,
               pa vse do 49 v leta 2013. O tem sem polemiziral in to mislim, da je grozeče in da ne
               smemo tega doseči.</p>
            </sp>
            <sp xml:id="SDT5-OZG-Nujna-005-2009-06-26.sp41">

               <speaker>PREDSEDNIK VILI REZMAN:</speaker>

               <p>Jaz sem pa samo opozoril, da ni dobro, če mešamo javni dolg s proračunskim
               primanjkljajem, ker to ni eno in isto. Jaz sem samo to rekel in nič drugega.
               Naslednji je Bogdan Barovič. Pardon, Alenka Avberšek.</p>
            </sp>
            <sp xml:id="SDT5-OZG-Nujna-005-2009-06-26.sp42">

               <speaker>ALENKA AVBERŠEK:</speaker>

               <p>Lepo pozdravljeni. Po vsem povedanem bi želela reči to. Verjetno se vsi zavedamo, da
               s krizo še nismo na dnu. Na to nam kažejo določeni indikatorji, na primer v zadnjih
               poročilih, ki jih imamo, anketah zmanjšanja naročil za 35 celo 45%. Vemo, kaj to ob
               vseh ostalih problemih nelikvidnosti še vedno trajajočega kreditnega krča in ostalega
               pomeni. Ocena 8,5 negativnega prirasta BDP seveda v strokovnih krogih poraja določene
               dvome, ampak mogoče tudi določene rezerve za ukrepe. Dejstvo je, da je v pomembnem
               deležu izražena na račun zalog in zato vsi ukrepi, o katerih je govoril tudi že prej
               gospod Meh in ostali, vezano na to, da se deaktivira del teh zalog tudi na področju
               gradbeništva, v okviru ukrepov, ki so že bili oblikovani kot predlogi, pa pričakujemo
               dejansko realizacijo. Govorim o zalogah gotovih stanovanj, vezano na najemni
               stanovanjski fond. Pa ne bom več šla v to, ker so zadeve tukaj jasne.  V zvezi z likvidnostjo,
               jamstveno shemo. Zelo budno spremljamo, kako se realizira ali bodo banke, ki so se
               prijavile v prva dva paketa avkcij uporabila to državno jamstvo dejansko za
               kreditiranje za neke razvojne projekte. Ali se bodo ta sredstva v bistvu namenjala za
               državno jamstvo slabih kreditov, ki so bile že doslej pač plasirane komitentom? Nekaj
               indikacij v tej smeri gre, ampak verjamemo, da gre za izjeme, ne za pravilo.</p>
               <p>Kar se tiče predlogov v različnih materialih vezanih na razbremenitev, davčno
               razbremenitev, na davčne postopke. Mislim, da je povsem jasno, da terja po novem
               tehten razmislek vseh, ki lahko prispevamo k temu. Dejstvo je, da ne moremo vzeti
               tam, kjer ni, da je pa mogoče narediti z drugačnimi postopki, z drugačnim načinom
               razmišljanja in jemati tudi tam, kjer doslej še nismo uspeli jemati, da bomo lahko
               dejansko do neke razbremenitve prišli, ker je nujno, če hočemo zagotoviti neko
               konkurenčnost tako za velika kot za mala podjetja. Kar se tiče javnih investicij,
               želimo izpostaviti naslednje. Ugotavljamo, da je pomemben razlog za to, da smo pri
               javnih investicijah kot proticikličnemu ukrepu lahko zelo, zelo neuspešni tudi na
               račun preteklih neodločitev za projekte, ker nimamo ne samo gradbenih dovoljenj,
               ampak tudi nimamo projektov na zalogo in apeliramo, da se med protikriznimi ukrepi
               vključi tudi to, da je tukaj potrebno narediti en bistven korak naprej. Na to apelira
               stroka, ki je pripravljena sodelovati pri tem. Ne samo pri izdelavi projektov na
               zalogo, ampak tudi pri oceni realnih investicij na tem področju. Stroka je bila
               doslej v vse te postopke premalo vključena.</p>
               <p>V zvezi z javnimi investicijami in povezanimi javnimi naročili izpostavljamo problem
               javnih naročil izključno vezanih na najnižjo ceno, kot kriterij za najboljšega
               javnega dobavitelja. Tukaj je potreben bistven korak naprej, ker je to razlog,
               temeljni razlog za mnoge neučinkovite investicije. Pogrešamo v ukrepih področje
               internacionalizacije v enih, drugih tretjih ukrepih oziroma predlogih. O tem smo z
               Vlado, z ministri veliko govorili. Gre za ukrepe v okviru razpoložljivih, že
               rezerviranih sredstev, ki pa terjajo bistveno večje medresorsko usklajevanje in
               sodelovanje z vsemi tistimi, ki k temu lahko prispevajo.</p>
               <p>Poudarjamo pa še naslednje. Da pri vseh ukrepih o katerih je bilo danes tudi veliko
               govora, tudi s strani ministrstva za javno upravo, vezano na odpravo administrativnih
               ovir, na boljšo zakonodajo, da pričakujemo, da bo dejansko ukrep, ki bo aktiviral vse
               administrativne in druge kadre v javnem sektorju, v državni upravi, da bo rezultiral
               ta ukrep v dejanskem pravočasnem vključevanju stroke in vseh zainteresiranih javnosti
               v pripravo zakonodaje pravočasno, ne samo tik pred parlamentarno proceduro. Gre za
               to, kako se porabljajo sredstva tudi vizavi zakonodaje, ki predpisuje določene
               postopke.</p>
               <p>Še en apel, en poziv. Menimo, da je na področju Ministrstva za okolje in prostor
               toliko področij, ki jih je potrebno tudi v paketih protikriznih ukrepov obravnavati
               in sprejemati, da moramo imeti kot sogovornika tudi ministra za okolje in prostor, ki
               ga v takih sestavah pogrešamo.</p>
               <p>In še merila za znanstveno odličnost, mimogrede, ko je bilo omenjeno, so merila, ki
               eksplicitno izključujejo vključevanje znanosti v aplikativne razvojne projekte, kot
               primer, ki je potrebno mu najti drugačne načine in drugačne pristope. Verjamem, da na
               MVZT o tem veliko razmišljajo, tudi v kontekstu tega, da se sredstva za centre
               odličnosti, za regionalna razvojna središča, ki so pomemben vir še neporabljenih
               evropskih sredstev, da se povežejo tako, da bomo lahko učinkovito evropska sredstva
               uporabljali bolj v vsebine, ne pa zgolj v zidove. Hvala. 
               </p>
            </sp>
            <sp xml:id="SDT5-OZG-Nujna-005-2009-06-26.sp43">

               <speaker>PREDSEDNIK VILI REZMAN:</speaker>

               <p>Hvala. Še kolega Čadež.</p>
            </sp>
            <sp xml:id="SDT5-OZG-Nujna-005-2009-06-26.sp44">

               <speaker>MILAN ČADEŽ:</speaker>

               <p>Hvala lepa za besedo, gospod predsednik. Tudi pohvala, da vam je uspelo taka močna
               ekipa ministrov skupaj dobiti in pozdrav tudi vsem ministrom. Vemo, da je težka
               situacija v gospodarstvu in se tudi srečujemo z dejstvom, da je industrijska
               proizvodnja je padla za več kot 30%. Želim tukaj nekako poudariti, da je tukaj treba
               ločiti tista podjetja, glede na razpis, ker je gospod Golobič omenil razpis SMEL<stage>(?)</stage>,
               kjer je razpis težak 19 milijonov evrov. In tukaj jaz vidim je razlika med tistimi
               podjetji, kjer so izvozno usmerjena in tista, ki so dejavna na domačem trgu, ker
               tista podjetja, ki imajo lastne produkte, lastne storitve, prodaja na domačem trgu
               kot končne produkte, imajo tudi lastno regulativo in jo je bistvo lažje prodati, kot
               pa recimo tista podjetja, ki delajo polizdelke za končne produkte. Tukaj mislim
               predvsem na avtomobilsko industrijo in tukaj notri je ta padec proizvodnje največji.
               In tukaj želim poudariti to, da se na zahodu določena podjetja zapirajo. Ker ne bodo
               več konkurenčna v Evropi. In tukaj notri se vidi Slovenija kot potencial. Ker smo pa
               še vedno, lahko rečem od 20 do 30% cenejši kot pa zahodne države. In tukaj želim
               poudariti, da je treba dati pozornost ravno na ta podjetja. Mogoče malo preveč
               nakazujem na avtomobilsko industrijo, ampak večji del je pa tukaj.</p>
               <p>Slišal sem, da gospod Gaspari ne podpira socialne kartice. Mogoče smo mi tukaj dali
               ta predlog s tega vidika, da smo kakšno leto nazaj, smo slišali kakšna revščina je,
               pred volitvami je bilo to zelo poudarjeno in glede na to, lahko dam kar priznanje
               prejšnji opoziciji, da je bila toliko jasnovidna, da je pa do te krize konec koncev,
               ki se nakazuje tudi v revščino, tudi dejansko prišli. Sam prihajam iz območja, kjer
               je bila narava v letu 2007 v Železnikih kruto maščevala in se je maščevala tudi kar
               znatnemu delu zelo močnega gospodarstva na tem področju in bi apeliral na ta
               rebalans, ki ga zdaj že vidimo, da so sredstva iz 4,5 milijone in pol zmanjšanja na
               dober milijon, da se tukaj ta postavka dobro pogleda in da se tudi spremeni. Poznam
               zelo dobro razmere na tem področju. Prihajam sicer iz sosednje doline, ampak lahko
               rečem, da so dober milijon stali samo projekti in tukaj gre predvsem za poplavno
               varnost močnih, dobrih firm, kot so Domel, Alples, Tehtnica in zavedati se moramo
               tega, da je tukaj konkurenčnost in tudi rizičnost teh podjetij zelo zelo padla. In
               zavedajmo se tudi tega naročila od zunaj, za podjetja, ki so na tem območju, dajem v
               premislek.</p>
               <p>Na koncu bi želel poudariti, tukaj notri pa malo kritike na našega predsednika. Glede
               na to, da smo bili dva tedna nazaj v Rušah, ko smo imeli ta odbor. Mislim, da ni
               pravilno, da smo ušli iz Ljubljane.  Ravno tisti dan se je sešel s predsednikom vlade, Cvet slovenskega
               gospodarstva, mi pa pobegnili iz tega območja najbolj vitalnih informacij, ki bi jih
               nujno rabili za nadaljnje delo. Hvala lepa.</p>
            </sp>
            <sp xml:id="SDT5-OZG-Nujna-005-2009-06-26.sp45">

               <speaker>PREDSEDNIK VILI REZMAN:</speaker>

               <p>Hvala. Jaz moram seveda dati pojasnilo. Seja, terenska se skliče tako, da je v
               planirana, da bodimo od nje soglasje večine poslancev, in da to odbori tudi
               predsednik parlamenta. Tako je bilo in zato je ta seja bila takrat v Rušah. Tudi jaz
               sem bil povabljen na tisti vrh, ampak mnogo je stvari, ki se jih ne moremo udeležiti
               zavoljo tega, ker pač tečejo vzporedno. Tukaj sedaj, najpogosteje niti nimamo vajeti
               v svojih rokah, ampak smo odvisni od dogodkov, ki se mimo nas odvijajo. Sam bi, sedaj
               ko sklepamo razpravo, rad še - prej sem se zadrževal tega, da bi razpravljal - nekaj
               misli vendarle spregovoril. Najprej, jaz sem v tej dvorani pa tudi v kakšni drugi,
               marsikateremu izmed predlogov, ki je prišel iz vladnih krogov, bodisi nasprotoval
               bosi sem podpiral tudi kakšnega izmed tistih, ki je prišel iz opozicijskih vrst. To
               govorim predvsem zavoljo tega, ker govorim, ker v tistih primerih govorimo o
               posamičnih predlogih, ko govorimo o konceptu, ko govorimo o šopku, pa ni mogoče
               favorizirati nekega posamičnega primerna na ta način, da bi morebiti koncept porušili
               ali ga onemogočili pri kasnejši implementaciji. Zato jaz, jaz le poznam kolikor
               toliko, saj vsi, to kar je vlada danes dala na mizo, ker to ni nekaj kar bi bilo
               povsem novega, ocenjujem, da tukaj uspemo najti koncept, da je to konceptualno dobro
               zamišljeno, seveda pa imamo lahko različne ravni koncepta. Na najbolj splošni ravni.
               Tako kot jaz tukaj koncipiramo, gre za to, da bomo na vsak način torej podpirali neko
               ekonomijo, ki se naj od poprejšnje razlikuje, ne samo po stopnji rasti, ampak v
               glavnem, bi rekel po prestrukturiranju ekonomije, po tem, da bo res v njej več
               vedenja, znanja in potem, da se bistveno bolje odzivamo na tisto kar je pač svetovni
               problem, torej mi ekonomijo sidramo v razmisleku o tem kaj se dogaja z
               energetsko-podnebnim paketom in z našimi vplivi na okolje, med drugim tudi z
               umeščanjem v prostor, ki ga pač marsikje tudi izgubljamo. To je prvi del, ta
               gospodarski del, za katerega mislim, da je koncipiran tako, da se ga z ustreznimi
               ukrepi da potem tudi realizirati.</p>
               <p>Drugo, kar je pri tem konceptu, če ga jaz prav razumem, zame zelo pomembno je,
               drugačen koncept javnih financ. Sedaj jaz upam, da to vidimo, da se napoveduje, sedaj
               ga še nimamo, ta trenutek in tudi ni mogoče spremeniti proračuna tako v dveh, treh
               mesecih ali pa koncipirana, saj bo tudi z zakoni verjetno povezano, ampak to je tisto
               kar daje upanje na to, da se bomo z javnimi sredstvi v letih, ki prihajajo, znali
               drugače obnašati tako vizavi projektov kot vizavi posamičnih panog, gospodarskih, in
               da bomo znali koncipirati torej vložke javnih sredstev tja ker bodo prinašala
               največje povratne učinke in ne tja kamor jih bo politika zaradi različnih političnih
               interesov situirala.</p>
               <p>In tretje, kar mislim, da je tudi, pa ne bomo tega kasneje v vseh primerih verjetno
               vsi podpirali, vendarle prav koncipirano je, da se mi lotimo strukturnih sprememb
               tudi na nekaterih drugih področjih, tudi na področju sociale, čeprav se tega vsi
               najbolj boje, ker v naprej pričakujejo, da pa to pomeni znižanje standarda
               vsakokratnega življenja, pa mislim, da to ni nujno.  Ukrepi, ki smo jih danes slišali, ker to je bil namen, ki so
               predvideni, so takšni, da če bi jih uspeli speljati tako, bi mi morali danes
               pravzaprav zelo zadovoljni. Človek bi kar, bi rekel s preveliko meri optimizma lahko
               šel iz te dvorane, če ne bi hkrati vedel, da bodo velike težave pri tem, da bomo
               zagotovili ustrezno podporo, da se bodo potem tudi ustrezno učinkovito in pravočasno
               dali implementirati. Tukaj jaz vidim glavni problem, spisati jih, bi rekel na
               teoretski ravni <gap n="..."/> je vendarle nekoliko lažje kot pa to prenesti v vsakdanje
               življenje. Če pa sam kaj pogrešam, je pa morebiti nek manko v tem smislu, da
               predlogi, ki smo jih tudi v okviru Odbora za gospodarstvo kot sklepe že sprejeli in
               jih poslali na ministrstva in na vlado v premislek, vsi niso bili upoštevani, za
               nekatere je verjetno še čas, niso pa tudi bili zavračani v tem smislu, da bi rekla
               a-ha, ne ustrezajo našemu konceptu. Torej tudi to kar smo mi v okviru tega odbora
               sprejemali kot sklepe, bomo kasneje, upam da, še našli v ukrepih, ki tudi ti, ki so
               danes predstavljeni, niso dokončni in računamo na to, da bomo lahko kot odbor oziroma
               kot poslanci kaj pomagali pri tem, da se bodo posamični naši predlogi znašli v
               vladnem programu. Sicer pa jaz mislim, da je pravi čas, da zaključimo razpravo v tem
               delu in da preidemo na dve vrsti, na dva paketa sklepov, imamo sklepe, ki jih je
               predlagal SDS, imamo sklepe koalicijskih poslancev, ki skušajo povzeti tisto kar je
               za nas dobrega v predlogih SDS-a, to nekoliko drugače organizirati. In sprašujem, kdo
               želi od teh dveh paketih sklepov diskutirati? Izvoli Bogdan.</p>
            </sp>
            <sp xml:id="SDT5-OZG-Nujna-005-2009-06-26.sp46">

               <speaker>BOGDAN BAROVIČ:</speaker>

               <p>Hvala, skušal se bom držati vaših navodil, gospod predsednik, pa vendarle, veste tudi
               meni je žal, da je danes petek, pa da je dan po prazniku državnosti, pa da bi vsak
               rad bil kje drugje. Ampak žal je temu tako, da smo danes tukaj z nekim ciljem in
               namenom, ne zaradi sebe, ampak zaradi ukrepov, ki jih bomo morali izvajati tako mi
               kot zakonodajna veja oblasti, tako vlada kot izvršna veja oblasti in povem vam,
               preden se izrečem o sklepih, še naslednje. Jaz sem vesel, da je gospod Gaspari tudi
               povedal, da je Evropska investicijska banka rekla <q>"da"</q> avtomobilskemu grozdu. Ampak
               na drugi strani, kdo bo te avtomobile kupoval, če mi ne bomo upoštevali tisto kar je
               v tem programu, bomo pospešili potrošnjo. Samo na kratko bi rad povedal bistvene
               stvari. Moram se ustaviti pri gospodu Vlačiču. Poglejte v kako težki situaciji je.
               Jaz ga iskreno spoštujem. Ne dolgo tega smo ga, ste ga napadali, zakaj toliko del na
               avtocestah. Ampak, če pogledamo skozi to gospodarsko strukturo o kateri danes
               govorimo in ukrepih, hvala bogu, da so, ker imajo vsaj nekateri gradbeniki še delo.
               Ker, če ne ne bi, ker je največja kriza v gradbeništvu. Še ti ne bi imeli dela. Če bi
               pa minister Vlačič rekel, sedaj pa dovolj, ni denarja, ustavimo dela na avtocesti, bi
               ga potem mi vsi ali pa drugi vi, krivili da je kriv za propad gradbeništva. Minister
               se trudi. Hočem reči, da je potrebno upoštevati predloge, ki so dani s strani
               sklicatelja,  današnjega, pa
               ne glede na to, da se mu reče SDS, ali pa če bi bil to SNS, je čisto vseeno, ali pa
               SLS. Torej je treba te ukrepe ukomponirati v vse tiste, ki jih je pripravila Vlada in
               jih, žal - te sem natančno pogledal, teh pa nisem mogel videti. To je moja razlaga,
               zakaj bom podprl tako ene kot druge.</p>
               <p>In za konec še tole. Gospod Gaspari, seveda vas spoštujem, z vašim znanjem. Rekli
               ste, nasprotujete socialni nakupni kartici. Zdaj bodimo pa pošteni: s tem kot najbolj
               socialna stranka pristajate na dve vrsti trgovin, trgovino za reveže pa trgovino za
               normalne ljudi. Proti temu sem pa jaz, kot Bogdan Barovič in član Slovenske
               nacionalne stranke. In kaj drugega</p>
               <p>Želim povedati - spet so to ukrepi, ki kažejo na to, da je treba vendarle enkrat reči
               bobu bob in tudi gospodom, ki izkoriščajo ta narod, naj si znižajo marže in bodo s
               tem cene nižje. In ravno tako bodo imeli dovolj dobička in ravno tako bodo ljudje
               hodili v eno trgovino. Noben otrok ni drugačen od mojega in nikoli ne bo. Ta socialna
               kartica, če bi jo znali vpeljati, bi po moji presoji ljudem pomagala na ta način, da
               bi - pa naj se jim reče, ne bom jih imenoval, ker jim ne bom delal zastonj reklame,
               trgovcem -, naj znižajo maržo, naj si jo znižajo. Bodo imeli pač manjši dobiček,
               ljudje bodo imeli pa zato cenejše proizvode. Tudi takšen predlog je treba gledati s
               tega vidika. Jaz vas razumem, da ga gledate z makroekonomskega vidika, razumem,
               vendar ne vem, zakaj pa je ta Vlada predlagala in bila celo za to, da bomo naredili
               dve vrsti trgovin, da se bodo otroci kazali, glej ga, ta je pa od reveža in gre tja,
               v tisto trgovino, aha, ta je pa normalen, gre pa v to trgovino. Ista zgodba je, samo
               obrnemo jo.</p>
               <p>Zato, spoštovani gospod predsednik, Slovenska nacionalna stranka bo podprla predloge
               predlagatelja, pri čemer je verjetno v tem predlogu ali pa vsaj po moji verziji
               prišlo do preštevilčenja oziroma so jim malo ušle številke. Tule vidim, da
               imamo<gap n="..."/></p>
            </sp>
            <sp xml:id="SDT5-OZG-Nujna-005-2009-06-26.sp47">

               <speaker>PREDSEDNIK VILI REZMAN:</speaker>

               <p>Bomo popravili, da ne bo dvakrat<gap n="..."/></p>
            </sp>
            <sp xml:id="SDT5-OZG-Nujna-005-2009-06-26.sp48">

               <speaker>BOGDAN BAROVIČ:</speaker>

               <p>No, da ne bi bilo nesporazuma, jaz štejem, da je to pet predlogov, ki so vsebinsko -
               razen, da mene tudi moti ta politična nestrpnost, <q>"luč rekordnega"</q> in nazadnje <q>"ne pa
               da tak dialog predstavlja forumsko razpravo brez...,"</q> bla, bla, bla. To me tudi moti,
               ampak bom podprl, ker je cilj teh predlogov, da Vlada spoštuje vse predloge, ki jih
               mi, ker smo dolžni, kot zakonodajna veja oblasti dajemo zato, da bo storjeno nekaj
               dobrega za to državo. In nič nimam tudi proti predlogu sklepov, ki jih je napisala
               koalicija, čeprav so napisani v štirih, ne v petih točkah, in so seveda tudi
               vsebinsko omiljeni. Razlika je samo v tem, da Odbor za gospodarstvo po predlogu SDS
               <q>"predlaga"</q> Vladi Republike Slovenije, v 4. sklepu, ki je zame najbolj pomemben, dočim
               koalicija pravi, da <q>"priporoča"</q> Vladi. Če se bomo zdaj lovili na te besede, potem ne
               bomo nikoli ničesar sprejeli. Mislim, da je bistvo, da Vlada po svoji presoji takšne
               predloge, ki so dobri - ne rečem, da so vsi dobri, ampak je nekaj dobrih -, upošteva.
               To je bistvo, da jih upošteva. In da upošteva mnenja opozicije, mnenja stroke, kot
               smo danes slišali, delodajalcev, Gospodarske zbornice, predstavnikov ministrstev, ki
               sem jim res hvaležen, da so bili tu, ker so tudi včasih zaslužni, da jim damo kakšno
               pohvalno besedo, ker se le trudijo, marsikateri, pošteno, lepo ali pa grdo. Ampak naj
               to upoštevajo, ker tudi opozicija se trudi, tudi SDS ni na pamet napisala tega spiska
               konkretnih predlogov. In prav je, da jih upoštevamo, vse tiste, ki so dobri. In s tem
               moramo, gospod predsednik, po moji presoji, kot zakonodajna veja oblasti potrditi,
               ene ali pa druge sklepe, saj je v bistvu razlika, ki jo sam vidim, samo ta, da eden
               priporoča, drugi pa predlaga. To je pa tudi bistveno. Zdaj se pa zmenimo, ali bomo
               sprejeli, da <q>"predlaga"</q>, ali bomo sprejeli, da <q>"priporoča"</q>. V vsakem primeru bo
               Slovenska nacionalna stranka podprla predlog SDS, da se predlaga Vladi, da upošteva
               vse tisto, kar naj bi bilo dobro in je usklajeno tudi z vladnim tretjim svežnjem
               ukrepov. In s tem končam. Hvala lepa.</p>
            </sp>
            <sp xml:id="SDT5-OZG-Nujna-005-2009-06-26.sp49">

               <speaker>PREDSEDNIK VILI REZMAN:</speaker>

               <p>Hvala lepa. Preden glasujemo, bi vendarle še enkrat pojasnil, kaj je naša naloga
               danes. Naša naloga danes je - ne, da glasujemo  o predlogih, ki so bili fotokopirani s seje, ki je
               bila 22. maja in jih je predlagala SDS, tudi SDS ni imela te ambicije. Boste videli,
               da v predlogih sklepov, ki so jih oni predlagali, ni tega. In to tudi ni tema
               današnje razprave, to je pač bilo samo gradivo, fotokopirano, da je bilo nekaj
               videti. Mi danes govorimo o tem, da se seznanjamo s tretjim paketom ukrepov, ki jih
               predlaga Vlada. Torej o tem danes govorimo. In nihče ni preprečeval, da ne bi kdo
               mimogrede rekel tudi kaj tega, kar je bilo že dvakrat prediskutirano. Ampak o tem ne
               bomo glasovali, to ni predmet glasovanja. Predmet glasovanja so sklepi, ki govorijo o
               paketu ukrepov, ki jih je pripravila Vlada. In to je sedaj predmet glasovanja.</p>
               <p>Zdaj sprašujem, ali je še kdo, ki bi rad razpravljal? Ne. Potem bom postopkovno
               napravil tako: najprej bom dal na glasovanje predloge sklepov, ki jih je pripravila
               Poslanska skupina SDS. Če ti ne bodo sprejeti, bodo predlagani še sklepi, ki smo jih
               pripravili v okviru koalicije.</p>
               <p>Kdo je za to, da se sprejmejo sklepi, ki jih je predlagala Poslanska skupina SDS?
               Glasujemo. <stage>(5 članov.)</stage> Je kdo proti? <stage>(9 članov.)</stage></p>
               <p>Ugotavljam, da sklepi niso dobili zadostne podpore.</p>
               <p>Sedaj glasujemo o drugih sklepih, o paketu sklepov, ki so jih predlagali poslanci
               koalicije. Izvolite, Bogdan Barovič, obrazložitev glasu.</p>
            </sp>
            <sp xml:id="SDT5-OZG-Nujna-005-2009-06-26.sp50">

               <speaker>BOGDAN BAROVIČ:</speaker>

               <p>Da bo popolnoma jasno, še enkrat, Slovenska nacionalna stranka je podprla prve in bo
               tudi druge, samo z enim ciljem - ne želi biti všečna ne levim ne desnim, želi pa, da
               se nekaj stori za nas, da se rešimo iz tako velike recesije, kajti kriza še prihaja.
               Tudi tu bom glasoval za.</p>
            </sp>
            <sp xml:id="SDT5-OZG-Nujna-005-2009-06-26.sp51">

               <speaker>PREDSEDNIK VILI REZMAN:</speaker>

               <p>Hvala lepa. Še kdo drug želi obrazložiti glas? Ne. Glasujemo. Rezultat je 14 glasov
               za te sklepe. Za glasovanje se vam zahvaljujem. Nihče ni proti. Zahvaljujem se vsem
               ministrom in drugim gostom, ki so nas danes spremljali pri delu, seveda tudi
               poslancem. Do naslednjič mirne počitnice čez vikend! Zaključujem 5. nujno sejo Odbora
               za gospodarstvo.</p>
               <stage type="time">(Seja je bila končana 26. junija 2009 ob 13.28.)</stage>
            </sp>
         </div>
      </body>
   </text>
</TEI>