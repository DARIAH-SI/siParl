<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZLSIRR-Redna-013-2011-09-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">3940C36777220C30C12578D20036BB82</idno>
               <idno type="custom" subtype="day">9F5ADEECBAFA852CC12579020031D8C3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=9F5ADEECBAFA852CC12579020031D8C3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZLSIRR-Redna-013-2011-09-02.OZLSIRR" n="013">
               <name>Redna</name>
               <date when="2011-09-02"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZLSIRR-Redna-013-2011-09-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZLSIRR-Redna-013-2011-09-02.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO IN REGIONALNI RAZVOJ</stage>
            <stage type="session">13. seja</stage>
            <stage type="date">(2. september 2011)</stage>
            <stage type="chairman">Sejo je vodil Vili Trofenik, predsednik odbora.</stage>
            <stage type="time">Seja se je pričela ob 8.04. </stage>
            <stage type="mag"/>


            <sp xml:id="SDT5-OZLSIRR-Redna-013-2011-09-02.sp1">

               <speaker>PREDSEDNIK VILI TROFENIK:</speaker>

               <p>Ugotavljam, da smo sklepčni in lahko preidemo na določitev dnevnega reda.</p>
               <p>S sklicem seje ste prejeli dnevni red. Ker v poslovniško določenem roku nisem prejel
               predlogov za njegovo spremembo, je določen dnevni red seje, kot ste ga prejeli s
               sklicem.</p>
               <p>Prehajamo na <title>1. TOČKO DNEVNEGA REDA - PREDLOG DEKLARACIJE O USMERITVAH ZA
                  DELOVANJE REPUBLIKE SLOVENIJE V INSTITUCIJAH EVROPSKE UNIJE V OBDOBJU JULIJ
                  2011-DECEMBER 2012.</title>
               </p>
               <p>K tej točki so vabljeni: mag. Bojan Suvorov, državni sekretar v Službi Vlade
               Republike Slovenije za <stage type="mag">(Nadaljevanje)</stage> lokalno
               samoupravo in regionalno politiko, Služba Vlade za razvoj in evropske zadeve, mag.
               Igor Strmčnik, namestnik direktorja Službe Vlade Republike Slovenije za lokalno
               samoupravo in regionalno politiko, dr. Peter Wostner, namestnik direktorja, Milan
               Ozimič, Državni svet, Darko Fras, predsednik Komisije Državnega sveta za lokalno
               samoupravo in regionalni razvoj, Skupnost občin Slovenije, Združenje občin Slovenije
               in Združenje mestnih občin Slovenije.</p>
               <p>Prejeli smo obvestilo, da se današnje seje udeležujejo s strani Službe Vlade
               Republike Slovenije za lokalno samoupravo in regionalno politiko mag. Bojan Suvorov,
               državni sekretar, Gorazd Jenko, sekretar v isti službi, s strani Službe Vlade za
               razvoj in evropske zadeve Andrej Engelman, namestnik direktorja Službe Vlade, in mag.
               Živana Mejač, vodja Sektorja za koordinacijo evropskih zadev.</p>
               <p>Gradivo za to točko dnevnega reda je Predlog deklaracije, ki je objavljen na spletni
               strani Državnega zbora, Poročevalec z datumom 14.7.2011. Odbor obravnava predlog
               deklaracije na podlagi 154.g člena Poslovnika Državnega zbora z vidika svojih
               pristojnosti kot matično delovno telo in pošlje mnenje z morebitnimi amandmaji k
               predlogu deklaracije pristojnemu delovnemu telesu. Predloge za amandmaje odbora se
               lahko predloži do zaključka razprave o posameznih delih predloga akta, ki so v
               pristojnosti našega odbora.</p>
               <p>Še eno obvestilo, in sicer gospod Milan Čadež je odsoten, zato ga nadomešča gospod
               Milenko Ziherl.</p>
               <p>Besedo dajem gospodu Andreju Engelmanu, namestniku direktorja Službe Vlade Republike
               Slovenije za razvoj in evropske zadeve, za predstavitev predloga deklaracije.
               Izvolite.</p>
            </sp>
            <sp xml:id="SDT5-OZLSIRR-Redna-013-2011-09-02.sp2">

               <speaker>ANDREJ ENGELMAN:</speaker>

               <p>Najlepša hvala, gospod predsednik. Spoštovani poslanci!</p>
               <p>Dal bi morda nek kratek splošen uvod, potem bi pa mogoče prepustil za nekaj
               konkretnosti kolegu Suvorovu.</p>
               <p>Deklaracija je zdaj sedmič v obravnavi. Nastala je na osnovi zahtev Zakona o
               sodelovanju med Državnim zborom in Vlado v zadevah Evropske unije. Njen temeljni
               namen je opredelitev ključnih smernic in političnih usmeritev za delovanje Republike
               Slovenije v institucijah Evropske unije. To se dotika izključno zakonodajnih
               predlogov za delovanje Republike Slovenije v Evropskem svetu in v okviru
               komisije.</p>
               <p>Deklaracija temelji na 18-mesečnem programu sveta. Tokrat imamo predsedujočo trojko
               Poljsko, Dansko in Ciper in temelji tudi na zakonodajnem in delovnem programu
               Evropske komisije za letošnje leto. Sama deklaracija je sestavljena iz dveh delov.
               Najprej deklaracija usmeritev za delovanje Republike Slovenije v institucijah
               Evropske unije za obdobje julij 2011-december 2012, ki predstavljajo ključne
               politične usmeritve Republike Slovenije. V tem okviru imamo pet sklopov, ki bi jih
               mogoče nekoliko kasneje bolje predstavil. In pa drugi del, to so prednostne naloge za
               delo v svetu, kjer so predstavljene sektorske prednostne naloge po področjih. Eseji
               so oblikovani fleksibilno, podana so predvsem načelna stališča, ki jih bo pa potem
               treba konkretizirati pri posameznih zakonodajnih aktih in predlogih.</p>
               <p>Še zelo na kratko glede deklaracije. Prihajamo v obdobje, ki ga še vedno nekako
               definira uveljavitev Lizbonske pogodbe. Srečujemo se z novimi določbami Lizbonske
               pogodbe. Včasih je treba v samem življenju še definirati, kaj to točno pomeni za
               življenje v Evropski uniji in kakšne spremembe prinaša. Predvsem smo pa tudi v
               obdobju gospodarske krize, ki je močno prizadela ne samo Slovenijo, ampak celotno
               Evropo. Zaradi tega ugotavljamo, da prihaja do velikih sprememb v Evropski uniji in
               da bo<stage type="mag">(Nadaljevanje)</stage> s tem predsedovanjem
               oziroma s tem trojčkom končala Evropska unija dokaj spremenjena. Že danes pa vidimo,
               da se v bistvu delata dve stvari. Skrajšuje se ta relativno dolg, v preteklosti zelo
               dolgoročen proces spreminjanja Evropske unije pri sprejemanju zakonodaje, ki postaja
               zdaj bistveno hitrejši, in povečuje se koordinacija ključnih ekonomskih politik v
               okviru Evropske unije.</p>
               <p>Slovenija je definirala štiri ključne sklope prioritet, ki bodo definirali njeno
               delovanje v naslednjem obdobju. Prvo smo poimenovali s pametno, trajnostno in
               vključujočo rast. Gre predvsem za to, kako se bomo odzvali na strateški dokument
               Evropa 2020, ki smo ga pretočili tudi v zaveze v nacionalni reformni program. Letos
               smo zaključili prvi del, prvi evropski semester, ki se je pripravil vzporedno s
               programom stabilnosti in napoveduje javnofinančni okvir v posameznih državah.
               Slovenija ima zelo ambiciozne zaveze, ki jih je nekako povzela in so usklajene z
               Evropsko unijo. Pomembno je povedati, da so to nekako potem tudi pretočeni in so
               predvideni ukrepi za realizacijo tudi v nacionalnem proračunu. Tisto, kar je v
               Sloveniji v tem sklopu še treba poudariti, da se Slovenija celotno obdobje že zdaj,
               pa tudi v bodoče bo zavzemala predvsem za to, da ko se določajo ti mehanizmi, se
               hkrati določajo tudi ustrezni mehanizmi, ki dejansko omogočajo preverjanje
               učinkovitosti vseh ukrepov.</p>
               <p>Drugi sklop smo poimenovali z učinkovito opravljanje. Tu gre predvsem za boljšo
               fiskalno in finančno stabilnost vseh držav. V okviru tega je zelo veliko aktivnosti.
               Mogoče tu samo neka kratka opomba, ker je deklaracija nastajala še pred poletnimi
               počitnicami oziroma nekje v juniju mesecu, je mogoče zdaj pač življenje prineslo nek
               zamik tistih zadev, ki se naj bi na tem področju sprejele. Tisto, kar je bilo
               predvideno, bo sprejeto v Evropski uniji, junij, julij, recimo, paket šestih
               zakonodajnih predlogov bo recimo zdaj v parlamentu očitno šele v mesecu septembru,
               vendar ne glede na določene zamike stvari tečejo naprej.</p>
               <p>Tisto, kar bo verjetno tudi za ta odbor zelo zanimivo, tudi zaradi specifike
               Slovenije, je pa tretji sklop, ki smo ga poimenovali razvojno naravnan proračun. S
               koncem junija so se v principu de facto začela pogajanja za nov večletni finančni
               okvir. Tisto, kar je novo, je, da je tokrat prvič večletni finančni okvir, tisto, kar
               smo svoje čase imenovali naslednja finančna perspektiva, tudi zakonsko utemeljena na
               osnovi Lizbonske pogodbe. Skratka, nek dokument, ki je zahteven in zaradi tega
               nekoliko drugačen pristop do teh pogajanj. Tu bi predvsem opozoril na to, da se
               Slovenija zavzema še naprej za močno razvojno usmerjeno kohezijsko politiko. In
               tisto, kar bo za Slovenijo temeljno, da bo zagovarjala, da bo v okviru take politike
               izpogajan tudi primerni koncept prehodne ureditve v kohezijski politiki za tiste
               regije, ki bodo zapustile cilj ena zaradi svoje večje razvitosti. Dobro poznamo, če
               tako rečem, problematiko ali pa uspešnost, kakorkoli. Skratka, problem Slovenije,
               kjer zahodna regija ne bo več pod ciljem ena in bo treba se izpogajati v Evropski
               uniji za primeren prehodni mehanizem. Drugače bo veliko vprašanje tudi deloma reforma
               skupne kmetijske politike, ki bo prinesla tudi nekaj sprememb, ki bodo verjetno
               pripeljale do nekoliko manjšega, ne bistveno, ampak nekoliko manjšega izplena tudi za
               slovensko kmetijstvo. Vendar ne glede na vse ostale zadeve ocenjujemo, da bo vsekakor
               Slovenija ohranila pozitiven neto in finančni efekt tudi v naslednjem obdobju. Seveda
               pa ta ne bo tako velik zaradi večje razvitosti, kot je bil v <stage type="mag">(Nadaljevanje)</stage> tej finančni perspektivi.</p>
               <p>Kot četrti sklop, ki smo ga poimenovali za nadaljevanje širitve in evropsko
               perspektivo zahodnega Balkana. Govorimo o neki stvari, ki je v vseh deklaracijah, kar
               praktično Državni zbor sprejema. To je pa naša podpora nadaljnji širitvi in predvsem
               državam zahodnega Balkana. Pričakujemo, da bo v tem obdobju tega tria dejansko prišlo
               do večjega preboja na tem področju in da bo prišlo do tega, da nekatere države
               zahodnega Balkana ne bodo samo kandidatke, ampak da se bodo z nekaterimi tistimi bolj
               pripravljenimi dejansko tudi pričela pogajanja oziroma bodo sprejeti sklepi, da se
               dejansko odprejo poglavja.</p>
               <p>Potem imamo pa še tako imenovani peti sklop, ki smo ga poimenovali prispevek
               Slovenije k raznolikosti Evropske unije. Gre za nabor manjših specifičnih tem, ki se
               nekatere ponavljajo. Recimo, ničelna stopnja DDV za knjige, potem mali priobalni
               ribolov in še nekatere druge. Gre za nekaj posebnosti oziroma specifike, za katere
               Slovenija se bo zavzemala v Evropski uniji. Ponovljene so pa iz preprostega razloga,
               ker so ti procesi Evropske unije relativno dolgotrajni in je zadovoljitev nekih takih
               predlogov, bom rekel, enoinpolletno obdobje premalo, da bi bili že realizirani,
               zaradi tega jih pač enostavno ponavljamo.</p>
               <p>Toliko mogoče za generalni uvod. Hvala lepa.</p>
            </sp>
            <sp xml:id="SDT5-OZLSIRR-Redna-013-2011-09-02.sp3">

               <speaker>PREDSEDNIK VILI TROFENIK:</speaker>

               <p>Hvala vam za uvodno predstavitev, gospod Engelman.</p>
               <p>Besedo dajem mag. Bojanu Suvorovu, državnemu sekretarju v Službi Vlade Republike
               Slovenije za lokalno samoupravo in regionalno politiko.</p>
            </sp>
            <sp xml:id="SDT5-OZLSIRR-Redna-013-2011-09-02.sp4">

               <speaker>MAG. BOJAN SUVOROV:</speaker>

               <p>Hvala lepa, predsedujoči. Spoštovani poslanci!</p>
               <p>Če dovolite, na začetku samo administrativni popravek oziroma opravičilo. Oba
               namestnika direktorja službe moram opravičiti, ker nista mogla priti, ravno tako
               gospoda Jenka. Je pa z mano gospod Urh, tako da verjetno lahko odgovarja na vsa
               potrebna vprašanja.</p>
               <p>Glavne izzive deklaracije, torej usmeritve delovanja predstavnikov Slovenije v EU, je
               podal že kolega Engelman. Tudi glavni izziv, ki se tiče našega področja, to je
               kohezijske politike, vendar kljub temu mi dovolite, da grem skozi pripravljeno
               prezentacijo, ki v bistvu sledi tekstu deklaracije, in zadevo osvetlim še malce
               širše.</p>
               <p>V letu 2011 bo Evropska komisija objavila predlog kohezijske politike za obdobje po
               letu 2013 in s tem se zaključuje razprava o prihodnosti kohezijske politike, ki je
               bila dolga, trajala je zadnja tri, štiri leta in jo je treba razumeti predvsem v
               smislu težnje po reformi oziroma nadaljnjem izboljšanju učinkovitosti in uspešnosti
               politik proračuna EU kot celote, z upoštevanjem cilja strategije Evropa 2020 in
               trajnostnega razvoja.</p>
               <p>Kohezijska politika predstavlja ključen finančni instrument za izvajanje strategije
               Evropa 2020. Gre za razvojno politiko, ki predstavlja osnovni steber same Evropske
               unije in predstavlja jasen odraz solidarnosti znotraj Evropske unije. Hkrati pa
               neposredno prispeva h krepitvi konkurenčnosti vseh njenih področij. Kar je še posebej
               treba poudariti, je, da bo v prihodnje dan večji poudarek doseganju rezultatov in
               vrednotenje le-teh, o čemer je nekaj povedal tudi gospod Engelman.</p>
               <p>Slovenija razume kohezijsko politiko kot politiko, ki si prizadeva za odpravo
               razvojnih ovir v vseh evropskih regijah in državah. Kohezijska politika mobilizira
               razvojne vire za doseganje ekonomske, socialne in teritorialne kohezije in je ena
               ključnih politik Evropske unije za ohranjanje in krepitev enotnosti te povezave.
               Poleg tega je politika z visoko in nedvoumno evropsko dodano vrednostjo, ki
               neposredno prispeva h krepitvi konkurenčnosti, modernizaciji in trajnostnemu razvoju
               kot tudi evropski solidarnosti. Slovenija verjame, da mora kohezijska politika ostati
               prisotna v vseh regijah, saj je le na ta način omogočeno spodbujanje konkurenčnosti
               skozi sprostitev razvojnih potencialov v vseh in vsaki izmed evropskih regij.</p>
               <p>Program evropskega teritorialnega sodelovanja, v okviru katerega ima vidnejšo vlogo
               čezmejno sodelovanje, omogoča skupno projektno sodelovanje, izmenjavo dobrih praks in
               izkušenj med evropskimi partnerji zunaj <stage type="mag">(Nadaljevanje)</stage> nacionalnih meja. Omogočajo pa tudi sodelovanje Evropske
               unije s sosednjimi regijami. S tem se ustvarja značilna evropska dodana vrednost, ki
               pa je še posebej opazna na obmejnih območjih. Zato je za ozemeljsko manjše države, ki
               majo veliko zunanjih meja, tako sodelovanje prednostnega pomena. V ta kontekst spada
               tudi naša država s štirimi čezmejnimi programi.</p>
               <p>Kar je pa zelo pomembno, Slovenija morebitne velike ali nenadne spremembe obsega
               podpore ocenjuje kot neskladne, z navedenimi izhodišči in logiko kohezijske politike,
               ter jih kot takšne ocenjuje kot nesprejemljive. Zato so tako imenovani prehodni
               mehanizmi ključnega pomena za uspešno nadaljevanje in izkoriščanje razvojnih
               potencialov ter predvsem doseganje trajnostne in vzdržne rasti na vseh območjih. V
               nasprotnem primeru je tveganje za stagnacijo oziroma nazadovanje previsoko. V
               negotovih časih finančne in gospodarske krize je ta nevarnost še toliko večja in
               nujnost mehanizmov izrazitejša, če seveda želimo, da vse regije dejansko postanejo
               motorji dolgoročnega razvoja evropskega gospodarstva in prispevajo k uresničevanju
               ciljev, zapisanih v strategiji Evropa 2020, o čemer se pa seveda danes zelo veliko
               govori.</p>
               <p>Slovenija razume cilje in prioritete strategije Evropa 2020 kot primerne in ključne,
               tako za Evropsko unijo kot celoto, kot za vsako državo in regijo v njej. Vlogo
               kohezijske politike pri njihovem uresničevanju pa eno od pomembnejših, če ne
               najpomembnejšo. Za uspeh Evrope 2020 je ključnega pomena zagotovitev ustreznih
               finančnih sredstev, tako iz proračuna držav članic kot iz proračuna Evropske unije,
               ki pa seveda mora odražati prioritete in cilje, zapisane v strategiji Evropa 2020.
               Hkrati pa mora biti kohezijska politika oblikovana tako, da vsaki izmed regij omogoča
               kar najučinkovitejše izkoriščanje njenih specifičnih razvojnih potencialov.</p>
               <p>Slovenija razume in podpira prizadevanja, da bi izvajanje kohezijske politike v čim
               večji meri temeljilo na doseganju rezultatov, in izraža pričakovanje, da spremembe
               sistema izvajanja ne bodo povečale administrativnih bremen, saj je treba nadaljevati
               s procesom poenostavitev, ki traja na področju evropske kohezijske politike že kar
               nekaj časa. Slovenija se zaveda skupnega poslanstva in odgovornosti za oblikovanje
               jasnih določil in pravil oziroma čimprejšnjega sprejema zakonodajnega okvira
               kohezijske politike. Le v kolikor bo ta predlog, torej predlog novega zakonodajnega
               okvira, predstavljen pravočasno, bo le-ta lahko sprejet v času, ki bo omogočal
               pravočasen začetek izvajanja programov v novi finančni perspektivi. Hvala lepa.</p>
            </sp>
            <sp xml:id="SDT5-OZLSIRR-Redna-013-2011-09-02.sp5">

               <speaker>PREDSEDNIK VILI TROFENIK:</speaker>

               <p>Hvala tudi vam, gospod državni sekretar.</p>
               <p>Želim vas seznaniti, spoštovani člani, da do začetka obravnave te točke nisem prejel
               predlogov za amandmaje odbora.</p>
               <p>Odpiram razpravo z vidika pristojnosti odbora, ki se nanaša v prvem delu predvsem na
               prednostne naloge Republike Slovenije za delo v Svetu Evrope v obdobju julij
               2011-januar 2012, začetek na strani 6, in sicer na poglavje "Horizontale zadeve" na
               strani 6 in poglavje "Naslednji večletni finančni okvir EU", ki se začenja prav tako
               na strani 6, in "Prihodnost kohezijske politike", začetek na strani številka 10. V
               drugem delu z naslovom "Obrazložitev", stran številka 1, za stranjo številka 49, se
               pristojnost odbora prav tako nanaša predvsem na poglavja "Horizontalne zadeve" in
               podpoglavje "Naslednji večletni finančni okvir".</p>
               <p>Kdo želi besedo? Gospod Barovič, izvolite.</p>
            </sp>
            <sp xml:id="SDT5-OZLSIRR-Redna-013-2011-09-02.sp6">

               <speaker>BOGDAN BAROVIČ:</speaker>

               <p>Hvala lepa.</p>
               <p>Prav je, da danes obravnavamo deklaracijo, ki je, prvič, nastala na osnovi Zakona o
               sodelovanju med Državnim zborom in Vlado. Drugič je prav, da se zavemo definicije
               deklaracije. Pomeni, da država z njo izraža splošno stališče do notranje in zunanje
               politike. Zakaj to govorim - zato, ker vse, kar je zapisano v tej deklaraciji, vezano
               tako na naš odbor kot na druge vsebine, je ali pač ni zavezujoče za to državo.</p>
               <p>Moram pa reči, da je kar nekaj vsebin, ki so zelo pomembne in ki samo zapisane pač ne
               pomenijo nič. Pa če začnem - se opravičujem, gospod predsednik, saj ne bom dolg,
               ampak vseeno je treba poseči tudi na kako drugo področje, ne moremo se držati samo
               kohezije. No, ampak bom začel tu. Spoštovani gospod <stage type="mag">(Nadaljevanje)</stage> Suvorov je dejal, da je vprašanje, kakšen bo finančni
               efekt za Slovenijo, glede na to, da je Slovenija šla iz cilja ena. Kar pomeni, da je
               Slovenija bogatejša, kot bi pričakovali, da je bogata, da bi še vedno bila neto
               koristnica evropskih sredstev. Rečeno je bilo, da pričakujemo pozitiven neto efekt,
               tako je spoštovani kolega z Vlade dejal, za Slovenijo. Zanima me, ali to drži, v
               kakšni meri to drži in do kdaj naj bi bilo temu tako. Kajti po mojih informacijah,
               glede na to, da le 11 let sodelujem v evropskih zadevah kot član oziroma
               podpredsednik, temu ni tako, ampak vprašam.</p>
               <p>Dodal pa bi k tej deklaraciji še tri splošne pripombe. Jaz sem vesel, da si je
               Slovenija - bom pač moral poseči tudi na drugo področje, ker je le ta deklaracija
               pravzaprav neka naša zaveza, vsaj moralna -, da se je do leta 2020 v tem programu
               zavezala, da bo zaposlila do 75% prebivalcev Republike Slovenije in da se bo število
               revnih zmanjšalo za 40 tisoč ljudi. Opozarjam zato, ker bomo to najbrž vsi zelo kmalu
               pozabili. Ampak to je pač neka zaveza.</p>
               <p>Prav tako na energetskem področju opozarjam državo, Republiko Slovenijo, da naj bo
               toliko poštena, ali pa tisti, ki deklaracijo pripravlja, in da naj ne napiše, da bo
               Slovenija do leta 2020 stremela k naložbam v obnovljive vire in trajnostne
               nizkoogljične tehnologije, če pa danes vemo, da s projektom, ki ga pač vsi poznamo,
               tako imenovanim TEŠ 6, temu ni tako. Torej, ne pisati nečesa, česar ni. Da ne bo
               kakih nesporazumov, nič nimam proti TEŠ 6, ampak gre za to, da vemo, da ne lažemo ali
               pa da si ne izmišljujemo nekih podatkov.</p>
               <p>Prav tako me zelo zanima - se opravičujem, mogoče res ne sodi na ta odbor, ampak zelo
               me zanima, kaj je pakt Europlus, h kateremu naj bi med drugimi - jaz se ne sekiram za
               Bolgarijo, Latvijo, Litvo, Poljsko in Romunijo, njim je tako vse vseeno, ampak piše,
               da naj bi se k temu Europlus paktu pridružila Danska. Ker jaz razumem, da če govorimo
               o Sloveniji in državah, sedemnajstih, ki so v evroobmočju, jaz ne verjamem, da je
               temu tako, ker Danska nikoli svoje krone ne bo zamenjala za evro. Tako da me tudi to
               zanima, če lahko v enem ali dveh stavkih izvem, kaj to v deklaraciji zapisano
               pomeni.</p>
               <p>In nazadnje, hvala lepa za to obrazložitev. Načelno deklaraciji sami kolegi iz
               Slovenske nacionalne stranke ne nasprotujemo, želimo pa res, vsaj kar se tega odbora
               tiče, ta odgovor, kaj je s Slovenijo, s ciljem ena, s pozitivnim neto, ali pa po
               pravici povemo, če že temu bo tako, negativnim neto učinkom za to državo. Najlepša
               hvala.</p>
            </sp>
            <sp xml:id="SDT5-OZLSIRR-Redna-013-2011-09-02.sp7">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Naslednji je gospod Kampuš.</p>
            </sp>
            <sp xml:id="SDT5-OZLSIRR-Redna-013-2011-09-02.sp8">

               <speaker>ANTON KAMPUŠ:</speaker>

               <p>Hvala, predsedujoči. Kolegice in kolegi ter vsi gostje, lepo vas pozdravljam!</p>
               <p>Jaz ocenjujem, da je ta deklaracija ena odlična osnova in usmeritev in je v tem
               smislu tudi dobrodošla. Ja, lahko pa je seveda ob tem tudi veliko razprav in bi si
               skoraj upal trditi prav pri vsaki alineji. Če bi kaj želel, bi želel imeti predvsem
               primerjave in predvsem statistične, da bi dobili uvid v razlike med posameznimi
               državami, kako ravnajo s posameznimi sektorji ali pa s posameznimi usmeritvami. Kot
               na primer, mene izredno zanima v tem trenutku 2. točka, v kateri piše: "Slovenija se
               zaveda, da gospodarska rast ne more več temeljiti na javnofinančnih spodbudah..." in
               tako naprej. Torej, ta zadeva, ker prihajam iz gospodarstva, je zelo interesantna in
               bi me zelo zanimalo, kako druge države, ki so v tem smislu korak naprej pred nami,
               ravnajo v takšnih primerih. To pa pomeni, da danes komaj v Sloveniji ugotavljamo,
                  <stage type="mag">(Nadaljevanje)</stage> da ne more biti država za
               vse in da se vse obesi na državo, da se od države vse zahteva in država je edina
               tista, ki na svetu vse rešuje. To pa pomeni, sanacija bank, seveda v tem trenutku
               moram kar reči, da podpiram najnovejše zadeve, ki so tudi v tem trenutku pred nami,
               ki jih je predpostavil tudi gospod Gaspari, torej sanacija bank, kdo in do kakšne
               mere. Sanacija firm, ki so v stečajih - ali res firme, ki so v stečaju, rešuje
               izključno država. Kako to rešujejo drugje? Naprej. Kaj je s tistim menedžmentom, ki
               je neminovno prispeval k temu, da je šla kakšna firma v stečaj. Kako se ravna drugje?
               Kaj, ali lahko gre ta menedžment nadaljevati v drugo firmo, ali se mu zamrznejo
               dejavnosti ali dobi na račun tega prepoved in tako naprej. Torej, v tem gospodarskem
               smislu me to zelo zanima in bi bilo dobrodošlo, ker sem prepričan, da v nekaterih
               naših sosednjih državah imajo te stvari že tako daleč oziroma dlje kot pa seveda mi.
               Torej, to je taka kratka interesantna zadeva, kar bi bilo dobro vedeti.</p>
               <p>No, drugače pa moram priznati, da sem pozitiven do te deklaracije in jo ocenjujem kot
               pozitivno. Hvala.</p>
            </sp>
            <sp xml:id="SDT5-OZLSIRR-Redna-013-2011-09-02.sp9">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Preden nadaljujemo, na vrsti je kolega Ziherl, bi prosil, da na opozorilo, da vsako
               delovno telo obravnava to deklaracijo v okviru svojih pristojnosti. Seveda tega ne
               razumeti, da na nek način prepovedujemo ali oviramo tisti del razprave ali vprašanj,
               s katerimi poskušate umestiti problematiko, za katero smo pristojni. Upam, da se
               razumemo.</p>
               <p>Kolega Ziherl, izvolite.</p>
            </sp>
            <sp xml:id="SDT5-OZLSIRR-Redna-013-2011-09-02.sp10">

               <speaker>MILENKO ZIHERL:</speaker>

               <p>Hvala lepa za besedo. Lep pozdrav vsem prisotnim!</p>
               <p>Dve vprašanji. Namreč, rečeno je bilo, da bo tudi v novi finančni perspektivi
               pozitiven neto efekt. Glede na prejšnjo finančno perspektivo je zgledalo nekako
               takole: zahodni del Slovenije oziroma dve regiji sta bili, mislim, da nekje na 105%,
               ampak večji del, predvsem vzhodni del Slovenije, je bil pa pod 75% in skupen efekt je
               bil, da je bila cela država pod 75% in zato je bila neto prejemnica. Zdaj me pa
               zanima, ker so se pač v teh letih razmerja spremenila, ali je Slovenija se toliko
               dvignila, da bo pač neko novo razmerje, ali je cela Unija toliko padla. Ker sam bi
               ocenjeval, da je ta druga možnost bolj verjetna, pač zaradi vseh kriz. To je prva
               zadeva.</p>
               <p>Druga zadeva. Bi se pa nekako tudi nekoliko navezal na kolega Baroviča. Nesmiselno je
               pisati v deklaraciji neko želeno stanje, neko všečno stanje, ki ga vsekakor ne bomo
               nikdar dosegli. Naša realnost v energetiki je Blok 6, kakršnakoli izvedba pač bo. Ena
               varianta je nujna, ena je prenapihnjena, ampak to je za drug odbor, realnost je Blok
               6. Druga realnost je, da nimamo še niti ene vetrnice, zaradi lobiranja, zaradi nekih
               namišljenih problemov, neke zelo ozke skupine ljubiteljev ptic, ki niti niso
               dokazali, da bi vetrnice jih bistveno ogrožale. Fotovoltaiko nam minister meče s
               streh, kjer je že leto, dve uspešno delovala. Torej, zelene energije mi nimamo niti
               za pokušino, bi rekel Prešeren, niti za pokušino. Niti nimamo kakšnih trendov, niti
               nimamo nekega resnega programskega pristopa, kljub temu, da imamo vladni urad za
               klimatske spremembe, ki bi moral naglas vpiti ob takem stanju, je pa lepo tiho in ne
               vem, kaj počnejo na tem področju. Torej, v deklaraciji mora biti realno stanje.
               Realno stanje je, da bo treba kupovati kupone, realno stanje je, da Blok 6 v tem
               obsegu, kot je delal sedaj, nujno rabimo, ker se dopolnjuje z nuklearko. Da bo morda
               njegova vloga samo <stage type="mag">(Nadaljevanje)</stage> delno
               zmanjšana, če se naredi veriga vseh Savskih elektrarn, ne samo spodnja, ampak tudi
               srednja pa zgornja Sava, in še bi lahko našteval. Nič ni rečenega še dokončno tudi o
               novem bloku nuklearke.</p>
               <p>Torej, energetski program Vlade, mislim, da še ni do konca dorečen, da bi lahko tudi
               v tej resoluciji nekaj rekli. Vsekakor pa ne v resolucijo vključevati nečesa, kar bi
               bilo podobno željam, pismu Dedku Mrazu, Božičku ali pa komurkoli, kajti zelene
               energije mi do leta 2020 ne bomo videli niti za pokušino, kot sem rekel. Hvala.</p>
            </sp>
            <sp xml:id="SDT5-OZLSIRR-Redna-013-2011-09-02.sp11">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Gospod Kontič, izvolite.</p>
            </sp>
            <sp xml:id="SDT5-OZLSIRR-Redna-013-2011-09-02.sp12">

               <speaker>BOJAN KONTIČ:</speaker>

               <p>Ja, malo za šalo, malo zares, v Dedka Mraza redki verujejo ali pa verjamejo, pa mu še
               vedno pišejo. Tako da s temi deklaracijami je vedno tako, da si zastavljaš nek cilj,
               h kateremu težiš. Lahko da ni povsem uresničljiv, ampak če si ne zastaviš nekega
               cilja, tudi spodbude za dosego tega cilja ni.</p>
               <p>Finančna perspektiva, če se okvirim v ta del, ki sodi v pristojnost našega odbora, bi
               lahko dejal, da pravzaprav ne vidim problemov v tej deklaraciji, ne vidim problemov
               pri uspešnem financiranju v povezavi s to deklaracijo, seveda če jo podpremo v takšni
               obliki in vsebini, kot jo danes imamo. Jaz se bojim, da so težave potem na izvedbeni
               ravni pri nas. Ampak o tem ste že razpravljali tudi na tem odboru, ko nisem bil
               prisoten, tako da natančno ne poznam razprave. Ampak mi smo včasih v Sloveniji bolj
               papeški od papeža. Tudi tisto, kar Evropa enostavno izpusti, mi uspemo zakomplicirati
               v nulo, z raznimi birokratskimi postopki pa še s čim. Torej, na ministrstvih se
               nekateri uradniki sami odločajo zjutraj ob kavi, kako bodo odreagirali na kakšno
               zahtevo ali pa pobudo lokalne skupnosti, v povezavi s kohezijo, pa kaj sodi v ta
               sredstva, pa kaj ne sodi v ta sredstva. In je zelo odvisno, kdo je, kakšna je
               kadrovska zasedba tisti dan na ministrstvu, ko se o tem odloča. Mi imamo primer, pa
               ga bom navedel, čeprav boste rekli, da razpravljam lokalno, kohezijski projekt
               vodooskrbe s pitno vodo Šaleške doline v višini 42 milijonov evrov, večina teh
               sredstev je evropskih iz kohezije. To je eden največjih projektov na tem področju, ki
               ga je Evropa potrdila. Mi pa, recimo, zdaj od 5. januarja do, kmalu bo 5. september,
               na ministrstvu čakamo na presojo razpisnih pogojev. Eno leto skoraj. In ne mi potem
               razlagati, da vse teče tako, kot mora teči. In ko gredo tisti, ki se lahko
               pogovarjajo vsebinsko o tej tematiki, na ministrstvo, so seveda odnosi pač takšni -
               ja, ta del ja, po rumeni knjigi ja, po rdeči knjigi moramo še nekaj spremeniti, ampak
               veste, ta gospod gre zdaj na dopust, ga en mesec ne bo, malo bo še vedno težav...
               Stvar organizacije dela je. In zato pravim, mi lahko sprejemamo in podpiramo
               deklaracije, kakršnekoli hočete, če mi pri sebi ne uredimo zadev, so vse te
               deklaracije pač zapisane in je prav, da jih tudi Slovenija podpira, če jih podpirajo
               vse ostale države Evropske unije.</p>
               <p>Zdaj pa čisto za konec, pa ne želim polemizirati o Bloku 6, moje stališče tako
               poznate, ampak Blok 6 gre v smeri zmanjševanja vpliva na okolje. Gre v tej smeri, če
               seveda primerjamo s trenutnim stanjem, ne s tistim, kar si želimo. To se strinjam, če
               želimo brezogljično družbo, je sistem samo v tem mogoč, da zapremo vse
               termoenergetske objekte. Ampak ne bo dovolj, treba bo promet ukiniti, pa še kaj. Tako
               da spekter je zelo barvit.</p>
               <p>V glavnem, sam podpiram to deklaracijo, še enkrat pa opozarjam, da težave niso v
               Evropi, da ne bi zopet mi, ki smo vajeni kazati na koga drugega s prstom, težave so
               pri nas. Hvala lepa.</p>
            </sp>
            <sp xml:id="SDT5-OZLSIRR-Redna-013-2011-09-02.sp13">

               <speaker>PREDSEDNIK VILI TROFENIK:</speaker>

               <p>Hvala. Kolega Kontič, razprava,<stage type="mag">(nadaljevanje)</stage> ker te ni bilo, bo komaj 13-ega o problematiki, ki so jo
               začel. Poslušali smo uvodne predstavitve razprave, bo pa 13-ega in koristim to
               priliko, da obvestim. Želi še kdo besede? Ugotavljam, da ne. Prosim, predstavnike
               vlade, če lahko odgovorijo ali komentirajo na izpostavljeno. Izvolite, gospod
               Suvorov.</p>
            </sp>
            <sp xml:id="SDT5-OZLSIRR-Redna-013-2011-09-02.sp14">

               <speaker>MAG. BOJAN SUVOROV:</speaker>

               <p>Hvala lepa za besedo.</p>
               <p>Mogoče bi začel z enim splošnim delom in sicer, kaj deklaracija dejansko pomeni
               oziroma kako je nastajala. Vsak trio, ki predseduje Svetu Evropske unije pač pripravi
               svoj program predsedovanja in v tistim programu predsedovanja zapiše, kaj bi rad v
               naslednjem 18. mesečnem obdobju postoril, tudi z vidika zakonodajnih postopkov na
               evropskem nivoju. Deklaracija v bistvu samo odgovarja na izzive, ki so postavljeni v
               tem programu predsedovanja in daje okvirno navodilo predstavnikom države, kako se
               morajo na svetu oziroma na odborih sveta obnašati oziroma v katero smer se morajo
               pripravljati stališča. Vemo pa, da se stališča tako ali tako v skladu z Zakonom o
               sodelovanju med vlado in državnem zboru potrjujejo, potem na relevantnih odborih tudi
               v vaši hiši.</p>
               <p>Če se vrnem na konkretna vprašanja, ki so bila izpostavljena s strani gospoda
               Baroviča in gospoda Ziherla, glede neto finančne pozicije Slovenija v naslednjem
               obdobju. Ta še ni znan. Lahko so naše predpostavke, kaj se bo zgodilo, je pa res, da
               tukaj v tej deklaraciji smo izpostavili, zakaj se morajo predstavniki, ki bodo pri
               pogajanjih sodelovali zavzemati. Nekajkrat je bilo poudarjeno tako z moje strani kot
               s strani gospoda Engelmana tako imenovani predhodni mehanizmi, to so tisti mehanizmi,
               ki nam bodo omogočili, da ne bomo v primeru, če bo ena od obeh slovenskih kohezijskih
               regij padla ven iz cilja ena dejansko prišli direktno v cilj dva in s tem v bistvu
               nižji finančni.</p>
               <p>Kar se tiče trenutnega stanja Evrostat prontno poroča o stopnji razvitosti s tistim
               merilom, ki bo naj verjetneje relevantno tudi v prihodnosti torej bruto družbeni
               proizvod v posamezni državi in odnos do povprečja EU. Zadnji podatki kažejo, da je
               vzhodna Slovenija pod 75 %, zahodna Slovenija pa nad 75 %. Ravno iz tega razloga so
               jasna in nedvoumna navodila v tej deklaraciji, da se zavzemamo za to, da ne bi bilo
               nenadnega šoka, da pride do odtegnitve torej podpor skozi kohezijsko politiko, na
               katero smo bili navajeni v tem programskem obdobju skozi cilj ena in da se zavzemamo
               za tisto, kar bo najverjetneje na koncu po trenutni klimi v evropski komisiji tudi
               eden rezultat, to je, prehodni mehanizem. Ni pa jasno še kakšen bo, v kakšni obliki
               se bo ta prihodni mehanizem izoblikoval.</p>
               <p>Jaz mislim, da vsa ostala vprašanja, ki so bila postavljena sodijo v neki drugi
               odbor. Sedaj o energetiki, se jaz ne čutim pristojnega, da odgovarjam. Ravno tako
               gospod Kampuš o vprašanjih, ki ste jih vi postavili teh odgovorov vam danes ne morem
               podati, če pa imate še kaj s področja kohezijske politike pa seveda sem pripravljen
               odgovoriti.</p>
               <p>Kar je morda še za poudariti, kaj še poudarjamo v naši deklaraciji, pa mogoče ne sme
               ostati prezrto. Poudarjamo tudi cilj tri, torej evropsko teritorialno sodelovanje. To
               sodelovanje kot tako ostaja, a smo mi v cilju ena ali v cilju dva, in navedeno je, da
               dajemo posebno pozornost tudi cilju tri predvsem skozi evropske čezmejne programe.
               Vemo, da je <stage type="mag">(nadaljevanje)</stage> Slovenija
               praktično cela ena čezmejna država. Čisto vse regije lahko sodelujejo v kakšni od
               čezmejnih programov, zato je tudi poseben poudarek dan tej strani. So pa tudi
               indikacije, da bo tudi finančna lokacija za cilj 3 v prihodnosti nekaj krepkejša, kot
               je bila v tem finančnem obdobju.</p>
            </sp>
            <sp xml:id="SDT5-OZLSIRR-Redna-013-2011-09-02.sp15">

               <speaker>PREDSEDNIK VILI TROFENIK:</speaker>

               <p>Hvala. Želi še kdo? Gospod Barovič.</p>
            </sp>
            <sp xml:id="SDT5-OZLSIRR-Redna-013-2011-09-02.sp16">

               <speaker>BOGDAN BAROVIČ:</speaker>

               <p>Hvala lepa. Zahvaljujem se za, kdor vas je poslušal, odkrit odgovor. Če pogledamo
               vseh šest izhodišč, ki so točno vezani na našo delovno področje, torej od 1 do 6 se
               vsi dotikajo kohezijske politike. In v deklaraciji označeni s KP2<stage>(?)</stage> je v zadnjem
               odstavku zapisano: Slovenija verjame, da mora kohezijska politika ostati prisotna v
               vseh treh regijah, saj le na ta način je omogočeno spodbujanje konkurenčnosti skozi
               sprostitev razvojnih potencialov vseh in vsake izmed regij. Jaz želim, da bi bilo
               temu tako.</p>
               <p>Vprašal sem zato, ker bi rad, tako kot ste sami dejali, da ne bo šok, da danes vemo
               resnico. Dobro veste, da z vstopom Romunije in Bolgarije, gospodarsko manj razvitih
               držav, se ta procent Sloveniji seveda dvigne, torej razvitost 75, 76, 77 odstotkov
               primerjalno, mi vemo. Nas skrbi samo to, da če upoštevamo vse tri regije, da bo tista
               regija, ki je dejansko potrebna še pomoči in še paše v cilj 1, da bo tega tudi
               deležna. Kakšni so ti mehanizmi, ne vem. Ali je moč, ali ni moč zagarantirati,
               jamčiti skozi deklaracijo o podpiranju treh mandatnih vodenj, ne vem. Želim si pa, da
               bi vzhodni del, ki je šibkejši od 75% naprej bil deležen kohezijske pomoči. Želim si
               tudi, da bi se, že takrat smo imeli boje na teh NUC nivojih, ali bo 1, 2 ali tri
               regije, kakorkoli že, kakorkoli danes računamo, ali bi bilo bolje, če bi bila ena, pa
               bi bil naš odstotek 74,7 pa bi bili še vedno v cilju 1, ne vem. Če pa smo 3,
               ...<stage>/Nerazumljivo./</stage> ena od teh prizadeta ali mogoče dve, želim in upam, in prosim to
               vlado in to državo, in vse nas, ki smo tukaj, da si prizadevamo in izkoristimo svoje
               pravice. Kajti, mi izpolnjujemo v Evropi tudi svoje dolžnosti, spoštovane kolegice in
               kolegi. Mi plačujemo za vzdrževanje evro sistema, pomoč Portugalski, Irski, Grčiji in
               tako naprej. Mi izpolnjujemo svoje obveznosti in računam in upam, tudi skozi
               deklaracijo, da bo Evropa spoštovala obveznosti, kar se kohezijske politike tiče, do
               pomoči vsem regijam najprej v Sloveniji in potem še tudi drugod, ki sodijo v tako
               imenovani cilj 1. Jaz bi to jamstvo rad slišal, ali pa bi rad slišal odkrito besedo,
               da ne vemo kaj se bo zgodilo. Zato sem vas vprašal. In mislim, da to sodi v ta okvir.
               Mislim, da je to zelo pomembno.</p>
            </sp>
            <sp xml:id="SDT5-OZLSIRR-Redna-013-2011-09-02.sp17">

               <speaker>PREDSEDNIK VILI TROFENIK:</speaker>

               <p>Hvala. Gospod Lah.</p>
            </sp>
            <sp xml:id="SDT5-OZLSIRR-Redna-013-2011-09-02.sp18">

               <speaker>ZVONKO LAH:</speaker>

               <p>Hvala lepa za besedo. Jaz ne bi ocenjeval debato gospoda Kontiča, tako kot izven
               konteksta, ker gre za način črpanja kohezijskih sredstev. Pravkar se dogaja, to kar
               je on poudaril, nekateri poudarjamo že cel mandat, žal, gospod Kontič je postal župan
               malo pozneje, pa se je kasneje seznanil s problematiko, ki je na terenu. Gre za to,
               da, če pogledamo tudi, ko bomo razpravljali o rebalansu proračuna, da gre zgolj samo
               za centralizacijo, da se verjetno črpanje teh kohezijskih sredstev, projektov za
               katere občine namenijo 10% vseh sredstev investicije kot neupravičeni stroški za
               pripravo teh projektov, da se ti projekti praktično ali namenoma, mislimo, da
               namenoma blokirajo v posredniških telesih na posameznih ministrstvih.<stage type="mag">(Nadaljevanje)</stage> Zato imamo tako črpanje oziroma
               posledice tega bodo šele nastale v prihodnjih dveh, treh letih, ko ne bomo sredstva
               ne mogli počrpati. Ko vidimo v proračunu, v rebalansu proračuna, da ni problema
               ljubljanske projekte vključiti v načrt razvojnih programov, da vsi ostali so pa
               izpadli ven, pod nekim izgovorom, da jih bo možno še kasneje vključiti, tisti ki se
               na proračun spoznamo v lokalni skupnosti pa tudi malo na državni proračun vemo, da so
               to prazne besede, da denarja ni. In tudi jaz sem hotel vprašati, pod kape štiri, kaj
               to pomeni, nenadne spremembe. Vemo, da je razvojna razlika med statističnimi regijami
               čedalje večja, kljub temu, da imamo ne vem kakšen zakon o skladnem spodbujanju
               regionalnega razvoja, da ni nič od tega. In se bojim, da bo tudi težnja še naprej po
               centralizaciji, češ za nas v centru mora biti denar, za ostale na podeželju pa, če bo
               kaj ostalo bo, če ne pa ne bo ni. Tako si razlagam blokado vseh teh kohezijskih
               projektov, ki so v pripravah. In jaz bi želel, čeprav je to verjetno pristojnost
               Vlade, da se pogaja za nov ta finančni okvir, verjetno so pogajanja že v teku, bi
               želel, da smo tudi poslanci seznanjeni ali pa, bi rekel tisti, ki delujemo v lokalnih
               nivojih s temi rezultati ali pa z izhodiščem do teh pogajanj. Ker se bojim da, tako
               kot je tukaj napisano, da bo šlo zgolj za kupovanje socialnega miru in čim več teh
               sredstev nameniti v te namene, ne pa v, tako kot piše pod KP-5, da bodo vse regije
               bile omogočene, najučinkovitejše izkoriščati njenih specifičnih razvojnih
               potencialov, kar mislim, da je osnova kohezijske politike. Mene je strah, da temu
               nebo tako in mislim, da je razprava gospoda Kontiča bila vmesna, in da moramo biti
               zelo pozorno tudi mi, naš odbor, poslanci in župani, da bodo res ta sredstva
               namenjena za spodbujanje teh razvojnih potencialov celotne Slovenije, ne pa samo
               centre, kar se zdaj dogaja. In mislim, da bomo v naslednjem mesecu oziroma pri
               rebalansu proračuna lahko prišli do tega spoznanja v katero smer pač stvari peljejo.
               Deklaracija je pač deklaracija, ampak jaz sem tukaj začutil željo, da bo ves denar v
               en koš in potem se tala po politični moči, ne pa, da se že v teh pogajanjih, v
               operativnih programih določijo projekti ali pa smernice, kako najbolj izkoristiti ta
               sredstva za razvoj celotne Slovenije.</p>
            </sp>
            <sp xml:id="SDT5-OZLSIRR-Redna-013-2011-09-02.sp19">

               <speaker>PREDSEDNIK VILI TROFENIK:</speaker>

               <p>Hvala. Še kdo? Gospod Suvorov, izvolite, če želite.</p>
            </sp>
            <sp xml:id="SDT5-OZLSIRR-Redna-013-2011-09-02.sp20">

               <speaker>MAG. BOJAN SUVOROV:</speaker>

               <p>Hvala za besedo. Morda samo nekaj pojasnil. Seveda Slovenija je še vedno v skladu z
               Evrostatovo direktivo oziroma uredbo razdeljena na dve regiji, dve kohezijski regiji,
               torej gospod Barovič, tisto, omenjal ste drugo stran, mislim da je ali lapsus ali pa
               napaka, ampak ne govorim o treh regijah. Govorimo o vseh regijah in tukaj mislim vse
               evropske revije. In zakaj se referiramo na vse evropske regije? Zaradi tega, ker je
               verjetno v Evropi še kakšna taka regija, ki je lahko na meji oziroma ki lahko
               presega, torej ki preskakuje iz cilja 1 v cilj 2 in tukaj iščemo sogovornike, s
               katerim bomo lažje pritisnili v pogajalskem procesu ali na komisijo ali pa na druge,
               da bomo dosegli tisto kar je, po mojem najbolj pomembno, da dosežemo en pameten
               prehodni mehanizem.</p>
               <p>Kaj je nenadna sprememba? Nenadna sprememba je tukaj mišljena seveda ta preskok iz
               cilja 1 v cilj 2, kjer se stopnje intenzivnosti pomoči drastično znižajo. Danes vemo,
               da je lahko do 85%, v nasprotnem primeru lahko pride do, ne vem, 10, 15, 20%,<stage type="mag">(nadaljevanje)</stage> to pomeni to so te nenadne
               spremembe, katere navajamo tukaj notri in proti katerim si želimo skozi pogajalski
               proces boriti. Še enkrat bi pa ponovil, to so usmeritve za delovanje v telesih
               Evropske unije, okvir natančnih pogajalskih pozicij vam seveda ne moremo dati, ker še
               ne vemo, kaj bo sploh publicirano. Po zadnjih podatkih bodo evropske, torej osnutki
               kohezijskih uredb, ki bodo okvir za izvajanje evropske kohezijske politike v
               naslednjem programskem obdobju izdani 5. oktobra. Torej, od takrat naprej se
               pričakuje, da se bo začel intenzivni proces skozi delovno skupino sveta o tem, kaj je
               v teh evropskih uredbah, pogajanja o vsebini. Po neki časovnici si želimo, da bi bila
               ta zadeva dokončana do konca leta 2012, vendar že zdaj na začetku zadeva zamuja. Peto
               kohezijsko poročilo je bilo kot veste publicirano na začetku tega leta oziroma že
               lansko. Javna razprava je bila zaključena s koncem januarja tega leta. Vsi so
               pričakovali, da bo Evropska komisija uspela spraviti skupaj dokumente, torej osnutke
               uredb že pred poletjem, to se ni zgodilo. Zadeva se premika sedaj, kakor je zadnji
               podatek na 5. oktober in računamo, da bo ta zadeva do takrat tudi narejena. Vendar po
               tem času nas čaka kar nekaj dela, da te uredbe skupaj z vsemi ostalimi 27-imi
               članicami izpogajamo. Bo pa seveda bolj jasno, kakšen bo okvir izvajanja v naslednji
               finančni perspektivi po objavi teh uredb.</p>
            </sp>
            <sp xml:id="SDT5-OZLSIRR-Redna-013-2011-09-02.sp21">

               <speaker>PREDSEDNIK VILI TROFENIK:</speaker>

               <p>Hvala. Če ne, dovolite, da še jaz izpostavim ob tej priliki eno vprašanje oziroma
               zaprosim za pojasnilo. V času na katerega se nanaša ta resolucija do konca
               prihodnjega leta, če prav berem, bo padla odločitev o novi kohezijski politiki
               oziroma kohezijski politiki, to je naslednji finančni perspektivi. Lansko jesen je
               predsednica Odbora za regionalno politiko, bivša komisarka, gospa Hubner sklicala
               sestanek odbora in povabila predsednike nacionalnih odborov. In tam je bilo videti,
               da teče v ostalih članicah glavna debata o vlogi nacionalnih parlamentov in
               Evropskega parlamenta na področju kohezijske politike v novi finančni perspektivi.
               Meni za pripravo za tisti obisk v Bruslju pa tudi pozneje, ni uspelo dobiti doma
               odgovora, kje smo mi na tem področju. Od nobene strani, ne s strani izvršne oblasti
               pa tudi ne v parlamentu, ker tam sem bil obveščen, da tečejo koordinacijska srečanja
               predstavnikov parlamentarnih, poslovniških odborov ali komisij in da še slovenske
               udeležbe pri tem ni bilo. Seveda, če ne bo ustrezen sprejet<stage>(?)</stage> poslovnik, tudi
               slovenski parlament ne bo moral sodelovati, še manj pa naš odbor. Zato bi prosil, če
               bi lahko v najkrajšem možnem roku dobili odgovor na to vprašanje: kaj je z vlogo
               slovenskega parlamenta pri pripravi oziroma odločitvah o pripravi nove kohezijske
               politike, ker mislim, da je oktobra ponovno srečanje v Bruslju in da se mi ne bo
               zgodilo, če se bom udeležil tega, da bom prišel brez slovenske informacije ali
               enostavno smo v Sloveniji to preslišali, ali ne želimo sodelovanja v parlamentu, ker
               poenostavljeno povedano, zdaj je to relacija komisija-vlada, k tej relaciji pa bi se
               naj priključila v luči lizbonske pogodbe tako parlament evropski kot pa nacionalni
               parlament. Ni treba mi zdaj odgovarjati, ampak bi prosil, da bi res dobil. Ne vem
               komu drugemu postaviti ob kaki drugi priliki kot je zdaj. Vsa zaprosila in prošnje do
               zdaj so bile zaman, brez odziva. Želi kdo razpravljati? Izvolite, gospa Brunskole.
                  <stage type="mag"/>
               </p>
            </sp>
            <sp xml:id="SDT5-OZLSIRR-Redna-013-2011-09-02.sp22">

               <speaker>RENATA BRUNSKOLE:</speaker>

               <p>Hvala lepa. Glede na razprave kolegov prej, žal zaradi seje Odbora za promet nisem
               slišala vseh razprav, ampak v povezavi z nekaterimi zadevami, ki so kolegi že
               govorili bi pa vseeno izrekla, da sem zadovoljna v toliko, da se v povezavi z enim od
               velikih na slovenskem nivoju velikih projektov kot je CERO - II. faza, Center za
               ravnanje z odpadki le zadeva premika in da je prišel tudi s strani države kot bi
               rekli na kratko, prišel tudi sklep v tej smeri, tako da zadeve se le premikajo, da ni
               vse tako temno, kot je bilo nekajkrat na teh sejah slišati, ravno tudi o Centru za
               ravnanje z odpadki CERO - II. faza. Tako, da mislim, da neke stvari se pa le aktivno
               premikajo tudi v tej povezavi. Kar je sovpeto v zvezi z vsemi razpravami današnjega
               dne. Hvala.</p>
            </sp>
            <sp xml:id="SDT5-OZLSIRR-Redna-013-2011-09-02.sp23">

               <speaker>PREDSEDNIK VILI TROFENIK:</speaker>

               <p>Hvala. Ugotavljam.... Gospod Lah, izvolite.</p>
            </sp>
            <sp xml:id="SDT5-OZLSIRR-Redna-013-2011-09-02.sp24">

               <speaker>ZVONKO LAH:</speaker>

               <p>Vse čestitke tistim, da so ta sklep dobili, ampak žal v rebalansu proračuna je od
               32-ih milijonov samo pet milijonov v načrtu razvojnih programov. ...<stage>/Medsebojni
               pogovor./</stage>...</p>
            </sp>
            <sp xml:id="SDT5-OZLSIRR-Redna-013-2011-09-02.sp25">

               <speaker>PREDSEDNIK VILI TROFENIK:</speaker>

               <p>Jaz bi prosil, da ostanemo pri dnevnem redu. Za konkretne stvari bo prilika v torek,
               kot veste je sklican, smo se opredelili kot zainteresirano delovno telo za rebalans
               in izkorišča to priliko, da boste dobili danes predlog za razširitev dnevnega reda še
               z interventnim zakonom, tako da bo v torek prilika za zanimivo razpravo. Predlagam
               pa, da ostanemo pri današnjem dnevnem redu, to je pri resoluciji. Želi v zvezi z
               resolucijo kdo razpravljati še? Ugotavljam, da ne. Zaključujem razpravo. Ker ni bilo
               predloga za noben amandma, ne bomo odločali o eventualnih amandmajih k tej
               resoluciji, pardon, deklaracije se opravičuje za lapsus.</p>
               <p>Prehajamo na glasovanje o naslednjem mnenju: "Odbor Državnega zbora Republike
               Slovenije za lokalno samoupravo in regionalni razvoj je kot matično delovno telo
               obravnaval predlog deklaracije o usmeritvah za delovanje Republike Slovenije v
               institucijah EU v obdobju julij 2011, december 2012 z vidika svojih pristojnosti in
               nima pripomb. Želi kdo razpravljati o mnenju? <stage>(Ne.)</stage> Zaključujem razpravo. Prehajamo k
               glasovanju.</p>
               <p>Kdo je za? <stage>(10 članov.)</stage> Proti? <stage>(Nihče.)</stage></p>
               <p>Mnenje je sprejeto.</p>
               <p>S tem zaključujem 1. točko dnevnega reda.</p>
               <p>Prehajamo k <title>2. TOČKI DNEVNEGA REDA: RAZNO.</title> Želi kdo besedo v zvezi s točko
               "Razno"? <stage>(Ne.)</stage> Zaključujem tudi točko "Razno". S tem zaključujem današnjo sejo. Hvala
               lepa za sodelovanje.</p>
               <stage type="time">(Seja je bila zaključena 2. septembra 2011 ob 9.07.)</stage>
            </sp>
         </div>
      </body>
   </text>
</TEI>