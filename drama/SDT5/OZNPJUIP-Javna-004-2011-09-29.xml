<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZNPJUIP-Javna-004-2011-09-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F747349A230E9E10C1257902003A5027</idno>
               <idno type="custom" subtype="day">C3C46CE640C51073C125791A0041AB27</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=C3C46CE640C51073C125791A0041AB27</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Javna-004-2011-09-29.OZNPJUIP" n="004">
               <name>Javna predstavitev</name>
               <date when="2011-09-29"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Javna-004-2011-09-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Javna-004-2011-09-29.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="title">JAVNA PREDSTAVITEV MNENJ O PREDLOGU ZAKONA O SPREMEMBAH IN DOPOLNITVAH KAZENSKEGA ZAKONIKA (KZ-1B)</stage>
            <stage type="session">druga obravnava, EPA 1893-V</stage>
            <stage type="title">TER O PREDLOGU ZAKONA O SPREMEMBAH IN DOPOLNITVAH ZAKONA O KAZENSKEM POSTOPKU (ZKP-K)</stage>
            <stage type="session">druga obravnava, EPA 1892-V</stage>
            <stage type="date">(29. september 2011)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 9.01.</stage>
            <stage type="mag"/>
         

            <sp xml:id="SDT5-OZNPJUIP-Javna-004-2011-09-29.sp1">

               <speaker>PREDSEDNIK DR. VINKO GORENAK:</speaker>

               <p>Dobro jutro. Če dovolite bi kar pričeli z javno predstavitvijo mnenj in sicer Odbor
               za notranjo politiko, javno upravo in pravosodje to organizira na današnjo
               predstavitev mnenj organizira na podlagi sprejete odločitve na predlog poslanke Eve
               Irgl in pa tudi po mojem predlogu, kar je bilo sprejeto na 62. nujni seji odbora, 1.
               septembra 2011. Namen javne predstavitve je pridobiti mnenja in stališča strokovne in
               širše javnosti k navedenima predlogoma kot podlago za nujno obravnavo na matičnem
               delovnem telesu.</p>
               <p>Javna predstavitev mnenj bi podala odgovore predvsem na naslednja vprašanja; prvič
               kar se tiče predloga Zakona o spremembah in dopolnitvah kazenskega zakonika smo si
               nekako zastavili naslednja vprašanja: Ali so predlagane rešitve v splošnem delu
               kazenskega zakonika ustrezno urejene? Drugič, ali so predlagane spremembe 148. in
               221. člena Kazenskega zakonika na področju, ki ureja kršitev materialnih avtorskih
               pravic pripravljene na podlagi ocene stanja in celovite analize stanja, ki bi
               izkazovale takšne spremembe? Tretjič, ali predlagane spremembe 148. in 221. člena
               upoštevajo načelo sorazmernosti med nevarnosti oziroma škodo na eni strani in višino
               kazenske sankcije na drugi strani? Četrtič, ali so predlagane rešitve na področju
               kaznivih dejanj zoper gospodarstvo in gospodarski kriminal ustrezne in predstavljajo
               korak naprej? Petič, ali je predlagana sprememba 226. člena Kazenskega zakonika 1
               ustrezna, primerna ali predstavlja korak naprej? Šestič, ali je predlagana dopolnitev
               166. člena KZ1 <stage type="mag"/> <stage>(Nadaljevanje)</stage> kaznivega
               dejanja, javne objave kaznivih dejanj zoper čast in dobro ime ustrezna in domišljena?
               Sedmič, ali je predlagana sprememba 186. člena kazen, ki je še v presoji pri Ustavnem
               sodišču oziroma predlagana ureditev odvzema prevoznega sredstva uporabljenega za
               prevozni rok oziroma ustrezna oziroma takšna, da bo ukrep možno izrekati? Osmič, ali
               so predlagane rešitve na področju kaznivih dejanj zoper varnosti javnega prometa
               ustrezno urejene? Devetič, ali so ostale rešitve v posebnem delu kazenskega zakonika
               s spremembami in dopolnitvami vpisov kaznivih dejanj potrebne, ustrezne in kako se
               bodo odražale skozi upoštevanje načel pravne varnosti, humanosti, subjektivne krivde
               odgovornosti in učinkovitega sojenja.</p>
               <p>Kar pa se tiče predloga zakona o spremembah in dopolnitvah Zakona o kazenskem
               postopku pa si zastavljamo naslednja vprašanja: Ali predlagana dopolnitev kazenskega
               postopka z novo fazo pred obravnavanim rokom predstavlja takšen sklop procesnih
               dejanj, ki lahko odločilno pripomorejo h končni vzpostavitvi trikotnika glavnih
               procesnih subjektov, torej sodišča, tožilca in obdolženca? Drugič, ali je predlagana
               dopolnitev kazenskega postopka s pred obravnavanim rokom ustrezno umeščena in urejena
               tako, da bo zagotovljen učinkovit tek kazenskih postopkov? Tretjič, ali bi bilo
               smotrneje sprejeti nov kazenski zakon, Zakon o kazenskem postopku s katerim bi se
               zagotovila pravna podlaga za učinkovit iztek kazenskih postopkov in odpravlja
               pomanjkljivosti veljavne ureditve slovenskega kazenskega postopka ugotovljene v
               praksi? Četrtič, ali je faza preiskave v slovenskem kazenskem postopku primerna in
               potrebna? Petič ali je predlagana dopolnitev kazenskega postopka z novi institutom
               pogajanja o priznanju ustrezno umeščena in je urejena, tako da bo zagotovljen
               učinkovit tek kazenskih postopkov? Šestič ali so predlagane rešitve na področju
               prekluzije novih dokaznih predlogov ustrezno urejene? Sedmič, ali je predlagana
               dopolnitev, ki se nanaša na dokazni standard za obsodbo , ob vseh predlaganih
               rešitvah v kazenskem postopku primerno in ustrezno urejena? Osmič, ali je predlagana
               dopolnitev 149. b člena Zakona o kazenskem postopku primerno in ustrezno urejena
               oziroma ali pomeni sorazmerni poseg v zasebnost posameznikov, katerih komunikacija z
               elektronskimi komunikacijskimi sredstvi je zabeležena na elektronski komunikacijski
               opremi? Devetič, ali so predlagane spremembe 156. člena Zakona o kazenskem postopku,
               s katerimi se vzpostavlja nov preiskovalni ukrepov pri pridobivanju podatkov
               finančnega poslovanja, ustrezno urejene z vidika zagotavljanja učinkovitosti
               njihovega izvajanja? Desetič, ali je postopek glede odločanja pritožbenih sodišč
               primerno in ustrezno urejen? In zadnjič, enajstič, ali bodo predlagane spremembe in
               dopolnitve kazenskega postopka odpravile pomanjkljivost v slovenskem kazenske
               postopku in omogočile povečanje učinkovitosti kazenskega postopka?</p>
               <p>Če mi dovolite nekaj tehničnih obvestil; uvodno predstavitev obeh zakonov, tudi
               predlagam razpravljavcem, da govorimo o obeh zakonih skupaj, bo predstavil Minister
               za pravosodje gospod Zalar. Uvodni predstavitvi pa bodo sledila vprašanja,
               komentarji, udeležencev, odnosno vaša razprava. Vse, ki bi radi razpravljali vas
               prosim, da se prijavite na klopeh, odnosno tam zadaj na moji desni imate prijavnice.
               Vrstni red, po katerem bom vodil zadevo je tisti vrstni red, ki bo tako kot bom
               dobival te prijavnice, vključujoč tiste, ki ste se javili že po elektronskih medijih
               torej po internetu.</p>
               <p>Kar se tiče razprave in števila udeležencev ministra ne nameravam omejevati, ker
               vendarle zastopa to področja kar se tiče pa ostalih razpravljavcev pa glede na
               količino mi nekako omogoča, da vam pustim, torej da vam čas omejim nekako na deset
               minut. Bom pa vas, ko bo deset minut poteklo, ker vem da ko boste tukaj za glavno
               govornico opozoril z nekim posebnim znakom, tako se bo slišalo kar pomeni da skušajte
               razpravo smiselno zaključiti, da je čas potekel.</p>
               <p>Če imamo, mislim da smo ta uvodna pojasnila podali tako da odmora ni predvidenega in
               da lahko začnemo. Še prej mogoče tukaj zunaj pred <stage type="mag"/> <stage>(nadaljevanje)</stage> avlo imate na razpolago vodo in sokove mislim da. K
               besedi pa vabim kar ministra za pravosodje, izvolite gospod minister.</p>
            </sp>
            <sp xml:id="SDT5-OZNPJUIP-Javna-004-2011-09-29.sp2">

               <speaker>ALEŠ ZALAR:</speaker>

               <p>Dobro jutro vsem skupaj, spoštovani gospod predsednik hvala za besedo, spoštovane
               gospe poslanke, gospodje poslanci, predstavniki strokovne javnosti civilne družbe
               zainteresiranih institucij in medijev.</p>
               <p>Pred nami sta dve res obsežni spremembi na področju kazenskega materialnega in
               procesnega prava in pravzaprav bo zelo težko v tej uvodni predstavitvi strniti
               nekatere bistvene poudarke. Začel bom s kazenskim zakonikom in če bom predolg glede
               na nekatere pomembne podatke, ki jih tukaj želim izpostaviti se bom gospod predsednik
               omejil pa morda v nadaljevanju prosil državnega sekretarja, da tekom razprave
               izpostavi še nekatere bistvene podatke Zakona o kazenskem postopku, sam se bom namreč
               moral udeležiti seje vlade.</p>
               <p>V okviru te današnje razprave si, predstavljam si tako, vsi skupaj želimo prizadevati
               za več pravne države. Za več pravne države v kateri mora biti seveda kazensko pravo
               jasno predvidljivo, učinkovito. Priprava te novele kazenskega zakonika, če torej
               začnem s to novelo KZ 1B, sodi med najpomembnejše projekte v celotnem mandatu te
               Vlade, tako jih je namreč Vlada opredelila kot politično prioriteto zato, ker se to
               povezuje z učinkovitim pregonom in sojenjem v zadevah gospodarskega kriminala. To pa
               se seveda neposredno povezuje tudi s procesnim kazenskim zakonom in tudi že sprejetim
               Zakonom o državnem tožilstvu ter, upam, da sprejetim Zakonom o odvzemu premoženja
               nezakonitega izvora.</p>
               <p>Najprej se bi rad ustavil pri vprašanju kaj naj sploh kazenski zakonik pomeni in
               vsebuje. Pomeni namreč predvsem izraz oblastne moči države. Država z njim na zakonski
               ravni prepove določena dejanja ljudi ali pravnih oseb in določi kaznivost na najvišji
               možni ravni, predpiše določena dejanja kot kazniva. Materija kazenskega zakonika je
               izredno občutljiva, je neke vrste magna karta libertatum na področju materialnega
               kazenskega prava, tako kot so to izražali klasični teoretiki kazenskega prava že
               precej časa nazaj. In zaradi te občutljivosti, ki se jo lahko primerja z
               občutljivostjo poseganja v Ustavo moram uvodoma povedati, da sem predlagani noveli
               nahajajo predlogi z vidika strokovne javnosti in to široke strokovne javnosti, ki so
               bili zelo, zelo skrbno pretehtani. Saj drugače niti ne bi smelo biti, pri tako
               občutljivi zadevi kot je ta materija je široko noveliranje kazenskega zakonika takšne
               narave, da nujno terja širok strokovni konsenz, ta konsenz smo skupaj s strokovnjaki
               iskali več kot dve leti in pol in mislim, da se za takšno novelo kazenskega zakonika
               to tudi spodobi. Nasprotno, mislim da se pa ne spodobi, da bi na hitro in
               nepremišljeno in brez široke vključitve strokovne in siceršnje javnosti v pripravo
               sprememb sprejemali novelo kazenskega zakonika. Na ta način smo tudi upoštevali
               nekatere standarde, ki jih je ta državni zbor sprejel med drugim tudi z resolucijo o
               normativni dejavnosti leta 2009. Gre torej za enega največjih zakonodajnih projektov
               zadnjih let.</p>
               <p>Sedaj pa nekaj glavnih poudarkov treh sklopov razlogov zaradi katerih je bilo to
               potrebno storiti. Prvič, gre za sistemske spremembe, ki jih je kot nujne opredelila
               slovenska kazensko-pravna teorija. <stage type="mag"/>
               <stage>(nadaljevanje)</stage> Že ob sami pripravi in uveljavitvi tega Kazenskega zakonika.</p>
               <p>Drugič. Gre za upoštevanje opozoril in predlogov pristojnih pravosodnih organov,
               predvsem državnih tožilstev in sodišč glede nedorečenosti, pomanjkljivosti, ki so jih
               doslej zaznali pri uporabi Kazenskega zakonika.</p>
               <p>In tretjič. Te spremembe so nujne zato, ker je treba opraviti uskladitve in
               prilagoditve, zlasti v posebnem delu Kazenskega zakonika, in sicer zato, ker so se
               spremenile podlage v pravnem redu Evropske unije in tudi zato, ker so bili sprejeti
               nekateri drugi zavezujoči mednarodnopravni akti, ki jih je Slovenija dolžna na
               ustrezen način uveljaviti v svoj notranji pravni red. obseg vseh teh treh sklopov
               sprememb pa je kljub temu omejen. Omejen je zgolj na najpomembnejše popravke, na
               katere je opozorila stroka, in ki so pomembni za učinkovito delovanje kazenskega
               pravosodja. To ne pomeni, da si tudi še kakšna druga določba v veljavnem Kazenskem
               zakoniku ne bi zaslužila dodatne analize in presoje potreb po spremembi. Načelo, na
               primer, z institutom dosmrtnega zapora, ki je še vedno sporen z vidika humanosti, z
               vidika kakšna človeška družba smo ali hočemo biti.</p>
               <p>Konkretneje o glavnih spremembah v predlogu novele bi lahko govoril o dveh vidikih.
               Prvi vidik je splošni del Kazenskega zakonika. To je gotovo najpomembnejša sprememba
               ureditev obveznega psihiatričnega zdravljenja. Ta novela v skladu z večinskim
               stališčem stroke ponovno ureja postopek izvajanja tega obveznega psihiatričnega
               zdravljenja v zavodu in na prostosti za neprištevne storilce v okviru kazenskega
               postopka.</p>
               <p>Druga pomembnejša sprememba v okviru tega splošnega dela Kazenskega zakona pa so
               zlasti preureditve nekaterih institutov, kot so skrajna sila, določbe o naklepni in
               malomarnostni krivdi, določbe o dnevnih zneskih denarne kazni. Vlada želi, da bi se v
               večji meri kot doslej v praksi uporabile določbe Kazanskega zakonika, ki se nanašajo
               na izrekanje denarnih kazni. In spodbuda, ki jo želimo vnesti v ta kazenski zakonik,
               ki je tudi vsebovana v tej noveli.</p>
               <p>Novela vsebuje tudi nekaj izredno nujnega za te težke gospodarske čase v katerih
               živimo, ko je treba okrepiti zaupanje v pošteno gospodarsko poslovanje in
               sankcionirati storilce kaznivih dejanj zoper gospodarstvo. Zato novela vsebuje
               obširno definicijo gospodarske dejavnosti, ki naj pripomore k bolj učinkovitemu
               pregonu storilcev kaznivih dejanj s področja gospodarskega kriminala. V luči tega, da
               je Slovenija Evropa in pravzaprav cel svet vsaj od leta 2008 v hujši gospodarski
               krizi, lahko samo obžalujem dejstvo, da leta 2008, ko je Državni zbor sprejemal
               Kazenski zakonik ni bila ohranjena, ni bila zadržana tedanja definicija gospodarske
               dejavnosti iz nekdanjega 126. člena Kazenskega zakonika iz leta 1994.To zdaj
               popravljamo, postavljamo jo na novo in prepričani smo, da je premišljena in da bo
               prispevala k učinkovitem pregonu in sojenju v teh zadevah.</p>
               <p>Nadalje naj navedem da predlagana novela ureja vprašanje izrekanja kazni za kazniva
               dejanja v steku, določa nove podlage za omilitev kazni, določa pomembne podlage v
               zvezi z odvzemom premoženjske koristi, ki je pridobljena s kaznivim dejanjem in
               spreminja način nadomestitve izvrševanja kazni zapora in prinaša še nekatere druge
               pomembnejše rešitve. To, kolikor se nanaša na splošni del.</p>
               <p>Kaj pa v posebnem delu? V posebnem delu Kazenskega zakonika, ki je drugi del
               pomembnih sprememb gre po eni strani za uskladitev z mednarodnimi pravnimi akti pri
               določenih pomembnih kaznivih dejanjih, vključno tistih, ki se nanašajo na spolno
               nedotakljivost in pri kaznivih dejanjih zoper okolje in prostor, naravne dobrine,
               zaposlovanje na črno, javno spodbujanje sovraštva, nasilja in tako naprej. Morda
               najpomembnejše spremembe v tem delu posebnega dela Kazenskega zakonika pa se nanašajo
               na kazniva dejanja zoper gospodarstvo. Gre namreč za to, da bistveno spreminjamo
               nekatere institute, kot so lažni stečaj, preslepitve pri pridobitvi in uporabi
               posojila ali ugodnosti, zloraba položaja ali zaupanja pri gospodarski dejavnosti,
               davčne zatajitve, že prej omenjeno novo definicijo gospodarske dejavnosti se močno
               povezuje tudi s tem poglavjem posebnega dela in <stage type="mag"/> <stage>(nadaljevanje)</stage> novo kaznivo dejanje oškodovanje javnih sredstev. To
               kaznivo dejanje je izjemno pomembno nastalo, opredelitev je nastala v tesnem
               sodelovanju z Računskim sodiščem, ki je skozi svoje revizije smotrnosti in
               zakonitosti poslovanja v državi ugotovilo vrsto sistemskih problemov, ki jih zdaj po
               našem mnenju ta novela kazenskega zakonika rešuje na ustrezen način.</p>
               <p>Zdaj pa še nekaj bolj podrobnih odgovorov na nekatera vprašanja, ki so bila
               zastavljena za potrebe današnje javne predstavitve mnenj. Vseh se v tej uvodni
               predstaviti ni mogoče dotakniti. Morda pa je eno od najbolj izpostavljenih vprašanj
               glede katerih se pričakuje veliko razprav, vprašanje kršitev materialnih avtorskih
               pravic po 148. členu Kazenskega zakonika. Na Ministrstvu za pravosodje in Vladi smo
               zaznali, da je ta ureditev doslej doživela največ različnih reakcij in polemik in
               zato mislim, da je prav, da rečem nekaj besed o tem. Najprej to. Nikakor ne gre za
               lahko strokovno vprašanje, zato mi dovolite nekoliko širšo razlago, ker po mojem
               mnenju to lahko pripomore k nadaljnji razpravi in odločitvi kakšna ureditev je
               ustrezna. Govorimo o spremembi, kjer se spreminja tako imenovani sporni pogoj za
               kaznovanje kršitve materialnih avtorskih pravic. Ta je bil v veljavnem Kazenskem
               zakoniku, ta pogoj z namenom prodaje iz 148. člena je bil v veljavni Kazenski zakonik
               vključen z amandmajem. To je pomembno vedeti zato, da se lahko razume zakaj v
               Kazenskem zakoniku zaznavamo takšno veliko notranjo nekoherentnost na istem področju
               glede tega vprašanja. To je bilo storjeno brez predhodne celovite analize in ocene
               stanja, ki bi izkazovala primernost takšne rešitve. To je razvidno že iz dejstva, da
               ta pogoj namen prodaje ni bil predpisan pri naslednjem, pri 149. členu Kazenskega
               zakonika, ki ureja enake pravice izvajalcev tako imenovane sorodne oziroma male
               avtorske pravice. Analiza te sedanje ureditve kaže, da je neprimerna z zakonodajnega,
               praktičnega in mednarodnega vidika. Praktičnih vidikov po našem mnenju sploh nima,
               tudi zato ne, ker je bilo število obravnavanih oseb tako po prejšnji ureditvi pred
               letom 2008 kot po sedanji ureditvi zanemarljivo in se giblje nekje do višine 10
               primerov letno. Vsebinsko je sedanja določba po našem mnenju povsem napačna, ker je
               kršitev avtorske pravice vedno storjena že s samo uporabo s tako imenovano
               eksploatacijo, ne pa šele s prodajo, saj ne gre za stvar v fizičnem pomenu, ampak za
               pravico. In takšnega pogoja prodaje Kazenski zakonik že sedaj ne določa pri kršitvi
               avtorskih sorodnih pravic po 149. členu, torej kršitvi avtorskih sorodnih pravic za
               izvedbe, za fonograme, za videograme, za podatkovne baze in tudi ne pri kršitvah
               pravic industrijske lastnine. In zato ta sedanja ureditev ni niti dosledna niti ni
               notranje skladna. Sprememba glede varstva avtorskih pravic zagotavlja takšno
               skladnost znotraj slovenskega pravnega reda, pa tudi z ratificiranimi mednarodnimi
               konvencijami in resolucijami. Vsebinsko pa v bistvu ne pomeni novosti, kar uveljavlja
               prejšnja ureditev iz tedanjega 159. člena Kazenskega zakonika iz leta 1994, ki je
               veljal do 1. novembra 2008 in po kateri poseben namen prodaje ni bil znak kaznivega
               dejanja kršitve materialnih avtorskih pravic. Po našem mnenju je do vsega tega prišlo
               zaradi bizarnega razloga, zaradi napačnega prevoda angleškega besedila. V konvenciji
               o kibernetski kriminaliteti v 10. členu, ki se glasi: "On commercial scale", kar pa
               ne pomeni v komercialne namene kot zatrjujejo zagovorniki sedanje rešitve, ampak
               pomeni v komercialnem obsegu. Tega pa je slovenski zakonodajalec že upošteval s tem,
               ko je določil objektivni pogoj kaznivosti v višini vrednosti 5000 oziroma 50.000
               evrov. Slovenija se je zavezala, da bo zagotovila kazensko-pravno varstvo avtorske
               pravice <stage type="mag"/> <stage>(nadaljevanje)</stage> s sporazumom TRIPS, to
               je sporazum o trgovinskih vidikih pravic intelektualne lastnine in s Konvencijo o
               kibernetski kriminaliteti. In določitev hujših kazni glede ponarejanja in piratstva v
               okviru kazenskega prava priporoča tudi resolucija Evropskega parlamenta, ki opozarja,
               da se zdijo kršitve pravic intelektualne lastnine vedno bolj povezane z organiziranim
               kriminalom. Tudi direktiva Evropskega parlamenta in Sveta 2004/48 terja uvedbo
               učinkovitega kazenskega pravnega varstva in enaka sta tudi številna priporočila Sveta
               Evrope o ukrepih za boj zoper piratstvo na področju avtorskih in sorodnih pravic. V
               zakonu določena mejna vrednost 5000 evrov zagotavlja, da bodo kaznovani samo tisti
               storilci, ki z dejanjem zasledujejo večjo, recimo temu komercialno korist. Za primer
               komercialnega oškodovanja dajem primer storilca, ki kupljeni računalniški program
               prekopira na 50 računalnikov, tako imenovani "soft lifting" in tako z eno potezo
               doseže več 1000 evrov koristi v primerjavi s tistimi državljani, ki recimo program
               kupijo in tak storilec po sedanji ureditvi ni kazniv, ker ne ravna z namenom prodaje.
               Povsem enako je tudi pri tatvini premičnih stvari, ki si jih je storilec protipravno
               prilastil, pri čemer je že od nekdaj znano in zunaj kakršnegakoli dvoma, da so
               izpolnjeni znaki kaznivega dejanja tudi če storilec ni imel namena takšno premično
               stvar, ki jo je recimo ukradel, naprej prodati, ampak jo samo uporabljati zase.</p>
               <p>In še morda glede enega dokaj pomembnega vprašanja bi rad rekel nekaj besed, namreč
               glede obveznega odvzema prevoznih sredstev uporabljenih za prevoz in hrambo drog.
               Določba petega odstavka 186. člena Kazenskega zakonika o obveznem odvzemu prevoznih
               sredstev uporabljenih za prevoz in hrambo drog je po našem mnenju nesorazmerna, ni
               omejena le na odvzem tistih sredstev, ki so posebej prirejana za prevoz ali hrambo
               drog ali prepovedanih snovi v športu in po takšni določbi se mora vzeti vsako
               prevozno sredstvo, tudi če nima skritih prostorov, ki kažejo na namen zlorabe
               prevoznega sredstva in celo v primeru, če bi bilo vozilo uporabljeno za prevoz droge
               ali snovi brez vednosti lastnika oziroma brez vednosti imetnika vozila, na primer
               tako, da je kjerkoli v njem storilec kril drogo brez omenjene vednosti. Tako široka
               možnost zasega in odvzema vozila po našem mnenju presega temeljni namen varnostnega
               ukrepa odvzema predmeta iz 73. člena Kazenskega zakonika in zato se predlaga omejitev
               z dostavkom kot je veljal po prejšnjem Kazenskem zakoniku iz leta 1994, torej s tem
               dostavkom s posebej prirejenimi prostori za transport in hrambo mamil. Ob
               upoštevanju, da se v praksi za prevoz in hrambo drog ali nedovoljenih snovi v športu
               uporabljajo tudi vozila, ki nimajo posebej prirejenih prostorov in se te snovi
               prevažajo v prosto dostopnih ali zakritih delih, na primer za oblogami v rezervnih
               kolesih, težje dostopnih ali skritih delih vozila, se omogoča tudi odvzem teh vozil,
               ampak le pod dodatnim pogojem, da je njihov lastnik vedel ali bi glede na vse
               okoliščine, ki pa jih oceni sodišče, mogel vedeti, da bodo uporabljena za namen
               prevoza in hrambe drog ali nedovoljenih snovi v športu. S tem se zagotavlja po našem
               mnenju sorazmeren poseg v lastninsko pravico. Ministrstvo za pravosodje je po prejemu
               pobude za oceno ustavnosti petega odstavka 186. člena Kazenskega zakonika v letu 2009
               po tradicionalni praksi vseh dosedanjih vlad branilo to določbo, ker je pravilo od
               katere se odstopi le v redkih izjemah in to tudi ob pričakovanju, da bo Ustavno
               sodišče o vloženi pobudi za oceno ustavnosti hitro odločilo, kar se bo verjetno
               zgodilo tudi zato, ker je to predlagal tudi sam pobudnik in reklo, da bo ministrstvo
               po potrebni ta člen spremenilo. In sprememba 186. člena Kazenskega zakonika je bila
               tako pripravljena z namenom, da se ustrezno in čim prej odreagira na odločanje
               Ustavnega sodišča. Predlagana sprememba je tudi posledica opozorila stroke, da se pri
               strogi veljavni določbi izpostavlja problem sorazmernosti in kriterijev za obvezen
               odvzem prevoznega sredstva, glede vprašanja ali so predlagane rešitve v posebnem delu
               Kazenskega zakonika potrebne in ustrezne in kako se bodo odražale glede na
               najpomembnejša ustavna načela.</p>
               <p>Naj pa z vidika ilustracije izpostavim še nujno usklajevanje zakonskih določb s
               spremenjenimi podlagami v pravnem redu Evropske unije in zavezujočimi mednarodnimi
               akti, ki jih je Slovenija dolžna uveljaviti v svoji kazensko-pravni ureditvi. Takšen
                  primer<stage type="mag"/><stage>(nadaljevanje)</stage> so pravni akti
               Evropske unije, ki niso bili pravilno ali pa niso bili v celoti implementirani v
               Kazenski zakonik in to še posebej velja za direktivo Evropskega parlamenta in Sveta z
               dne 19. novembra 2008 o kazensko-pravnem varstvu okolja, glede katere je Republika
               Slovenija že prejela opozorilo evropske komisije na nujno uskladitev in Sloveniji
               grozi huda globa, če uskladitve ne opravi v najkrajšem času, gre za vsebino, ki je
               upoštevana v predlagani spremembi 332. člena Kazenskega zakonika, Slovenija dolžna
               uveljaviti v svoji kazensko-pravni ureditvi. Takšen primer so pravni akti Evropske
               unije, ki niso bili pravilno ali pa niso bili v celoti implementirani v Kazenski
               zakonik in to še posebej velja za direktivo Evropskega parlamenta in Sveta z dne 19.
               novembra 2008 o kazensko-pravnem varstvu okolja, glede katere je Republika Slovenija
               že prejela opozorilo evropske komisije na nujno uskladitev in Sloveniji grozi huda
               globa, če uskladitve ne opravi v najkrajšem času. Gre za vsebino, ki je upoštevana v
               predlagani spremembi 332. člena Kazenskega zakonika. Slovenija je komisijo zaprosila
               za podaljšanje roka, tudi izposlovala to podaljšanje roka, ampak z obrazložitvijo, da
               bo Državni zbor predvidoma o tej noveli in tej spremembi odločil v mesecu oktobru. Na
               to želim na tem mestu posebej opozoriti. Zaključno izražam upanje, da bo celotna
               današnja razprava pripomogla k večji strokovni kredibilnosti predlagane novele
               Kazenskega zakonika in se vam zahvaljujem za pozornost.</p>
            </sp>
            <sp xml:id="SDT5-OZNPJUIP-Javna-004-2011-09-29.sp3">

               <speaker>PREDSEDNIK DR. VINKO GORENAK:</speaker>

               <p>Hvala lepa, ministru. Prehajamo naprej, jaz bom skušal prebrati kakšen je vrsti red,
               zato, da se lahko orientirate. Sledil bo nastop gospe Ljiljane Selinšek, dr. Igorja
               Šoltesa, potem gospoda Andreja Tomšiča, mag. Jožefa Kovača, gospoda Damjana
               Florjančiča, gospa Živa Drol Novak, odvetnik Mitja Jelenič Novak, gospod Hinko
               Jenull, mag. Tatjana Bobnar, gospod Peter Pavlin, dr. Ivan Vele, dr. Blaž Kovač. Tak
               je vrstni red. Sledi nastop gospe Liljane Selinšek. Izvolite. Komisija za
               preprečevanje korupcije.</p>
            </sp>
            <sp xml:id="SDT5-OZNPJUIP-Javna-004-2011-09-29.sp4">

               <speaker>LILJANA SELINŠEK:</speaker>

               <p>Hvala lepa za besedo. Lepo pozdravljeni! Prihajam iz Komisije za preprečevanje
               korupcije, ampak v bistvu bom danes govorila bolj na podlagi svojega splošnega ali
               specialnega znanja področja gospodarskega kazenskega prava, s čimer sem se prej
               ukvarjala. Mogoče pa samo uvodoma, tisti del novele Kazenskega zakonika, ki se nanaša
               neposredno na postopke pred Komisijo za preprečevanje korupcije, naša komisija seveda
               podpira, gre za načrtovano razširitev kaznivih dejanj, oviranja pravosodnih in drugih
               državnih organov, ter kršitve tajnosti postopka na način, da je v bistvu zagotovljeno
               kazensko-pravno varstvo tudi kadar so bodisi s kršitvijo tajnosti ali pa z oviranjem
               dela napadeni v konkretnem primeru postopki pred našo komisijo. Skratka, z vidika
               Komisije za preprečevanje korupcije toliko, torej ti dve spremembi vsekakor
               podpiramo.</p>
               <p>Sicer bi pa jaz želela nekaj čisto na kratko reči v zvezi z vprašanjem ali so
               predlagane rešitve na področju kaznivih dejanj zoper gospodarstva in gospodarski
               kriminal ustrezne in ali predstavljajo korak naprej in potem še nekaj besed o
               načrtovani spremembi oziroma lahko rečemo novem stečajnem deliktu.</p>
               <p>Kar se tiče poglavja kaznivih dejanj zoper gospodarstvo. Rešitve, ki so predlagane z
               novelo KZ1B so parcialno gledano, torej če gledamo vsako zase ustrezne, ker
               odpravljajo nekatere težave, ki jih je zaznala sodna praksa, denimo pri zakonskih
               znakih, ki so takšne narave, da je potrebno dokazati krivdo storilca, torej večinoma
               direktni naklep, pa po naravni stvari to ne bo šlo. In tudi neke druge zadeve, ki so
               se v praksi izpostavile kot problematične, so jaz mislim, da razmeroma ustrezno
               popravljene, čeprav je treba vedeti, da se bo s tem pa odprlo v praksi ponovno
               vprašanje kaj je že z odprtimi postopki, predvsem ...kaznivo dejanje zlorabe položaja
               ali zaupanja pri gospodarski dejavnosti se v bistvu v enem delu vrača nazaj na stanje
               kakršno je bilo pred sprejemom kazenskega zakonika, se pravi ponovno se širi cona,
               kjer je dejanje lahko storjeno na upravljanje gospodarske dejavnosti in ne več samo
               na vodstveno in nadzorno dejavnost znotraj gospodarskega subjekta. Skratka, želim
               opozoriti samo na to, da te spremembe kljub temu, da so, kot rečeno, vsaka zase
               ustrezne, bodo odpirale vprašanje kaj je z odprtimi postopki in to so vprašanja, ki
               našim sodnikom povzročajo precej težav in v končni fazi tudi vrhovno sodišče se je v
               primeru nekaterih kaznivih dejanj po spremembi kazenske zakonodaje s tem moralo
               ukvarjati. <stage type="mag"/> <stage>(nadaljevanje)</stage> Drugače bi pa želela
               v zvezi s tem opozoriti še nekaj. Kazniva dejanja zoper gospodarstvo so vseeno pa v
               osnovi, torej kljub nekaterim spremembam, ki so se dogajale od takrat, ko smo dobili
               prvi kazenski zakonik pa do danes, torej tudi do teh predlagani sprememb. V osnovi so
               to še vedno, se pravi na sistemski ravni dejanja, ki so nastajala, katerih opisi so
               nastajali tam v letih 1993-94, ko se je oblikoval prvi kazenski zakonik. Torej
               sistemskega posega v to poglavje še ni bilo. Treba pa je vedeti, da se je gospodarski
               sistem in gospodarska zakonodaja od takrat pa do danes bistveno spremenila, v
               določenem delu dodelala, v določenem delu šla pa tudi povsem na drugačne temelje. Kar
               želim povedati je to, da, se pravi tista sistemska celovita prenova poglavja kaznivih
               dejanj zoper gospodarstvo našega zakonodajalca še čaka. Predpogoj, da se bo to lahko
               napravilo je pa analiza gospodarskega sistema kot celote. Kajti, opisov gospodarskih
               kaznivih dejanj ni mogoče določati, vsaj ne tistih tipičnih, ne torej tistih, ki
               segajo na področje insolvenčnih deliktov, borznih deliktov in tako dalje. Tega ni
               mogoče določati mimo določb kot jih gospodarska zakonodaja vsebuje. Z analizo tega
               gospodarskega sistema in zakonodaje, kakršna je trenutno na tistem področju, na
               podlagi te analiz se bo potem treba pač enkrat odločiti kaj je v sodobnem tržnem
               gospodarstvu slovenskega tipa dovoljeno, kaj ni dovoljeno in kaj od tega, kar ni
               dovoljeno, je tako nevarno in škodljivo za vrednote širšega področja gospodarstva, da
               zahteva kazenskopravno inkriminacijo. To bo nekoč treba napraviti. To je zelo
               zahteven projekt, ki mora biti peljan strokovno, v nobenem primeru politično. In šele
               na ta način se bo, po moje, dalo priti do enega konstruktivnega poglavja kaznivih
               dejanj zoper gospodarstvo. Če bodo vpisi z modro uporabo blanketnih norm napravljeni
               dobro je to potem lahko tudi ena zelo dobra osnova za uspešno delo v praksi.
               Parcialno gledano so posamezne rešitve, po moji oceni, v večjem delu, ki se tičejo
               kaznivih dejanj zoper gospodarstva v predlogu KZ1 B ustrezne, ampak celovito prenovo,
               sistemsko prenovo pa poglavje Kaznivih dejanj zoper gospodarstvo še potrebuje.</p>
               <p>Drugo, kar se tiče predlagane spremembe 226. člena Kazenskega zakonika, se pravi
               povzročitev stečaja z goljufijo ali nevestnim poslovanjem, gre za inkriminacijo, ki
               naj bi nadomestila oziroma ki pomeni pač dodelano obliko trenutnega kaznivega dejanja
               lažnega stečaja. Ta nova inkriminacija je vsekakor boljša v tistem delu v katerem
               stečaj ponovno določa ali izbris gospodarske družbe iz sodnega registra po uradni
               dolžnosti, ponovno določa kot objektivni pogoj kaznivosti. Namreč, treba se je
               zavedati, da so posledice, tudi protipravnih ravnanj v gospodarstvu pogosto po naravi
               stvari nepredvidljive. In da takšnih posledic kot je stečaj ali mogoče tudi nekih
               drugih posledic enostavno ni primerno opredeljevati kot zakonske znake, ki morajo
               biti zajeti v storilčevo krivdo. Zaradi tega, ker sodišče glede na kompleksnost,
               lažni stečaj ni, torej povzročitev stečaja tudi z goljufivim ravnanjem to ne more
               biti enkratno dejanje, ki se izvrši v enem dnevu ali v enem tednu. To je proces, ki
               lahko traja dlje časa. Lahko traja leto dni. Nanj lahko vpliva vse sorte, od
               gospodarske krize in naprej in nazaj in nato seveda storilci, tudi če so zelo
               zlonamerni neposrednega vpliva nimajo. Vezati na to njihov naklep je seveda
               neprimerno. Uporaba instituta objektivnega pogoja kaznivosti v teh primerih primerna.
               Torej v novem opisu gre drugi odstavek v tej smeri, da stečaj postaja objektivni
               pogoj kaznivosti, kar jaz ocenjujem kot ustrezno.</p>
               <p>Je pa tudi v novem zakonskem besedilu ostala nerešena ena od pomembnih težav opisa
               tega kaznivega dejanja, ki je nastal z uveljavitvijo KZ1, ko je bil poleg stečaja,
               kot zakonski znak, v bistvu posledica v opis vnesena tudi izbris gospodarske družbe
               iz sodnega registra po uradni dolžnosti. Namreč, <stage type="mag"/> <stage>(nadaljevanje)</stage> ta izbris oziroma stečaj se morata kombinirati z
               izvršitvenimi načini, ki so v zakoniku taksativno našteti. In ti izvršitveni načini
               po naravi ali po logiki stvari ne morejo sovpadati z izbrisom gospodarske družbe iz
               sodnega registra brez likvidacije. Kajti, družba se izbriše pač po pravilih zakona o
               finančnem poslovanju podjetij in tako dalje, če je prenehala poslovati, nima
               premoženja in je izpolnila vse svoje obveznosti. Že ta "vse svoje obveznosti" se za
               tistimi zadevami, ki vodijo sicer v prezadolženost, insolventnost in tako dalje ne
               more kombinirati, ali pa če enostavno ne posluje na poslovnem naslovu, se pravi če je
               nedosegljiva. Torej, teh kriterijev z navideznimi prodajami, odtujitvami premoženja,
               lažnimi pogodbami in priznanjem neresničnih terjatev in tako dalje enostavno ni
               mogoče izpolniti, ne sodijo skupaj. Jaz sem predlagatelja na to že opozorila in
               mislim, da se pripravlja tudi neka sprememba v tej smeri. Se pravi, težavo bi bilo
               primerno rešiti z dodanim novim izvršitvenim načinom, ki bi inkriminiral goljufive
               načine ustvarjanja pogojev za izbris gospodarske družbe po uradni dolžnosti. To bi
               bilo to. Hvala lepa.</p>
            </sp>
            <sp xml:id="SDT5-OZNPJUIP-Javna-004-2011-09-29.sp5">

               <speaker>PREDSEDNIK DR. VINKO GORANEK:</speaker>

               <p>Hvala. K besedi vabim predsednika Računskega sodišča. Dr. Igor Šoltes izvolite.</p>
            </sp>
            <sp xml:id="SDT5-OZNPJUIP-Javna-004-2011-09-29.sp6">

               <speaker>DR. IGOR ŠOLTES:</speaker>

               <p>Lep pozdrav vsem prisotnim tudi v imenu Računskega sodišča. Računsko sodišče sodeluje
               na tej javni predstavitvi mnenj ob predlogu zakona o spremembah in dopolnitvah
               kazenskega zakona, ker seveda želimo tudi javno podpreti uzakonitev novega kaznivega
               dejanja, ki inkriminira oškodovanje javnih sredstev. Gre za 257.a člen, ki je sicer
               umeščen v poglavje zakonika z naslovom Kazniva dejanja zoper uradno dolžnost in javna
               pooblastila.</p>
               <p>Računsko sodišče v izdanih revizijskih poročilih poroča tudi o nepravilnostih, ki
               imajo za posledico oškodovanje javnih sredstev in kadar pri tem seveda ugotovi, da so
               po našem mnenju podana oziroma podani znaki suma, da ima neko sporno ravnanje tudi
               znake kaznivih dejanj. V takih primerih vložimo kazensko ovadbo. Od leta 2000 do
               danes je Računsko sodišče tako vložilo 47 kazenskih ovadb zaradi različnih kaznivih
               dejanj, med katerimi prevladujejo zlorabe uradnega položaja ali uradnih pravic
               zlorabe položaja ali pravic ter ponareditve uradnih listin. Po zadnje zbranih
               podatkih je bilo več kot 50% ovadb zavrženih, vendar je vloženih aktov zelo majhno,
               obsodilna sodba od vseh teh pa je samo ena. Zato si prizadevamo, da bi tudi glede na
               našo poslanstvo, glede na to, da smo vrhovni varuhi javnih financ, na različne načine
               tudi preprečiti oškodovanje javnih sredstev tudi z, če rečemo, preventivnimi nameni.
               Po našem mnenju uveljavitev take novele oziroma takega člena bo imela kar pomemben
               preventiven učinek.</p>
               <p>Tako je Računsko sodišče, da bi se tudi na normativni ravni zavarovala javna sredstva
               kot posebna vrednota oblikovala ustrezno kaznivo dejanje in aktivno sodelovala pri
               oblikovanju tega novega kaznivega dejanja. Pri tem smo kar dolgo časa usklajevali
               predlagano besedilo člena s strokovno javnostjo, s predstavniki, tudi kolegom iz
               tožilstva, policije, NPU-ja tudi, pravosodja ravno zaradi tega del, ker smo vedeli,
               da gre za relativno pomembno materijo, ki seveda odpira neko novo poglavje prti
               zaščiti javnih financ. In mislim, da bo v bodoče tudi delo preiskovalnih organov,
               predvsem pa tudi tožilcev lahko mnogo lažje.</p>
               <p>Pri tem naj navedemo, da se je s to inkriminacijo oškodovanja javnih financ ukvarjala
               tudi posebna medresorska delovna skupina, ki jo je imenoval minister za pravosodje v
               okviru sveta za kaznovalno pravo. Ta skupina je v svojem poročilu med drugim tudi
               ugotovila, da je že iz generalno preventivnih razlogov primerno sredstvo javnih
               financ <stage type="mag"/> <stage>(nadaljevanje)</stage> izrecno opredeliti kot
               objekt varstva v posebnem delu KZ-ja. In torej tudi predlaga dikcijo novega 257. a
               člena, ki inkriminira oškodovanje javnih financ. Tudi vrhovno državno tožilstvo
               Republike Slovenije je, ko se je oblikoval nov člen ugotavljalo, da so težave pri
               pregonu storilcev, ki poškodujejo javna sredstva predvsem z vidika zahtevane krivde
               saj bi ta zaradi pomena javnih financ ter pa pričakovane skrbnosti odgovornih oseb,
               ki jih zavezuje zlasti načelo gospodarnosti morali zajeti tudi eventualni naklep in
               vsaj še zavestno seveda malomarnost. Daljša doba razkrivanja dejanj, praviloma po
               izteku mandata ali zamenjavi upravljavcev in pomen varstvenega objekta pa narekuje,
               da tudi dvig zagrožene kazni s čimer se, kar je zelo pomembno, podaljšujejo tudi
               zastaralni roki.</p>
               <p>V predlaganem novem kaznivem dejanju se kaznuje uradna oseba, javni uslužbenec ali
               druga pooblaščena oseba uporabnika javnih sredstev, ki pri naročanju, pridobivanju in
               upravljanju teh sredstev ali razpolaganju z njimi zavestno krši predpise pušča
               dolžnemu .../Nerazumljivo./... ali kako drugače povzroči onemogočanje zakonito ali
               nenamensko uporabo javnih sredstev čeprav predvideva ali bi morala in morala
               predvidevati da lahko za javna sredstva zaradi tega nastane večja premoženjska škoda
               in ta res nastane. Predlagano torej je, da se storilec kaznuje z zaporom od treh
               mesecev do petih let in z denarno kaznijo, če pa zaradi takšnega ravnanja nastane
               večja oziroma velika premoženjska škoda se, kot je določeno v drugem odstavku tega
               predlaganega člena storilec kaznuje z zaporom od enega do osmih let in z denarno
               kaznijo.</p>
               <p>V novem kaznivem dejanju so torej storilci poleg uradne osebe kot jo opredeljuje prvi
               odstavke 39. člena Kazenskega zakonika tudi javni uslužbenci, ki delujejo pri
               uporabniku javnih sredstev ter pravne osebe zasebnega prava ali zasebniki, če z
               javnimi sredstvi s katerimi zagotavljajo javno dobrino zagotavljajo nezakonito in jim
               povzročajo škodo.</p>
               <p>Kot posebna izvršitvena oblika poleg kršitev predpisov v smislu aktivnega ravnanja je
               vključena tudi opustitev, to je zelo pomembno, nadziranja ki mora zagotoviti
               preprečevanje oškodovanja na podlagi posebnih pooblastil za izvršitev katerih mora
               veljati enaka odgovornost kot za pridobivanje, razpolago in upravljanje.</p>
               <p>Glede krivdne oblike predlog omogoča pregon za dejanje storjena z direktnim ali
               eventualnim naklepom glede kršitve zakona, opustitve dolžnega nadzorstva ali drugega
               izvršitvenega ravnanja. Glede na pomen zavarovanja dobrine je mogoča storitev tudi z
               zavestno malomarnostjo, ki mora obsegati zavestno nezakonito malomarnostjo oziroma
               nenamenski porabi. V razmerju do prepovedanih posledic, to je nastanek škode pa je
               kot pogoj določena zavestna ali tudi nezavestna malomarnost glede možnosti nastanka
               premoženjske škode, katere dejanski nastanek sam v objektivni pogoj kaznivosti.</p>
               <p>Posebej za predlagano kaznivo dejanje sta vpeljana tudi dva pomena izrazov, ki sta
               pomembna za določitev zakonskih znakov novega kaznivega dejanja in sicer uporabnih
               javnih sredstev in javna sredstva. Ker ravno skozi diskusijo s kolegi tudi tožilci
               smo ugotovili, da različno razumemo posamezne pojme kot je recimo pojem uradna oseba
               in se pojavi kar zanimiva diskusija, ker .../Nerazumljivo./... seveda uradne osebe po
               nekaterih razmišljanjih torej ne bi bili umeščeni tudi župani, ki so uradne osebe
               seveda takrat kadar sklepajo zakonske zveze ampak gre za seveda pomembno področje to
               je lokalne samouprave, ki seveda predstavljajo veliko tveganje za ne samo
               neracionalno ampak včasih tudi tveganje za nezakonito ravnanje z javnimi sredstvi.
               Zaradi tega je bila pomembna ta definicija mogoče v širšem kontekstu zato so tudi
               dodana ta dva pomena izraza recimo pri uporabnih javnih sredstev, ki je pravna oseba
               javnih sredstev ali njene enote, upravna oseba zasebnega prava ali zasebnik, če z
               javnimi sredstvi izvaja javno službo ali druge dejavnosti v javnem interesu ali če bo
               zagotavljal javne dobrine na podlagi koncesije ali izključne pravice. Torej ta del se
               razširja torej tudi na ta širši <stage type="mag"/>
               <stage>(nadaljevanje)</stage> pojem države. Javna sredstva pa so po temu členu tudi nepremičnine,
               premične stvari, denarna sredstva, terjatve kapitalske naložbe in druge oblike
               finančnega premoženja države, samoupravne lokalne skupnosti evropske unije ali druge
               osebe javnega prava. torej gre za vse kar sodi pojem premoženja oseb javnega
               prava.</p>
               <p>Po našem mnenju je seveda ta predlagani člen opreme tudi z dovolj poglobljeno
               obrazložitvijo, ki se naslanja tudi na javno finančne predpise in seveda bo lahko
               pomoč pri zapolnjevanju vsebine nove kazenske določbe v sodni praksi. Predvsem pa smo
               prepričani, da bo ta člen pomembno pripomogel po eni strani k še večji učinkovitosti
               na področju pregona tovrstnih ravnanj, ki pomenijo kot posledica oškodovanje javnih
               financ in po drugi strani, kot sem tudi prej rekel ta preventivni učinek, ki bo
               mogoče ali skoraj nemogoče ampak tudi verjetno podal razmislek marsikomu, ki seveda
               brez takšne stroke inkriminacije ravnanj bi ravnal tudi drugače, v nekaterih primerih
               tudi nezakonito. Hvala lepa.</p>
            </sp>
            <sp xml:id="SDT5-OZNPJUIP-Javna-004-2011-09-29.sp7">

               <speaker>PREDSEDNIK DR. VINKO GORENAK:</speaker>

               <p>Hvala vam. Sledi nastop gospoda Andreja Tomšiča, urad informacijske pooblaščenke.
               Izvolite.</p>
            </sp>
            <sp xml:id="SDT5-OZNPJUIP-Javna-004-2011-09-29.sp8">

               <speaker>MAG. ANDREJ TOMŠIČ:</speaker>

               <p>Najlepša hvala za besedo spoštovani.</p>
               <p>Informacijski pooblaščenec podaja svoje stališče predvsem v zvezi s predlaganimi
               spremembami 149. b člena Zakona o kazenskem postopku. Predlagane spremembe so zelo
               zaskrbljujoče z našega stališča torej stališča poslanstva varuha zasebnosti. Mnenja
               smo,d ta predlog sprememb prinaša neupravičen in prekomeren poseg v temeljno
               človekovo pravico do zasebnosti. Če pojasnimo za kaj se gre, namen predlagane
               spremembe je namreč omogočiti pridobivanje prometnih in lokacijskih podatkov v
               prometu elektronskih komunikacij. V mobilni telefoniji gre torej za to kdo je kdaj
               koga klical, kje se je takrat nahajal, kako dolgo je trajal klic in podobno in sicer
               ne samo za določeno komunikacijsko sredstvo kot je telefon, telefonska številka ampak
               za celotno komunikacijsko opremo kar pomeni bazno postavljanje mobilnega operaterja
               ali celo več raznih postaj mobilnega operaterja. Pooblaščenca najbolj skrbi dejstvo,
               da so takšni predlogi bili podani brez predložitve kakršnih koli resnih in
               poglobljenih strokovnih analiz. Analize na katerih bi se sploh lahko začeli
               pogovarjati o tako resnem in rigoroznem ukrepu bi morale oceniti vsaj koliko
               posameznikov bo zajetih v takšne preiskave, kakšna bo učinkovitost in pogostost
               izvajanja teh ukrepov, za katera kazniva dejanja je to resnično potrebno, kakšni so
               izvedbeni odzivi pri podajanju odredb in posredovanih podatkov in kakšna tveganja
               pravzaprav prinašajo ti ukrepi in kakšne so možne zlorabe v povezavi s strani
               podatkov.</p>
               <p>Prav gotovo bi namreč rešili čisto vsako kaznivo dejanje, če bi celotno državo
               izpostavili stalnemu videu in avdio nadzoru in pridobivanju prometnih in lokacijskih
               podatkov. Ampak seveda vprašati se moramo ali želimo iti v tako nadzorovano državo in
               kje se bomo ustavili, kakšni bodo naslednji koraki? Bomo prepovedali preplačniške
               anonimne sim kartice? Bo naslednji korak ukinitev brezplačne uporabe interneta v
               spletnih kavarnah, bo obvezna registracija? V Nemčiji bi verjetno pred to dvorano
               imeli na tisoče ljudi, ki bi protestirali namreč tako se je zgodilo že takrat, ko so
               uvedli obvezno hrambo prometnih podatkov, mi pa jo samo še širimo. Ravno zato je v
               svobodnih in demokratičnih ureditvah potrebno takšne posege, ki drastično spreminjajo
               obseg vdora v temeljen človekove pravice kot je pravica do komunikacijske in
               informacijske zasebnosti spremljati zelo preudarno in na podlagi temeljitih in
               strokovnih analiz z upoštevanjem stroge sorazmernosti in potrebnosti takšnih ukrepov.
               Takšnih analiz nismo nikjer videli.</p>
               <p>Na žalost je zasebnost včasih zelo težko braniti, še definirati pravzaprav in kako
               potrebne so takšne analize preden se takšni ukrepi sploh predlagajo lahko pojasnimo
               na zelo kratkem in nazornem primeru; vzemimo rop banke, očividci poročajo, da je
               storilec pred samo storitvijo kaznivega dejanja uporabljal mobilni telefon.
               Preiskovalni sodnik bo zahteval podatke o opravljenih klicih za obdobje pol ure
               recimo prej in kasneje pred kritičnim trenutkom in sicer za vse bazne postaje v
               bližini storitve kaznivega<stage type="mag"/> <stage>(nadaljevanje)</stage>
               dejanja. Ker ne bo vedel na koga se je povezal storilec bo to moral zahtevati od vseh
               operaterjev. Če smo š bolj plastični, recimo, da gre za .../Nerazumljivo./... na
               drugi strani ceste gotovo ima med zajetimi podatki o klicih tudi podatke o klicih
               poslancev. Ali bodo komunikacijski podatki nedolžnih posameznikov izpostavljeni
               preiskavi bo tak prepuščeno zgolj naključnemu dejstvu ali se njihov mobilni aparat
               nahaja v bližini storitve takšnega kaznivega dejanja in še huje, ali so slučajno bili
               celo na drugem koncu države in so klicali posameznika, ki je bil slučajno v bližini
               storitve kaznivega dejanja. In ker je s podatki tako imenovane "date orientation"<stage>(?)</stage>
               zbirke bodo takšnih podatki hranjeni za obdobje desetih let. Posredovane podatke po
               določbah zakona o transkomunikacijah morajo operaterji hraniti deset let. Koliko
               nedolžnih posameznikov bo v temu sklopu posredovanih podatkov verjetno lahko sami
               ocenite. Ne pozabite, tukaj notri so tudi lokacije tako klicanih kot kličočih
               oseb.</p>
               <p>Verjetno pa si lahko predstavljamo, da storilci resnih kaznivih dejanj vseeno niso
               tako nedolžni in da vedo, da se določene zadeve sledijo in hranijo in je zelo
               verjetno, da bodo uporabljali predplačniške pakete mobilne telefonije, morda nekateri
               še bolj, da tako rečem, prefrigani bodo verjetno tudi uporabljali pametni mobilni
               telefon s "skype" povezavo, na bližnjo dostopno internetno točko in takrat o temu
               klicu ni nobenega podatka. Kaj bo rezultat odredbe sodnika za prometne podatke
               celotne bazne postaje? Pridobil bo podatke izključno nedolžnih oseb namreč klica tega
               storilca ne bo med temi podatki, ker operaterji tega klica sploh ne bodo imeli
               zabeleženo. Kako dolgo bodo podatki teh nedolžnih oseb hranjeni? Deset let. Namesto
               štirinajstih mesecev bo doba hrambe podaljšana na deset let.</p>
               <p>Kot je razvidno iz enega samega praktičnega primera je teh primerov najbrž zelo
               veliko in verjetno jih je potrebno temeljito in strokovno in podrobno analizirati
               preden se sploh predlaga takšna sprememba. Takšne analize nismo videli zato menimo,
               da je predlog sprememb 149. b člena Zakona o kazenskem postopku nesprejemljiv in da
               nesorazmerno posega v temeljne človekove pravice do zasebnosti. Hvala.</p>
            </sp>
            <sp xml:id="SDT5-OZNPJUIP-Javna-004-2011-09-29.sp9">

               <speaker>PREDSEDNIK DR. VINKO GORENAK:</speaker>

               <p>Hvala vam. Minister in državna sekretarka sta me opozorila, da uvodoma ni bil
               predstavljen Zakon o kazenskem postopku zato bi dali še besedo državnemu sekretarju.
               Izvolite gospod Škrlec.</p>
            </sp>
            <sp xml:id="SDT5-OZNPJUIP-Javna-004-2011-09-29.sp10">

               <speaker>BOŠTJAN ŠKRLEC:</speaker>

               <p>Hvala lepa gospod predsednik, lep pozdrav sem prisotnim.</p>
               <p>Nekaj uvodnih predstavitev Zakona o kazenskem postopku je na mestu preden se začne
               strokovna razprava v širšem obsegu čeprav smo del tega pravzaprav že slišali od
               predstavnika informacijske pooblaščenke.</p>
               <p>Torej v zvezi s predlogom sprememb Zakona o kazenskem postopku je potrebno poudariti,
               da gre za projekt, ki v bistvu sodi v del širšega projekta, to je priprave novega
               zakona o kazenskem postopku. Ta projekt priprave novega Zakona o kazenskem postopku
               je bil začet že nekaj mandatov nazaj in tudi v temu mandatu se na temu projektu
               intenzivno dela in se bo delalo tudi naprej. Ena izmed ugotovitev strokovne skupine
               ki je na temu projektu delala je bila, da ni ustrezne vmesne faze med zaključenim
               postopkom preiskave in začetkom glavne obravnave v katerem bi se mora biti lahko na
               kakšen bolj skrajšan način odločalo o predmetu spora.</p>
               <p>V razpravah, ki jih je strokovna skupina opravila se je pokazalo kar nekaj možnosti
               za uvedbo teh novih alternativnih postopkov, tako na primer postopek na podlagi
               priznavanja, postopek ali je bil storilec zaloten na kaznivem dejanju, postopek na
               podlagi dogovora o kazni, pospešeni postopek, če pride do odpovedi pravicam,
               kaznovalni nalog in podobno.</p>
               <p>Predlagatelji smo se odločili za postopno uvedbo novosti v Zakon o kazenskem postopku
               zaradi tega smo v okviru izhodišč spremembe tega zakona vključili nekatere izmed
               predlaganih oziroma možnosti, ki so se pojavile. Predlagana ureditev, ki je danes
               pred vami je predmet te splošne oziroma javne predstavitve mnenj, upošteva tudi
               rezultate empirične raziskave, ki jo je v letu 2004 objavil Inštitut za kriminologijo
               pri pravni fakulteti v Ljubljani z naslovom rezultati analize trajanja in poteka
               kazenskih postopkov v Republiki Sloveniji. Ta raziskava je opozorila na številne
               možnosti za izboljšavo kazenskega postopka, med drugim tudi v tem,<stage type="mag"/> <stage>(Nadaljevanje)</stage> da se v veljavnem kazenskem zakonu o
               kazenskem postopku ne obstoji umestna faza, ki bi začrtala jedro spora med obtožbo in
               obrambo ter potek in procesom gradivo za glavno obravnavo, in da obstoj instrukcijske
               maksime in načela materialne resnice, ki sta pripeljani tako daleč, da ne dopuščata
               prekluzija glede navajanja dejstev in njihovega dokazovanja, kar povzroča preložitve
               glavnih obravnav zaradi novih dokazov, s tem pa seveda tudi dolgo trajanje sodnih
               postopkov. Menimo, da je prav institut pred obravnavanega naroka omogoča bolj
               učinkovit nadaljnji potek kazenskega postopka. Na njem se bo namreč obdolženec lahko
               v navzočnosti svojega zagovornika in državnega tožilca pred sodiščem izjavil o krivdi
               ter o nadaljnjem poteku kazenskega postopka. Če bo obdolženec pred sodiščem krivdo
               priznal, se mu v skrajšani postopek izreka kazenske sankcija brez glavne obravnave.
               Če pa ne, se bodo že po tej fazi izločili nedovoljeni dokazi in se odločili o
               procesnih predlogih strank, ugotovilo se bo katera dejstva so med strankama sporna in
               s katerimi dokazi se bodo na glavni obravnavi dokazovala. Med strankama se bo tako že
               v tej fazi pred sodiščem izkristaliziralo bistvo spora o glavni stvari, samo sojenje
               pa bo zaradi tega lahko potekalo hitreje in bolj ekonomično.</p>
               <p>Poleg teh novosti v zvezi s priznanjem predlagana novela določi tudi možnost dogovora
               za hitrejši potek in končanje glavne obravnave, kadar obdolženec sicer ne bo priznal
               dejanja, bo pa pripravljen na to, da se odreče nekaterim procesnim pravicam, seveda
               če se s tem sam strinja. Zelo pomembno novost v našem procesnem zakonu bo
               predstavljala tudi ureditev sporazuma o priznanju krivde. S tem institutom se bo
               uzakonila možnost, da se državni tožilec in obdolženec dogovorita pod kakšnimi pogoji
               bo obdolženec ali osumljenec pred sodiščem krivdo priznal. Možnost sojenja v
               kazenskih zadevah na podlagi predhodnega dogovora med tožilcem in obdolžencem je
               sprejeta tudi v mnogih drugih evropskih državah.</p>
               <p>Nadaljnja predlagana sprememba je ukinitev izrednega pravnega sredstva za izredno
               umiritev kazni in nekih sprememb je deležna. Sodeluje že tri pogoje za obrazložitev
               .../nerazumljivo/... zahteve za varstvo zakonitosti. Zaradi uvajanja novih institutov
               in spremembe postopka po pravnomočnosti obtožnice so predlagane spremembe ustreznih
               veljavnih členov, ki se nanašajo deloma tudi na glavno obravnavo, pritožbeni
               postopek, odločitve o izločitvi sodnikov in podobno. Zaradi poenostavitve in
               pospešitve sodelovanja v kazenskih zadevah se spreminjajo tudi veljavni instituti
               mednarodne pravne pomoči. To so mala mednarodna pravna pomoč, izvršitev tuje sodne
               odločbe, odstop od pregona in izročitev. Uskladitev zakona je prav tako potrebna
               zaradi že predlaganih sprememb in dopolnitev kazenskega zakonika, ki bo ponovno
               urejal varnostne ukrepe obveznega psihiatričnega zdravljenja in varstva v
               zdravstvenem zavodu in na prostosti. Ne nazadnje predlagana sprememba zakona je
               potrebna tudi z vidika spoštovanja odločitev Ustavnega sodišča, saj se s to novelo
               izpolnjujejo tri njegove odločbe s predlogom tega zakona pa se spreminjajo tiste
               določbe veljavnega zakona, za katere se je v praksi ugotovilo, da so bodisi
               pomanjkljive in bodisi ne zadosti jasne. Spremembe in dopolnitve Zakona o kazenskem
               postopku v katerih bo potekala razprava pred tem omizjem, so rezultat poglobljenega
               in strokovnega dela strokovnjakov, ki so s pripravami novih določb ZKP začeli že v
               času mandata prejšnjih vlad. Pri pripravi te novele smo se zavzemali za izmenjavo
               mnenj in stališč v zelo širokem strokovnem krogu usklajevanja in tudi medresorskega
               usklajevanja, saj nismo želeli teoriji in praksi vsiljevati premalo pretehtanih in
               premalo premišljenih ali slabo pripravljenih rešitev. Predlagane rešitve so bile
               obravnavane tudi na Svetu za kaznovalno pravo, ki se je strinjal, da se v predlogu
               novele ureditev vprašanj pred obravnavanega naroka in sporazuma o priznanju krivde.
               Ne gre prezreti, da tudi Vrhovno sodišče Republike Slovenije v poročilu o
               gospodarskih kaznivih dejanjih in kaznivih dejanjih kršitev temeljnih pravic
               delavcev, med sklepnimi ugotovitvami kot ukrep na zakonodajni pravni predlagalo
               sprejem predpisov, ki omogočajo razčiščevanje spornih vprašanj že pred glavno
               obravnavo.</p>
               <p>Spremembe in dopolnitve te novele so tako deležne strokovne podpore in kljub uvedbi
               novih institutov kot sta pred obravnavani narok ter možnost dogovora med tožilstvom
               in obdolženim o priznanju krivde, je bila v strokovni javnosti vidneje kritično
               ocenjena le sprememba ureditve pridobivanja prometnih podatkov v elektronskem
               komuniciranju, o čemer je povedal nekaj več že moj predhodnik. Glede na to, da je ta
               razprava strokovna izmenjava <stage type="mag"/> <stage>(nadaljevanje)</stage>
               argumentov, se veselimo vseh pomislekov ali pohval, ki bodo izrečene, zlasti tudi o
               tej morda najbolj izpostavljeni določbi v tej noveli. Zaključno torej, s predlaganimi
               spremembami in dopolnitvami bodo vzpostavljeni pogoji za hitrejši in učinkovitejši
               potek kazenskih postopkov ob hkratnem upoštevanju vseh potrebnih varovalk. Ker pa
               bosta redni in skrajšani postopek o Zakonu o kazenskem postopku ostala nespremenjena,
               hkrati ocenjujemo, da predlagana postopna dopolnitev zakona v praksi ne bo pomenila
               večjih pretresov, bo pa pomenila uspešnejšo možnost za postopno uveljavljanje novega
               modela kazenskega postopka, kot ga predvideva novi bodoči Zakon o kazenskem postopku.
               In kar je pomembnejše, preizkus in uvedbo delovanja teh institutov v praksi. Hvala
               lepa.</p>
            </sp>
            <sp xml:id="SDT5-OZNPJUIP-Javna-004-2011-09-29.sp11">

               <speaker>PREDSEDNIK DR. VINKO GORENAK:</speaker>

               <p>Hvala vam. K besedi vabim mag. Jožefa Kovača. Izvolite.</p>
            </sp>
            <sp xml:id="SDT5-OZNPJUIP-Javna-004-2011-09-29.sp12">

               <speaker>MAG. JOŽEF KOVAČ:</speaker>

               <p>Lep pozdrav vsem prisotnim! Prihajam iz Ministrstva za notranje zadeve. Sem sekretar.
               Danes bom pa predstavil svoje lastno strokovno mnenje.</p>
               <p>Najaktualnejše vprašanje na področju našega kazenskega procesnega prava je že dalj
               časa vprašanje, kako izboljšati učinkovitost kazenskih postopkov ter ekonomičnost
               poteka glavne obravnave in na kakšen način reformirati kazenski postopek, da bo
               dosežen njegov občutnejši premik bolj v .../nerazumljivo/... smer. Za ta prehod in
               izboljšavo, je potrebna analiza metodoloških izhodišč, ki naj da odgovor na
               vprašanje, na kakšen način z večjo aktivnostjo strank, v bistvu pasevizirati sodišče,
               da bo zagotovljen večji nivo njegove nepristranskosti, strankama pa zagotovljen še
               bolj enakopravnem položaj v kazenskem postopku. Obstoječemu zakonskemu konceptu se
               očita, da sta instrukcijska maksima in načelo materialne resnice ovira njegovemu
               nadaljnjemu razvoju, ki bi zagotavljal večjo neodvisnost sodišča in večjo aktivnost
               samih strank, s tem pa boljšo možnost, da enakopravneje vplivata na sam izid
               postopka. Raziskava inštituta za kriminologijo Pravne fakultete je pred leti o
               trajanjem, poteku kazenskih postopkov, je pokazala, da je eden ključnih problemov
               premajhna učinkovitost predkazenskega postopka, prevelika pasivnost državnega tožilca
               in še druge pomnajkljivosti. Menim,d a sodišče lahko ostane pasivno tudi pri
               obstoječi zakonski ureditvi, seveda če sta stranki dovolj tekmovalni oziroma aktivni
               v samem dokaznem postopku. Smiselno bi bilo spremeniti določbe obstoječega 17. člena
               ZKP, v smislu, da bi instrukcijska maksima zavezovala sodišče, da bi po uradni
               dolžnosti ugotavljale tista pravno pomembna dejstva, ki obdolženca razbremenjujejo,
               če tega ne bi v sami zadostni meri storila že državni tožilec, niti obramba. Potrebno
               je tudi upoštevati, da resnica ni cilj kazenskega postopka, temveč le sredstva s
               pomočjo katerega se ugotavlja do kakšne mere je očitek obtožbe utemeljen. To kažejo
               instituti, ki pomenijo odstop od načela materialne resnice. V primeru odprave načela
               materialne resnice bi ga v zadostni meri uspešno nadomestilo načelo pravičnega
               kazenskega postopka. Za .../nerazumljivo/... postopek se trdi, da je pravičnejši, ker
               sodišče ne posega v spor med strankama, in je bolj nepristransko. V bistvu pa se spor
               razrešuje s sklicevanjem strank na to, da je res kar trdita. Če primerjamo naš
               kazenski postopek, torej angloameriški sistem, pri nas velja načelna absolutna
               ekskluzija, torej izločitve neveljavnih dokazov v angloameriškem sistemu pa velja
               načelo utilitaristične ekskluzije, kjer je resnica ravno nasprotno, odstop od
               ekskluzije in postane pomembna, če je potrebno, da se ugotovi resničnost obstoja
               obremenilnih dejstev, s sklicevanjem na izjeme v doktrine sadežev zastrupljenega
               drevesa. Prav te izjeme razkrivajo, da je tudi v .../nerazumljivo/... postopku
               resnica še kako pomembna. Potrebno je poudariti tudi to, da spoštovanje procesnih
               pravil, <stage type="mag"/><stage>(nadaljevanje)</stage> časovno ter
               stroškovno učinkovitost morajo v prvi vrsti zagotavljati oziroma zagotavlja ustrezni,
               profesionalni nivo tožilske, sodniške in odvetniškega kadra. Če tega ni, potem tudi
               dobre zakonodajne rešitve nimajo želenih učinkov. Če se osredotočim iz enega poskušam
               podati odgovore na vprašanja, ki so zastavljena v namen te javne predstavitve.</p>
               <p>Prvo, glede pred obravnavnega naroka. Mislim, da je narok pripravljavca zakona v
               korak pravo smer, saj je iz te faze določil procesni trenutek, ko se določno začrta
               sporni predmet in odloči, s čim se ga bo dokazovalo. Obdolženec se namreč izjavi v
               krivdi ter o samem nadaljnjem poteku postopka. Ocenjujem pa, da bi bilo smiselno bolj
               določno opredeliti, katerim pravicam se obtoženec odpove, če krivde po tožbi pred
               obravnavo naroku ne priznava, predsednik senata pa ga pouči o možnostih dogovora za
               hitrejši potek in končanje glavne obravnave, seveda pod tem pogojem, če se odpove
               določenim pravicam.</p>
               <p>Dolgoročni cilje, glede na te spremembe sigurno mora biti, da se sprejem novi Zakon o
               kazenskem postopku, s katerimi se zagotovile še večje pravne podlage za učinkovitost
               teka kazenskih postopkov in da bi se odpravile pomanjkljivosti veljavne ureditve.
               Smiselno pa je zadeve dograjevati oziroma spreminjati postopno. V tem kontekstu je
               sigurno potrebno tudi dolgoročno ukiniti preiskavo, vendar pod pogojem, da so, potem
               ostale faze postopka temu prilagojene, kot je to že delno nakazano v postopku ZKP1. S
               predlagano ureditvijo sporazuma o priznanju krivde predlaganih novih členih, obvezni
               sodelovanjem zagovornika pri pogajanjih o pogojih priznanja ter sodno kontrolo tega
               sklenjenega sporazuma se preprečuje, da bi obtoženec priznal krivdo za dejanje, ki ga
               sploh ne bi storil. Državni tožilec in obdolženec se dogovorita pod kakšnimi pogoji
               bo obdolženec pred sodiščem krivdo priznal. Tožilec, ki predlaga sporazum osumljenca
               pisno seznani z opisom dejanja in pravno kvalifikacijo, seveda ker je to že možno
               pred pričetkom kazenskega postopka.</p>
               <p>Po predlagani rešitvi mora namreč sodišče presoditi zakonito sklenjenega sporazuma o
               priznanju, ne samo po formalni, temveč tudi vsebinski plati, kar pomeni, ali je
               kaznivo dejanje, ki ga obtoženec priznava podprto z dokazi, ki so v spisu. Sodnik v
               tem primeru ohrani vodilno vlogo in deluje tudi ../Nerazumljivo./.., če oceni, da je
               nujno.</p>
               <p>Potem, predlagane rešitve na področju prekluzije novih dokaznih predlogov so ustrezno
               urejene, saj se s tem ne zavlačuje samega postopka. Menim, da predlagana dopolnitev,
               ki se nanaša na dokazni standard za obsodbo ob vseh predlaganih rešitvah ni ustrezna,
               namreč ugotavljanje dejstev in izvajanje posameznih dokazov v zvezi z njimi je v
               primeru sprejema izjave o priznanju krivde ali sporazuma, o priznanju krivde
               izključeno, zaradi česar ni več mogoče govoriti o tem, da se sodišče oziroma sodnik
               prepriča o krivdi obdolženca. Prepričanje je lahko v teh primerih podano le, glede
               vprašanja ali je bilo priznanje dano skladno z zakonom oziroma ali je bil sporazum o
               priznanju krivde sprejet skladno z zakonom.</p>
               <p>Ocenjujem tudi, da je predlagana dopolnitev 149b. člena ZKP primerna in ustrezna in
               ne pomeni tako velikega oziroma nesorazmernega posega v zasebnost posameznikov,
               katerih komunikacija z elektronskimi komunikacijskimi sredstvi je zabeležena na
               komunikacijski opremi.</p>
               <p>Menim tudi, da so predlagane spremembe 156. člena ZKP, s katerim se izpostavlja novi
               ukrep pri pridobivanju podatkov finančnega poslovanja ustrezno urejeno s samega
               vidika zagotavljanja učinkovitosti izvajanja. Predlagana rešitev tako odpravlja
               določene administrative in časovne omejitve pri preiskovanju zgoraj omenjenih
               kaznivih dejanj, omogoča <stage type="mag"/><stage>(nadaljevanje)</stage> pa
               tudi bolj učinkovito preiskovanje finančnih tokov in povezav ter izvorov sumljivega
               premoženja preko drugih računov. Zakon je predlagan zato, da bi se izboljšala časovna
               in stroškovna učinkovitost kazenskih postopkov ter ekonomičnost poteka glavne
               obravnave. Ustrezne rešitve v tej smeri so v predlogu že nakazane. Ali bodo odpravili
               pomanjkljivosti in omogočili povečanje učinkovitosti bo pokazal čas. Dolgoročno bo pa
               sigurno potrebno razmisliti o ukinitvi preiskave in pa tudi o drugačnem načinu
               ureditve ekskluzije z bolj ultiliterističnim pristopom. Hvala za vašo pozornost.</p>
            </sp>
            <sp xml:id="SDT5-OZNPJUIP-Javna-004-2011-09-29.sp13">

               <speaker>PREDSEDNIK DR. VINKO GORENAK:</speaker>

               <p>Hvala lepa. K besedi vabim gospoda Damijana Florjančiča. Izvolite.</p>
            </sp>
            <sp xml:id="SDT5-OZNPJUIP-Javna-004-2011-09-29.sp14">

               <speaker>DAMIJAN FLORJANČIČ:</speaker>

               <p>Hvala za besedo. Prihajam sicer iz Vrhovnega sodišča, ampak da ne bo pomote, izrecno
               povem, da bom tukaj predstavljal stališča kazenske sekcije Slovenskega sodniškega
               društva.</p>
               <p>V tem smislu lahko že uvodoma povem, da je bojazen sodnikov pri vsaki spremembi, kaj
               bo to povzročilo v praksi. Vsakršna širša in večja sprememba povzroči večje težave in
               zastoje pri sodniškem delu, javnost pa se, potem ne sprašuje, zakaj je do tega
               prišlo, ampak svoje nezadovoljstvo v smeri zoper sodstva sodnike. Zato se morda lahko
               na začetku tudi vprašamo, ali je resnično potrebna tako obsežna sprememba Kazenskega
               zakonika, ker vemo, da so bile določene težave z nekaterimi določbami kazenskega
               zakonika, vendar je na veliko teh težav odgovorila sodna praksa, tudi stališča, ki
               jih je zavzelo v nekaterih odločbah vrhovno sodišče in so bile na ta način težave
               odpravljene, vsaj naša percepcija je taka. Torej, ali je potrebno iti v tako obsežne
               spremembe s pričakovanimi omenjenimi negativnimi učinki. Večkrat je bilo že povedano,
               da se je treba sprememb na področju kazenskega prava reševati s tresočo roko, vendar
               se sprašujemo, ali je tako obsežna sprememba v roku le dveh let po zadnji globalni
               spremembi kazenskega zakonika res bila lahko sprejemana s tresočo roko. Mislim, da bi
               morali bitu tukaj vseeno nekoliko bolj previdni.</p>
               <p>Poleg tega se mi zdi, da se nekoliko bojazljivo dotikamo tudi vprašanja kazenskih
               sankcij. Pred leti je bilo morda z načelom zmanjševanja represije in represivne
               usmerjenosti kazenskega zakonika občutno zniževalo predpisovanje kazni za posamezna
               kazniva dejanja, vendar smo s tem pripeljali pred okrajna sodišča številna dejanja,
               ki tam pravzaprav po vsebini ne sodijo in jim marsikdaj okrajni sodniki niso kos. Ne
               glede na to, da je sodnik pač sodnik in mora svoje delo opravljati po najboljši
               vesti, znanju, itd., vendar je dejstvo, da so okrajni sodniki praviloma sodniki
               začetniki z manj prakse, manj izkušnjami in to objektivno, potem tudi povzroča tudi
               daljše kazenske postopke. Če jim, potem porinemo v naročje taka kazniva dejanja, ki
               zahtevajo globlje znanje tudi na posameznih področjih kot je na primer avtorsko
               pravo, kar je tipični primer. Že sam zakonodajalec ima probleme, kako formulirati
               kaznivo dejanje in je to celo neka specialna veja civilnega prava, potem si lahko
               predstavljamo, kako se bo sodnik začetnik na okrajnem sodišču ukvarjal s tovrstnimi
               vprašanji, ko bo obravnaval kazniva dejanja s tega področja. <stage type="mag"/><stage>(nadaljevanje)</stage> Na ta način je vrsta kaznivih dejanj v
               pristojnosti okrajnih sodišč, po moji oceni, predvsem neutemeljeno. Tukaj imamo lahko
               kar po vrsti nekatera kazniva dejanja, ki jih bom naštel: sprejemanje podkupnine pri
               volitvah, različna korupcijska druga dejanja, čeprav so temeljna predpisana s kaznijo
               do petih let, ker spada v pristojnost okrožnega sodišča, vendar se, potem v nekaterih
               odstavkih teh kaznivih dejanj, kazniva dejanja predpisana do treh let, ker je spet v
               pristojnosti okrajnega, tako na primer, 241/3. člen, 242/3., 261/3, 262/2. Vdor v
               poslovni informacijski sistem podobno zloraba notranje informacije, vemo kje se to
               dogaja, na kakšne načine, kakšne dokazne probleme lahko to povzroča v praksi. Po
               drugi strani imamo kazniva dejanja kot so na primer goljufija na škodo Evropske unije
               po predlagani noveli v 229. členu, kjer je predpisana kazen do treh let zapora. Ta
               kazen je povsem neprimerljiva z kaznivimi dejanji, na primer, goljufije ali poslovne
               goljufije. Podobno vprašanje se lahko pojavi z kaznivim dejanjem povzročanja stečaja
               z goljufijo, ker so tudi predpisane kazni povsem neprimerljive s siceršnjimi
               kaznivimi dejanji, goljufije pa vemo, kakšne posledice lahko povzročajo stečajni
               postopki in kakšne množične tragedije, da ne bomo rekli, velikanske škode se pri tem
               povzročajo. Mislim, da je bilo premalo pozornosti posvečeno prav temu dejstvu, odmere
               primerljivih kazni za nekatero od teh kaznivih dejanj.</p>
               <p>Izrecno bi želel omeniti 332. člen, ki se dotika obremenjevanja in uničevanja okolja,
               kjer gre za vrsto nedoločnih pojmov, ki jih zakon uvaja brez, da bi jih definiral in
               gre po mojem občutku vsaj za prelahkotno predpisovanje zakonskega besedila evropske
               direktive, ki je ta kazniva dejanja uvedla in smo jih mi dolžni implementirati,
               vendar ne vem, kako bo sodna praksa lahko opredelila kazenski znak, na primer,
               dejanske škode, kakovosti zraka, zemlje in vode, ali pa, če je zakonska dikcija, da
               gre za nezamenljive količine ali za pošiljke, ki se zdijo povezane, in podobne
               dikcije, ki so povsem nekompatibilne sicer s tekstovnim pristopom našega zakona.</p>
               <p>Glede Zakona o kazenskem postopku bi imel podobne pripombe kot so bile uvodoma že,
               glede kazenskega zakonika in tudi v tem delu se pravzaprav sodna praksa, vsaj kolikor
               je večinoma poznam, ne želi dodatnih, novih novel, ampak si želi novi Zakon o
               kazenskem postopku. V tem smislu je bil že sprejet sklep DZ pred leti, kjer se je
               natančno povedalo, v kakšno smer mora ta projekt naprej. Narejena je bila analiza
               Pravne fakultete, ki je dala izhodišča, v katero smer naj gre priprava novega zakona
               in ta analiza kolikor vem, je bila tudi plačana. Ne vem, zakaj potem plačujemo
               analize, ki jih nekako ne upoštevamo in ne delamo po teh, ki jih ponujajo. Sicer bi
               lahko rekli, da sedaj so tudi ti pristopi, ki uvajajo različne pred obravnavne naroke
               in druga sporazumevanja v postopek narejene z dobrimi nameni, vendar imamo
               inkvizitorno preiskavo <stage type="mag"/> <stage>(nadaljevanje)</stage> in
               hkrati uvajamo neke adversarne elemente, ki nimajo nikakršne povezave med temi dvema
               elementoma postopka. Pri predobravnavnem naroku uvajamo možnost izločanja dokazov,
               hkrati pri tem ohranjamo ugovor zoper obtožbo, kjer je pravo mesto za to, da se
               izloča tovrstne dokaze in bi lahko ta ugovorni postopek ustrezno prilagodili brez
               vnašanja novih, nekompatibilnih elementov v sam postopek. Po drugi strani gre tudi za
               uvajanje tega novega instituta pogajanja med državnim tožilcem in obdolžencem, ki je
               po, tudi lahko rečem, oceni Vrhovnega sodišča nekako uveden v najbolj liberalni
               obliki, ki so jo v praksi po našem vedenju pustili celo v nekaterih državah, kjer ta
               .../Nerazumljivo/... pravzaprav izvira, in so tudi pristopi, recimo v Nemčiji, na
               Hrvaškem glede teh vprašanj povsem drugačni.</p>
               <p>Hvala lepa.</p>
            </sp>
            <sp xml:id="SDT5-OZNPJUIP-Javna-004-2011-09-29.sp15">

               <speaker>PREDSEDNIK DR. VINKO GORENAK:</speaker>

               <p>Hvala vam.</p>
               <p>K besedi vabim gospo Živo Drol Novak.</p>
            </sp>
            <sp xml:id="SDT5-OZNPJUIP-Javna-004-2011-09-29.sp16">

               <speaker>ŽIVA DROL NOVAK:</speaker>

               <p>Hvala lepa, gospod predsednik za besedo.</p>
               <p>Jaz sem odvetnica Živa Drol Novak in bom predstavila stališče Zveze potrošnikov
               Slovenije o predlagani spremembi kaznovanja kršitve avtorskih pravic. </p>
               <p>Zveza potrošnikov Slovenije nasprotuje predlagani spremembi 148. člena Kazenskega
               zakonika. Poudariti je treba, da potrošniki niso kriminalci. Ta sodobna družba pa
               nujno potrebuje uravnotežen sistem avtorskih pravic in pravic potrošnikov in njihovih
               del. Avtorsko pravo bi moralo spodbujati kreativnost in inovativnost v korist celotne
               družbe. Moralo bi zagotavljati tudi primerno plačilo avtorjem zavarovanih del in
               hkrati omogočati razvoj novih načinov izmenjave znanja in idej. Očitno pa je, da si
               velike korporacije, ki obvladujejo glasbeni in filmski trg in digitalno tehnologijo
               želijo s prekomernim zaostrovanjem pogojev uporabe zaščitenih del pridobiti še večje
               dobičke. Pri tem svoje cilje uspešno zakrivajo s sklicevanjem na varstvo interesov
               avtorjev teh del in namenoma pretiravajo s trditvami, da zaradi nedovoljene uporabe
               nastaja ogromna gospodarska škoda, čeprav neodvisne analize tega ne potrjujejo.
               Evropska komisija zelo glasno spodbuja, s ciljem večje konkurenčnosti in odprtosti
               trga potrošnike k uporabi interneta in elektronske trgovine, po drugi strani pa
               tretira uporabo sodobnih tehnologij in medijev, kot orodje za kršitev avtorskih
               pravic, če se še spomnite plačujemo posebno dajatev vsakič, ko kupimo CD, DVD in
               opremo in zavestno presliši vse predloge za vzpostavitev učinkovitega sistema varstva
               pravic potrošnikov v okviru E-trgovine in pri nakupu digitalnih proizvodov.
               Potrošniške organizacije združene v svetovno zvezo Consumers International in v
               Evropsko organizacijo BEUC že vrsto let opozarjajo na nujnost prenove sistema
               intelektualne lastnine in s tem tudi avtorskega prava, saj razvoj sodobnih tehnologij
               zahteva novo ureditev pravic avtorjev in pravic tistih, ki njihova dela uporabljamo.
               Predlagajo vrsto ukrepov za posodobitev in poenotenje sistema avtorskih pravic v
               Evropski uniji, da se omogoči potrošnikom dostop do avtorsko zaščitenih del dobre
               kakovosti in po primerni ceni, ne glede na njihovo bivališče in nacionalnost. Če ne
               veste, slovenski potrošniki ne morejo kupiti zabavnih digitalnih vsebin <stage>(filmi,
               glasbe)</stage>, ki jo ponujajo globalni ponudniki, kot so Amazon, Apple, Hulu, Netflix in
               tako naprej. Prav tako Slovenije ni na zemljevidu držav v katerih se bodo lahko
               uporabljale napredne storitve, ki jih ponujajo sodobni televizorji, denimo video na
               zahtevo ali celo nekatere tablice Sony.</p>
               <p>Kaj je naredila naša država, da bi svojim državljanom potrošnikom omogočila
               enakopraven in predvsem legalen dostop do teh vsebin, do teh proizvodov?<stage type="mag"/> <stage>(nadaljevanje)</stage> Nič! Nasprotno! Predlaga
               drastično spremembo kazenske zakonodaje s katero hoče določiti enako obravnavanje
               ponarejanja fizičnega blaga, s kršitvijo avtorske pravice, torej enači resnost in
               škodljivost dejanja, kot je na primer ponarejanje zdravila z najstniškim kopiranjem
               popevk in filmov za lastno uporabo. Prav tako predlagana sprememba direktno briše
               mejo med komercialnim kopiranjem zaščitenih del, ki ga izvaja kriminalna združba z
               namenom zaslužka in med nepooblaščeno uporabo avtorskega dela s strani posameznika,
               ki presname glasbo ali film za osebno uporabo. Po prepričanju pravosodnega
               ministrstva za kršitev avtorske pravice ni dovolj že določena prekrškovna in
               odškodninska odgovornost, ampak je očitno treba .../Nerazumljivo./... celotno
               pravosodje, tudi za kršitev avtorskih pravic, ki nima nobenega komercialnega namena.
               Isto ministrstvo pa je zavrnilo predlog za novo kaznivo dejanje delodajalcev za
               neplačila prispevkov zaposlenim z obrazložitvijo, da: "za golo neplačilo zadošča
               prekrškovna odgovornost, saj bi bila drugačna ureditev nesorazmerna in bi prekomerno
               obremenila sodišča in tožilstva, učinek pa ne bi bil večji glede na znano visok delež
               pogojnih obsodb do katerih bi prihajalo namesto plačila globe in glede na visoke
               stroške kazenskih postopkov.", konec citata. Zakaj takšna razlika pri ocenjevanju
               sorazmernosti med nevarnostjo oziroma škodo ter višino kazni v primeru neplačila
               prispevkov in v primeru kršitve avtorske pravice. Mar zato, ker so pri neplačilu
               prispevkov oškodovanci delavci, pri kršitvi avtorskih pravic pa bogata industrija in
               združenja? Zveza potrošnikov Slovenije je prepričana da predlagana spremembah
               Kazenskega zakonika krši temeljno načelo sorazmernosti med nevarnostjo oziroma škodo
               in višino kazni, ker inkriminira tudi nedovoljeno uporabo za osebni namen in ker je
               zagrožena zaporna kazen, družbena nevarnost teh dejanj pa je majhna. Predlagatelj ni
               pripravil celovite analize argumentov za in proti zaostritvi kaznovalne politike,
               niti ni pripravil primerjave ureditev v državah članicah Evropske unije, kjer kršitev
               avtorskih pravic rešujejo drugače. Potrošniške organizacije ne podpirajo nedovoljene
               uporabe avtorsko zaščitenih del, vztrajajo pa, da je treba ločiti med organiziranim
               kriminalom in posameznim uporabnikom. Prepričane so, da le dostopnost in kakovostna
               ponudba avtorsko zaščitenih del lahko učinkovito preprečujeta kršitve avtorskih
               pravic. Nasprotno pa neupravičeno inkriminirane kršitev, omejevanje in zaostrovanje
               pogojev uporabe zaščitenih del pomeni resno nevarnost zmanjševanja javne podpore
               oziroma spoštovanja pravic intelektualne lastnine. Zakonodajalec je dolžan upoštevati
               koristi celotne družbe in ne le industrije. Zato Zveza potrošnikov predlaga, da se
               člen slovenskega Kazenskega zakonika ne spremeni in poziva državo, da se na ravni
               Evropske unije dejavno vključi v posodabljanje sistema avtorskih in drugih pravic
               intelektualne lastnine v korist vse družbe.</p>
               <p>Hvala lepa.</p>
            </sp>
            <sp xml:id="SDT5-OZNPJUIP-Javna-004-2011-09-29.sp17">

               <speaker>PREDSEDNIK DR. VINKO GORENAK:</speaker>

               <p>Hvala vam.</p>
               <p>K besedi vabim odvetnika Mitjo Jeleniča Novaka.</p>
            </sp>
            <sp xml:id="SDT5-OZNPJUIP-Javna-004-2011-09-29.sp18">

               <speaker>MITJA JELENIČ NOVAK:</speaker>

               <p>Hvala za besedo, gospod predsednik.</p>
               <p>Torej, odvetniška zbornica Slovenije je pripombe in stališča v zvezi z obema
               spremembama predlaganima dala že v fazi, ko so se te pripombe zbirale s strani
               pravosodnega ministrstva, zaradi tega bom danes razpravljal samo o nekih konkretnih
               vprašanjih, ki jih izpostavlja odbor in sicer bom začel z Zakonom o kazenskem
               postopku in sicer razpravljam o drugem vprašanju ali je predlagana dopolnitev
               kazenskega postopka s predobravnavnim narokom ustrezno urejena in umeščena. Torej,
               stališče Odvetniške zbornice glede tega je naslednje. Glede na pomembno spremenjen
               sistem poteka postopka zlasti zaradi spremenjene ureditve tako imenovane vmesne faze
               postopka s <stage type="mag"/> <stage>(nadaljevanje)</stage> pred obravnavnim
               narokom oziroma ugovornega postopka zoper obtožbo menimo, da bi bilo konceptualno
               gledano nujno potrebno a - spremeniti določbo drugega odstavka 354. člena ZKP tako,
               da bi bilo sodišče vezano na pravno opredelitev dejanja kot jo je podal v obtožbi
               tožilec in b- bistveno bolj radikalno spremeniti določbo prvega odstavka 344. člena
               ZKP, ki ureja vprašanje tako imenovane mutabiliteta obtožbe in sicer tako, da
               sprememba obtožbe na glavni obravnavi načeloma ne bi bila več mogoča oziroma bi
               morala biti izjema od tega dovolj rigorozna, na primer tako, da se sme spremenjena
               obtožnica nanašati samo na dejanje, ki je že predmet obtožbe in ne sme vsebovati
               novih znakov kaznivega dejanja. Z mutabiliteto obtožbe so v praksi veliki problemi,
               ne bom zdaj zahajal v podrobnost ali pa v konkretne primere. Zaplet, ki ga vsi
               poznate j v enem od odmevnih kazenskih postopkov, ki teče trenutno tudi v Sloveniji,
               ko je tožilstvo recimo spremenilo obtožbo preden se je glavna obravnava sploh začela.
               Seveda pa je še večji problem med samo glavno obravnavo spreminjanja te obtožbe kar
               povzroča praksi precej težav in jo bo v temu sistemu kot je predviden sedaj še
               več.</p>
               <p>Glede četrtega vprašanja ali faza preiskave v slovenskem kazenskem postopku primerna
               in potrebna pa je stališče odvetniške zbornice naslednje: na podlagi izkušenj iz
               prakse ocenjujemo, da je faza preiskave še vedno potrebna saj predstavlja postopek
               sodne preiskave po eni strani primerno garancijo obdolžencu, po drugi strani pa nudi
               tožilstvu ustrezne možnosti preiskovanja. Ta trenutek si v praksi v Sloveniji ni
               mogoče zamisliti drugačnega sistema, ki bi lahko uspešno deloval ter vsaj približno
               zagotavljal enakost orožij strank v postopku.</p>
               <p>Kar zadeva predlagane spremembe kazenskega zakona najprej glede splošnega dela
               predlagane rešitve splošnega dela odvetniška zbornica ocenjuje kot ustrezne,
               pogrešamo pa zlasti spremembo, ki bi jo naš kazensko pravni sistem ponovno uvedla,
               institut relativnega zastaranja kazenskega pregona. Institut relativnega zastaranja
               kazenskega pregona je po naši oceni potreben iz dveh vidikov; prvič ta institut sili
               državo k hitremu in učinkovitemu kazenskemu pregonu in drugič, če od samega dejanja
               pa do pregona preteče preveč časa potem je tudi obramba obdolženca postavljena v
               položaj, ko je izjemno težko dokazovati strani s stališča obdolženca, se pravi
               zgraditi obrambo če seveda tožilstvo začne pregon recimo po dvajsetih letih. Nemogoče
               je v takšni situaciji zgraditi ustrezno obrambo se pravi gre pri relativnem
               zastaranju tako za vprašanje učinkovitega in hitrega pregona kot za vprašanje varstva
               pravic obdolženca.</p>
               <p>Razpravljam samo še o devetem vprašanju ali so ostale rešitve v posebnem delu
               kazenskega zakonika primerne. Naša ocena je, oziroma menimo in se ne strinjamo z
               zviševanjem zagroženih kazni pri vseh kaznivih dejanjih pri katerih je ministrstvo pa
               pravosodje to predvidelo. Strinjamo se tudi s stališčem vrhovnega sodišča, da sistem
               kaznovalne politike oziroma ne kaznovalne politike ampak zagroženih kazni kot je
               predviden z nekaterimi novimi kaznivimi dejanji ali pa z poviševanjem kazni pri
               obstoječih kaznivih dejanjih je nekako porušil sistem kaznovanja, gre za precej, v
               nekaterih primerih za precej nejasne rešitve zakaj bi bilo potrebno v nekaterih
               dejanjih postrožiti sankcijo, če je osnovno dejanje ali pa neko izvorno dejanje
               bistveno drugače sankcionirano.</p>
               <p>Glede posameznih rešitev posameznih kaznivih dejanj pa po naši oceni niso ustrezne
               zlasti naslednje rešitve; ni ustrezna novela 176. člena KZ - prikazovanje, izdelava
               .../Nerazumljivo./... in posredovanje pornografskega gradiva namreč novelirani tretji
               odstavek sedaj predvideva kaznivost in zagroženo kazen do osmih letih zapora tudi v
               primeru, kadar nekdo zavestno pridobi dostop do pornografskega ali drugačnega
               seksualnega gradiva ki vključuje mladoletne osebe ali njihove realistične podobe kar
               dejansko pomeni, da je za obsodbo za kaznivo dejanje po temu členu po novem dovolj,
               da si nekdo ogleda stran z otroško <stage type="mag"/>
               <stage>(nadaljevanje)</stage> pornografijo ali zgolj po naključju klikne na takšno stran. Gre za
               očitno nesorazmerno .../Nerazumljivo./... glede na intenzivnost kršitve. Nasprotujemo
               tudi zvišanju zagrožene kazni iz pet na osem let zapora za dejanje po drugem
               odstavku.</p>
               <p>Naprej, novela 191. člena kazenskega zakonika, ki ureja nasilje v družini, prvi in
               drugi odstavek se deloma prekrivata na primer že glede pojma pretepanja in nasilno
               ravnanje med katerima kazensko pravno ni videti posebne razlike zaradi česar je
               nejasno kdaj v posameznem konkretnem primeru prišla v upošteva inkriminacija po prvem
               in kdaj po drugem odstavku. Gre za problem določenosti v zakonu. Nadalje, ne
               strinjamo se s postrožitvijo kaznovanja po tretjem odstavku za kvalificirano obliko
               dejanja, ki predvideva zagroženo kazen od enega do petih let zapora v kolikor je z
               dejanji po prvem odstavku povzročena lahka telesna poškodba. Ni jasno zakaj bi
               povzročitev lahke telesne poškodbe za katero je, kadar gre za samostojno kaznivo
               dejanje sicer zagrožena kazen do enega leta zapora v primeru prepira ali pretepa v
               družinski skupnosti in zgolj iz tega razloga pa bi takšno dejanje imeli za posledico
               drastično poostrožitev kaznovanja in izrek kazni zapora od enega do petih let kar
               mimo grede rečeno onemogoča celo izrek pogojne kazni. In enako velja za tisto
               kvalifikatorno okoliščino po tretjem odstavku tega člena, ki se nanaša na uporabo
               nevarnega orodja ali orožja pri pretepu v družinski skupnosti saj tudi tukaj niso
               jasni razlogi za takšno kaznovanje, se pravi z do petimi leti zapora v primerjavi iz
               istovrstnim kaznivim dejanjem ogrožanja z nevarnim orodjem pri pretepu ali pri
               prepiru za katerega je po 127. členu sedanjega zakona predvidena kazen do šestih
               mesecev zapora.</p>
               <p>292. člen, preprečitev uradnega dejanja uradni osebi. Drugi odstavek predvideva
               kvalificirano obliko dejanja kadar storilec huje razžali uradno osebo. Ne glede na
               to, da je predlagana rešitev nedvoumno boljša kot prejšnja s tem, ko mora sedaj po
               noveli priti do hujše razžalitve, prej samo do razžalitve pa se postavlja vprašanje
               razmejevanja med hujšo in nevarno razžalitvijo uradne osebe. Menimo, da razžalitev
               uradne osebe ne glede na to kakšna je njena intenzivnost v okviru storitve kaznivega
               dejanja preprečitve uradnega dejanja uradni osebi ne more biti kvalifikatorna
               okoliščina dejanja. Obstajajo tako odločbe Vrhovnega sodišča Republike Slovenije
               kakor tudi ustavnega sodišča iz katerih izhaja, da na primer žalitev uradne osebe ne
               more biti razlog za pridržanje oziroma odvzem prostosti ali uporabo prisilnih
               sredstev zoper posameznika. Zato seveda tudi ni videti nobenega utemeljenega razloga
               zaradi katerega bi razžalitev uradne osebe pri preprečitvi uradnega dejanja pomenila
               tako hudo dejanje, da bi bila zato zanj zagrožena kazen do petih let zapora. V
               primerjavi recimo s kaznivim dejanjem razžalitve po 158. členu KZ-ja za katerega je
               sicer zagrožena kazen do treh mesecev zapora, če pa razžalite policista bo pa to zdaj
               pet let zapora. Tukaj ni nikakršnega sorazmerja.</p>
               <p>To bi bilo vse, poskušal sem biti kratek in jedrnat. Hvala lepa.</p>
            </sp>
            <sp xml:id="SDT5-OZNPJUIP-Javna-004-2011-09-29.sp19">

               <speaker>PREDSEDNIK DR. VINKO GORENAK:</speaker>

               <p>Na vrsti je gospod Hinko Jenull, vrhovni državni tožilec dodeljen na Ministrstvo za
               pravosodje.</p>
            </sp>
            <sp xml:id="SDT5-OZNPJUIP-Javna-004-2011-09-29.sp20">

               <speaker>HINKO JENULL:</speaker>

               <p>Hvala lepa za besedo.</p>
               <p>Govoril bom v osebnem imenu in najprej bi rad obrazložil svoje prepričanje, da so
               spremembe Zakona o kazenskem postopku nujne za učinkovito delo državnega tožilstva.
               Da se bo državno tožilstvo z razpadom prejšnjega sistema znašlo v krizi je bilo
               pričakovano. Država, ki ga je podpirala z avtoriteto svojih političnih institucij je
               izginila skupaj s starim vrednostnim sistemom. Tisto kar je za njo ostalo je z
               normativnega vidika predmet oblastnega urejanja v novi državi, sociološko in
               kriminološko gledano pa večkrat boja zasebnih koristi interesnih skupin in povezav
               političnih strank ali tujih državnih in mednarodnih interesov. Zato je nov prostor
               delovanja državnega tožilstva bistveno drugačna pokrajina kot tista v kateri je
               bivalo dolga desetletja. Sistem je tožilstvu skozi ustavno zajamčeno samostojnost,
               organiziranost in trajni mandat dal svobodo skoraj takšno kot sodstvu. Cena svobode
               pa je kot vemo izguba varnosti. Svobodna institucija tako kot posameznik postane
               odgovorna sama zase, v razmerju do vseh drugih je sama, drugače pač ni samostojna.
               Delovati je potrebno v pogojih ki jih imenujemo prosti trg, tekmovanje, boj za večji
               delež dobrin ali za družbeno moč v okolju, ki je lahko tudi nenaklonjeno, neprijazno
               in sovražno. Položaj o <stage type="mag"/> <stage>(nadaljevanje)</stage>
               katerem govorim seveda ni formalno sistemski, ta je določen, ampak je vsebinski v
               smislu zavedanja o tem kdo smo zdaj, zakaj smo, kaj in kako bomo delali. V prejšnjih
               letih je to beganje državnega tožilstva v prostoru in času bilo jasno razvidno tudi
               navzven. Enkrat v prepričevanju sebe in drugih, da je tožilstvo tisto, ki bo politiki
               pomagalo rešiti prav vse družbene probleme, da bo s kazenskim pregonom napravilo svet
               boljši, drugič spet z iluzijo, da je politika tista, ki bo pomagala tožilstvu k
               uspehu, ki mora dati signal, ki mora ustvariti pozitivne pogoje in državno tožilstvo
               podpirati. Ob tem pa je očitno, da državno tožilstvo mora biti sposobno delovati ne
               samo ob podpori politike, ampak tudi brez podpore in tudi proti njeni volji. Kar je
               potrebno imeti, so primerna procesna orodja za doseganje jasnih realnih in merljivih
               ciljev. Doseganje teh ciljev je najbolj odvisno od položaja tožilstva pri odločanju o
               obtožbi in zato neposredno povezano z zakonsko ureditvijo postopka, ki je predmet
               današnje predstavitve.</p>
               <p>Tudi procesni okvir delovanja državnega tožilstva se je bistveno spremenil tako kot
               družbeni in politični. Višji prag človekovih pravic, zaradi česar obdolženec ni več
               poglavitni del dokazov obtožbe, ampak so dokazi pridobljeni iz njegove sfere, vedno
               večji del težav v postopku. Dokazni standardi za prehod v višje faze postopka so
               zahtevnejši, delo otežuje znana epizodičnost sojenja, večkrat povezana z neizdelanimi
               obtožnimi koncepti, nekritičnim pregonom bagatelnih dejanj, krčenjem instrukcijske
               maksime in uradnih pooblastil sodišč. Formalno načelo materialne resnice ni padlo,
               vendar se kaže, da je v praksi možno pričakovati še večjo zadržanost sodnikov pri
               izvajanju dokazov po uradni dolžnosti in večjo strogost pri končni oceni dokazov.</p>
               <p>Zato bi bilo pričakovati, da bi se tožilstvo že doslej odločnejše zavzemalo za
               dograditev pravil postopka tako, da bodo na voljo tudi tiste prvine, ki jih sedanji
               zakon ne pozna, ker v temelju še vedno izhaja iz zastarelega kontinentalnega mešanega
               kazenskega procesa. Tukaj je bila tožilska stroka v senci manj pomembnih razprav o
               organizacijski zakonodaji - v tej luči manj pomembnih. Doslej po eni strani pasivna
               po drugi pa tudi preskromna, ko je šlo in tudi pri tem zakonu gre za pomembne
               interese proti kriminalu, ki ni samo tožilski ampak je splošni politični cilj s
               široko družbeno podporo.</p>
               <p>S tega vidika kot državni tožilec podpiram vse predlagane spremembe Zakona o
               kazenskem postopku, ki bodo državnim tožilcem v še večji meri zmanjšale breme
               obveznega pregona, ki se mora sedaj največkrat dogajati ne glede na ceno, izraženo v
               času, sredstvih in kadrih in ki bodo možnost uveljavljanja načela smotrnosti, seveda
               pod nadzorom sodišča, razširile kolikor se le da. V temu smislu je predlagana reforma
               vmesne faze s predobravnavanim narokom, ki jo razumem kot korak k novemu zakonu o
               kazenskem postopku, z dopustnim skrajšanjem postopka, z razširjeno možnostjo
               uveljavitve novih oblik načinov in ciljev pregona, res šele prvi vendar nujen,
               pomemben in jasen korak k oblikovanju postopka v katerem državni tožilec kot gospodar
               obtožbe ne bo več izpostavljen tveganju po načelu, da gre na vse ali nič, ampak bo
               lahko deloval po logiki doseganja optimalnega možnega rezultata v danih razmerah.
               Prav bi bilo, da Državni zbor, v katerem veliko slišimo o odgovornosti organa
               odkrivanja in pregona za razmah kriminalitete, izglasuje boljša orodja za delo
               tožilca - takšna kot so predlagana v noveli ZKP-K.</p>
               <p>V drugem delu bi rad povedal nekaj o normativnih podlagah za pregon gospodarske
               kriminalitete, ki je bilo tudi najbolj izpostavljeno vprašanje, razumljivo ob
               dejstvu, da je pregon teh kaznivih dejanj danes temeljno merilo strokovnih političnih
               in splošnih družbenih ocenah delovanja pravne države. Strokovne ocene in spoznanja iz
               praktičnega tožilskega delovanja me vodijo do enakega sklepa, kot ga je z vidika
               akademske stroke predstavila dr. Liljana Selinšek, da Kazenski zakonik v sedanjem
               besedilu na področju gospodarske kriminalitete še vedno nima zadovoljivih rešitev.
               Povedano je že bilo, da KZ-1 ni napravil nujnega koraka naprej od zakonika iz leta
               1995, ki je bil <stage type="mag"/> <stage>(nadaljevanje)</stage> sistemsko
               vpet v prejšnjo gospodarsko strukturo, v položaje, pooblastila in kriminalne načine,
               ki so danes v veliki meri preseženi, predvsem pri zadevah, ki imajo največji odmev v
               javnosti. Novi zakonik bi moral ta razvojni zaostanek nadomestiti, vendar verjetno
               tudi zaradi kratkega časa, ki je bil na voljo, na pojmovni ravni ni zmogel slediti
               razvoju, gospodarskemu razvoju družbe in njegovim deviacijam, prav tako tudi
               vsebinsko ne. Poglavje kaznivih dejanj zoper gospodarstvo kot posebej varovano
               družbeno dobrino je skoraj v celoti prevzelo prejšnjo staro zasnovo z izjemo
               izločitve poneverbe in neupravičene uporabe v premoženjska kazniva dejanja. Tako so v
               poglavju vključena po eni strani kazniva dejanja, ki varujejo gospodarski sistem kot
               tak makro sistem, monetarni, finančni, fiskalni, plačilni, potem drugi sklop dejanj,
               ki varuje temeljna pravila blagovno-tržno ekonomije, se pravi konkurence v najširšem
               pomenu in tretji del, ki varuje zvestobo znotraj gospodarskih subjektov in te
               subjekte pred zlorabo. Vendar pri slednjem področju ni jasno določen kazensko-pravni
               okvir varstva razmerja tega notranjega zaupanja, zato se je v praksi omejil na
               področje pridobitnih dejavnosti. Zunaj teh meja ali na njihovem robu pa ostajajo
               kazniva dejanja v tako imenovanih negospodarskih dejavnostih, ki se ne opravljajo kot
               tržne, hkrati pa tudi ne segajo na področje uradne dolžnosti ali javnih pooblastil.
               Ta siva cona pa je enako pomembna z vidika možnih zlorab, ki zajemajo premoženjsko
               okoriščanje vključno s korupcijskimi dejanji. Po naravi in pojavnih oblikah gre to
               dejanje v novih razmerah obravnavati posebej in deloma na drugačnih podlagah kot
               sicer velja za čista premoženjska ali gospodarska kazniva dejanja. Enako velja za
               področje zlorabe negotovinskih plačilnih sredstev, te zlorabe so namreč značilne za
               celoten in ne samo gospodarski promet. Takšno stanje, kot je bilo že povedano in
               lahko temu pritrdim, terja celovito prenovo, pri čemer novela KZ-1B bi lahko
               zagotovile najbolj nujne rešitve v okviru širše opredelitve kazensko-pravnega pojma
               gospodarske dejavnosti. Ocenjujem, da bodo bolj jasne materialne podlage, kolikor je
               to z novelo možno in bo koristno za prakso, tudi na področju zakonskih opisov
               posameznih kaznivih dejanj. To velja predvsem glede nosilne določbe poglavja, to je
               kaznivo dejanje zlorabe položaja ali zaupanja, ki sedaj vključuje le vodenje in
               nadzorstvo pri opravljanju gospodarske dejavnosti, izvršitvene oblike pa se
               prepletajo. Res je kar je rekel mag. Florjančič, da je sodna praksa odgovorila na
               dileme o tem členu, vendar da zato sprememba ni potrebna, s tem se pa ne morem
               strinjati, odgovorila je tako kot je lahko odgovorila v okviru napisane zakonske
               določbe, kot državni tožilec pa mislim, da ni sprejemljivo, da je ta legitimen in
               legalen odgovor pripeljal do neupravičenih oprostitev v že obtoženih zadevah in zato
               smatram, da je treba vrniti prejšnjo ureditev. Tega se s sodno prakso ne da
               napraviti. Položaj, zaupanje, pravice in obveznosti, ki so predmet mogoče zlorabe, pa
               je za kazensko-pravno varstvo nujno jasno opredeliti tudi glede podlage dolžnostnega
               ravnanja, ki sedaj ni obseženo v zakonski določbi, ta pa lahko izhaja iz predpisov
               aktov pravne osebe in pravnega posla. Odprava teh pomanjkljivosti je nujna, hkrati pa
               je v predlogu ustrezno povezana tudi z dvigom zagrožene kazni.</p>
               <p>Glede kaznivega dejanja lažnega stečaja bo po predlogu opravljena prenova na način,
               da se jasno loči stečajna goljufija od druge oblike, to je povzročitve stečaja z
               nevestnim gospodarjenjem, kar je predstavila že dr. Selinškova. Poleg tega pa je pri
               goljufivem stečaju dodana izvršitvena oblika, ki s splošnejšo opredelitvijo zajema
               vse mogoče načine goljufivega stečaja z namenom oškodovanja upnikov, kar bo omogočilo
               pregon tudi v zadnjem času ugotovljenih novih pojavnih oblik zlorab, povezanih s
               stečaji.</p>
               <p>Glede na aktualne težave, ki jih zaznavamo v praksi, posebej pri plačevanju večjih
               naročil v razmerju do izvajalcev in podizvajalcev, je kot oblika nevestnega
               gospodarjenje vključeno tudi opuščanje pravočasnega zavarovanja ali uveljavljanja
               terjatev ali drugačno očitno kršenje dolžnosti pri vodenju gospodarske dejavnosti ali
               finančnem poslovanju podjetja. S tem se zagotavlja podlaga za kazensko-pravno
               ukrepanje zoper grobe kršitve temeljnih pravil, ki so obsežene na podlagi te splošne
               blanketne norme v <stage type="mag"/> <stage>(nadaljevanje)</stage>
               prepoznavnih določbah o finančnem poslovanju, odgovornem upravljanju likvidnostnih in
               drugih tveganj ter zagotavljanju kapitalske ustreznosti. Ocenjujem, da opisane
               spremembe v svoji celoti sledijo potrebi po bolj učinkovitem pregonu gospodarskega
               kriminala, ki je odvisen tudi od ustrezne, sodobne in jasne kazenskopravne podlage. S
               tega vidika je predlog nujen, razumen in seveda času, ki je bil na razpolago,
               primeren odgovor na težave, ki jih ima naša pravna država na tem področju.</p>
               <p>Hvala lepa.</p>
            </sp>
            <sp xml:id="SDT5-OZNPJUIP-Javna-004-2011-09-29.sp21">

               <speaker>PODPREDSEDNIK ANTON COLARIČ:</speaker>

               <p>Hvala lepa.</p>
               <p>Na vrsti je mag. Tatjana Bobnar z Generalne policijske uprave.</p>
               <p>Izvolite.</p>
            </sp>
            <sp xml:id="SDT5-OZNPJUIP-Javna-004-2011-09-29.sp22">

               <speaker>MAG. TATJANA BOBNAR:</speaker>

               <p>Spoštovani poslanci, udeleženci, lep pozdrav.</p>
               <p>Sem sicer namestnica generalnega direktorja Policije, podala bom svoje mnenje.</p>
               <p>Sicer sta Ministrstvo za notranje zadeve in Policija se ves čas zelo aktivno in
               korektno sodelovala s pripravljavci predlogov Kazenskega zakonika in Zakona o
               kazenskem postopku. Gospodarska kriminaliteta je pojav, ki se stalno kvantitativno in
               kvalitativno spreminja. Njene pojavne oblike so odvisne od družbenega in
               gospodarskega sistema, v katerem se pojavljajo, od veljavne zakonodaje in razvoja
               novih tehnologij. Značilnost gospodarske kriminalitete je sicer med drugim precejšnje
               tako imenovano temno polje, saj posledice tovrstnih kaznivih dejanj največkrat niso
               neposredno vidne, še posebej pri kaznivih dejanjih kjer ni oškodovanec fizična pravna
               oseba, ampak država kot takšna.</p>
               <p>Obseg odkrite gospodarske kriminalitete je tako odvisen od sposobnosti in zmožnosti
               organov odkrivanja in pregona in tudi od ustrezne zakonodaje. Učinkovito odkrivanje
               in pregon gospodarske kriminalitete je predvsem sistemski problem, katerega se mora
               zavedati celotna družba, predvsem pa vsi državni organi in institucije. Le s takšnim
               zavedanjem in hitrim odzivanjem na odklonske pojave, kar pomeni tudi sprememba
               zakonodaje, je možno seveda zajeziti te odklonske pojave na minimalen možen nivo.
               Zato smo tudi pri nas v letu 2011 v Ministrstvu za notranje zadeve predlagali vladi,
               ki je potem tudi sprejela sklep o ponovni ustanovitvi medresorske delovne skupine, ki
               bo pripravila strategijo obvladovanja gospodarske kriminalitete. V smeri izboljšanja
               podlag za obravnavanje gospodarskih kaznivih dejanj pa gredo tudi spremembe in
               dopolnitve kaznivih dejanj zoper gospodarstvo v Kazenskem zakoniku. Z namenom
               proučiti stanje na področju pregona javnofinančnih deliktov je bilo tako s strani
               Ministrstva za pravosodje o pripravi sprememb KZ-1 v letu 2009 imenovana delovna
               skupina zaradi ugotovitve ali je materialna kazenska zakonodaja na tem področju
               ustrezna in zajema primere v katerih lahko pride do hujšega oškodovanja proračunskih
               sredstev države. Problem je zaznala, kot je bilo že rečeno, in svetu za kaznovalno
               pravo predstavilo Računsko sodišče Republike Slovenije. To delovno skupino smo
               sestavljali predstavniki tako iz vrst Računskega sodišča, Vrhovnega državnega
               tožilstva, Ministrstva za pravosodje, Pravne fakultete Univerze v Mariboru in
               Policije. In vsi smo pravzaprav pripravili poročilo v zvezi problemov, ki jih
               zaznavamo pri svoji praksi. Člani delovne skupine smo se strinjali da je že iz
               generalno preventivnih razlogov primerno proračunska sredstva oziroma javne finance
               izrecno opredeliti kot objekt varstva v posebnem delu Kazenskega zakonika, kar
               prinaša novi 257.a člen Kazenskega zakonika in z ustrezno razširitvijo pojma uradne
               osebe, storilci so namreč lahko tudi javni uslužbenci in drugi. Med drugim je
               pozitivna sprememba tudi pri kaznivem dejanju zlorabe položaja ali zaupanja pri
               gospodarski dejavnosti, saj s spremembo ni kazniva samo zloraba vodstvenega, ampak
               vsakršnega položaja pri opravljanju gospodarske dejavnosti povezanega z danim
               zaupanjem. Delovna skupina je namreč na podlagi analize primera predstavljenega s
               strani Vrhovnega državnega tožilstva ugotovila, da se v praksi lahko zgodijo
               nepravilnosti v škodo gospodarskih subjektov, ki niso zajete niti s poneverbo, niti z
               izneverjenjem, niti zlorabo položaja, da torej obstaja neka pravna praznina in
               ocenjujemo, da s spremembo tega člana se ta praznina ustrezno dopolni.</p>
               <p>Pozitivna sprememba je tudi glede kaznivega dejanja davčne zatajitve, ki prinaša
               učinkovitost in hitrost davčnih prekrškovnih postopkov, v primerjavi s kazenskimi in
               pomeni učinkovitejšo delo tudi na tem področju. </p>
               <p>Sicer pa Kazenski zakonik 1 oziroma njegova sprememba stremi k izboljšanju
               kazenskopravnega varstva tudi<stage type="mag"/> <stage>(Nadaljevanje)</stage>
               drugih dobrin, tako na primer z dopolnitvijo izvršitvene oblike neopravičenega vstopa
               kot alternativo z neopravičenim vdorom v informacijski sistem. Nadalje, pri
               nedovoljeni trgovini in prometu orožja ali eksploziva, prinaša vključitev tudi glede
               opreme in tehnologije za proizvodnjo orožja, streliva in eksploziva, pozdravljamo pa
               tudi spremembo pri kaznivem dejanju preprečitve uradnega dejanja ali maščevanja, ko
               je kazniv tudi poizkus. In za razliko od kolega Novaka, se seveda strinjamo s
               spremembo glede razžalitve uradne osebe, uradna oseba pa seveda ni samo policist,
               ampak je na primer tudi sodnik.</p>
               <p>Dotaknila bi se še sprememb Zakona o kazenskem postopku. Naš prvi Zakon o kazenskem
               postopku iz oktobra 1994 je bil v vsem tem času, vsi vemo, že večkrat noveliran,
               popravljen in dopolnjen in ni šlo samo za neke lepotne popravke, ampak kar za resne
               sistemske posege, največkrat zaradi ustavnih odločb oziroma odločb ustavnega sodišča,
               tudi zaradi globokih neskladnosti z Ustavo Republike Slovenije. In v praksi je vedno
               tako, da ko se odpre možnost za spremembe, pridemo vsi zainteresirani s svojimi
               predlogi za spremembe in rezultat je tak kakršen je v našem Zakonu o kazenskem
               postopku. Dosedanje parcialne spremembe Zakona so povzročile, da ureditev kazenskega
               postopka ni več konsistentna, ker naj bi se v ta tako imenovani evropski mešani model
               kazenskega postopka vnašalo vse več elementov kontradiktornosti značilni za
               akozatorni model. Leta 2005 je bila s strani takratnega ministra za pravosodje
               imenovana delovna skupina za pripravo novega ZKP1 in delovna skupina se je s strani
               sedanjega ministra za pravosodje leta 2008 oziroma 2009 razširila tudi s strani
               predstavniki pravne fakultete, odvetniške zbornice in prvič, mislim da zgodovinsko
               tudi s strani predstavnikov MNZ oziroma policije in v čas mi je bilo, da sem lahko
               sodelovala pri tem, sicer manjšem delu, pa vendarle. Pripravljeni so bili štirje deli
               zakona, tedaj tudi do obtožnega postopka, s številnimi novostmi. Marsikatero novost
               in predlog smo predlagali tudi s strani Ministrstva za notranje zadeve in policije,
               zlasti kar se tiče preiskovalnih postopkov, tudi prikritih preiskovalnih ukrepov itd.
               Vse te novosti, ti predlogi so bili v javnosti že predstavljeni, ko smo se
               spraševali, kam gre naš kazenski postopek. Ker naj bi šlo za uvedbo nove sistemske
               ureditve predkazenskega in kazenskega postopka, so se seveda pojavili pomisleki glede
               usposobljenosti institucij za prevzem spremenjenih vlog, ki jih ZKP1 predvideva
               oziroma prinaša in pa vprašanje uveljavitvenega roka pri tem. Pojavile so se ocene in
               se s tem strinjamo, da potrebujemo nov model zakona o kazenskem postopku, seveda pa
               so se pojavila tudi razmišljanja, smiselna razmišljanja o tem, da je smotrno etapno
               spreminjati procesno zakonodajo. Strinjam se s tem mnenjem, seveda pa je potrebno pri
               etapnem spreminjanju Zakona o kazenskem postopku imeti zadostno voljo, da vso to
               reformo skozi vsa ta leta, ki so pred nami speljemo do konca, da ne bomo zopet ostali
               na pol poti. Predlog, ki je pred nami, gre počasi v smer odpravljanja sodne preiskave
               in instituta preiskovalnega sodnika in uvajanje sodnika garanta, prav tako gre v
               smeri krepitve položaja državnega tožilca, v smislu resničnega gospodarja kazenskega
               postopka, ki pridobiva na pristojnosti, tako kot je med drugim pridobil na
               pristojnosti tudi že v novelo ZKP-J v letu 2009, ko smo predlagali možnost
               ustanovitve specializiranih preiskovalnih skupin pri preiskavi najhujših oblik
               gospodarske kriminalitete in korupcije. 2009 je šlo po mojem mnenju za zelo pomembno
               spremembo Zakona o kazenskem postopku, ki je dala še večji poudarek zelo pomembnemu
               in nujnemu pooblastilu državnih tožilcev, to je usmerjanju predkazenskega postopka,
               ampak ne samo policije, ampak tudi drugih pristojnih državnih organov. Zakon o
               spremembah in dopolnitvah ZKP, ki bo sedaj torej ZKP-K, prinaša med drugim tudi
               predhodnim kontradiktorni narok, na katerem se bo na kratko obdolženec v navzočnosti
               zagovornika izjasnil o krivdi, sodnik bo presodil ali je bil morebitni sporazum s
               tožilcem sklenjen v skladu z zakonom, namenjen bo tudi izjasnitvi obdolženca v zvezi
               s potekom kazenskega postopka, predlogom v zvezi z izločitvami sodnikov in
               nedovoljenih dokazov, skratka pomeni vsekakor boljšo pripravo na glavno obravnavo.
               Vemo, da je kazensko pravo zmes med učinkovitostjo postopka in varstvom človekovih
               pravic, in da za domnevo nedolžnosti velja teorija kaskadnosti in s tem v zvezi
               menim, da so se pripravljavci predloga sprememb, ki se nanašajo na priznanje krivde,
               zavedali nevarnosti, še tako vabljive večje učinkovitosti kazenskega postopka in
               pustili 17. člen, <stage type="mag"/> <stage>(nadaljevanje)</stage> ki udejanja
               načelo materialne resnice nespremenjen, pač pa predlog sprememb posega le v
               instrukcijsko maksimo, kar pomeni bolj pasivno, s tem pa tudi nepristransko vlogo
               sodnika.</p>
               <p>Morebiti bi na koncu, dovolite mi še, povedala nekaj besed glede sprememb 149. b
               člena Zakona o kazenskem postopku. O teh spremembah je bilo v javnosti veliko govora.
               Omenjeni člen ureja pogoje za pridobitev določenih podatkov o prometu v elektronskem
               komunikacijskem omrežju, seveda na podlagi odredbe preiskovalnega sodnika. Pri tem
               ukrepu veljajo striktna načela zakonitosti, subsidiarnosti, sorazmernosti in pa
               časovne omejenosti, kar je seveda zelo pomembno poudariti in pozdravljamo spremembe v
               prvem odstavku 149. b člena zaradi katere bo operater na podlagi odredbe
               preiskovalnega sodnika dolžan poslati podatke direktno pristojnemu organu, torej to
               je policiji, na primer, in ne več najprej preiskovalnemu sodniku, ta potem državnemu
               tožilcu in ta nato policiji. S tem se seveda omogoča večja učinkovitost, preglednost
               in pa varnost podatkov. Glede predlagane spremembe v drugem odstavku, da se torej za
               besedo sredstva, doda besedo oprema, pa je vendarle potrebno pojasniti, da interes
               policije nikakor ni želja, potreba ali kakorkoli izvajati fishing expedition ali
               želja po uresničitvi nekih sanj po nadziranju vseh in vsakogar, ne glede na vse.
               Menimo pa, da je nevzdržna situacija, ko so v nekaterih primerih odredbe
               preiskovalnih sodnikov izvršene, v nekaterih primerih pa ne. Prihajali smo namreč do
               situacij, ko je preiskovalni sodnik izdal odredbo, operater je zavrnil izvršitev, če
               je potem preiskovalni sodnik vztrajal, poslal urgenco, je operater odredbe izvršil.
               Če pa je preiskovalni sodnik v navednicah obupal, pa je odredba ostala neizvršena.
               Namen policije je torej vzpostaviti zakonito in enotno prakso, ki bo res v izjemnih
               primerih, ko so že konkretizirani možni osumljenci, kar prinašajo sedaj tudi
               amandmaji k prvemu in drugemu odstavku 149. b člena, omogočila preiskavo kaznivih
               dejanj. Da policija nima namena izvajati fishing ekspedicije ali celo kontrolirati
               vse uporabnike, pa potrjuje dejstvo, da hočemo področje ustrezno urediti. Odgovor na
               nevarnost zlorab je lahko samo v nadzoru nad izvajanjem pooblastil, od tega pa
               policija ni nikoli bežala, ravno obratno, v policiji pozdravljamo učinkovit in
               korekten nadzor.</p>
               <p>Če podam še sklepno izhodišče; ocenjujem, da sta oba predloga zakona, tako Kazenskega
               zakonika kot Zakona o kazenskem postopku ustrezno odpravljata probleme, ki jih
               zaznavamo v praksi in sta tudi primerna za sprejetje po mojem skromnem mnenju. Hvala
               lepa.</p>
            </sp>
            <sp xml:id="SDT5-OZNPJUIP-Javna-004-2011-09-29.sp23">

               <speaker>PODPREDSEDNIK ANTON COLARIČ:</speaker>

               <p>Hvala lepa. Gospod Peter Pavlin iz Ministrstva za pravosodje je naslednji.
               Izvolite.</p>
            </sp>
            <sp xml:id="SDT5-OZNPJUIP-Javna-004-2011-09-29.sp24">

               <speaker>PETER PAVLIN:</speaker>

               <p>Hvala. Moja razprava je vezana samo na en člen Kazenskega zakonika in na en člen
               Zakona o kazenskem postopku.</p>
               <p>Najprej bi pa uvodno povedal, da poleg tega, da delam na Ministrstvu za pravosodje,
               bom tukaj pretežno predstavil svoja osebna mnenja glede določenih problemov ali
               določenih interpretacij, pa če tudi so bila do sedaj morda že kaj razpravljena.</p>
               <p>91. člen Kazenskega zakonika, znani problem ali pa znani morda pretekli problem tako
               imenovane nove ureditve sodnega zastaranja, če je vrhovno sodišče razveljavilo za
               porabo izrednih pravnih sredstev pravnomočno sodbo, je potem slovensko sodstvo, se
               pravi kazensko sodstvo dolžno odločiti v roku dveh let. Vemo, da imamo odločbo
               Ustavnega sodišča na to temo, ki je bila izdana pred kratkim, in ki je recimo na prvi
               pogled rešila to vprašanje. Osebno menim, da vprašanje absolutno ni rešeno, da je
               situacija celo zelo slaba, in da imamo v bistvu pred seboj bodoči nov sistemski
               problem, ki se bo pojavil, če ne pred slovenskim Ustavnim sodiščem, zagotovo pred
               Evropskim sodiščem za človekove pravice. Problem, ki bo na prvi pogled izgledal tako
               kot množične tožbe po odločbi strasbourškega sodišča v primeru Lukenda ali sedanje
               zaporniške tožbe. Zakaj? Kot prvo, veljavni kazenski zakonik ne ureja ustrezno
               subjektov na strani odločevalcev glede pravnomočnih kazenskih sodb. <stage type="mag"/><stage>(nadaljevanje)</stage> Nanaša se samo na uporabo izrednih pravnih
               sredstev. Po slovenski zakonodaji je popolnoma jasno, da se to nanaša samo na vrhovno
               sodišče. Zignorirano je in ni možna uporaba nobene analogije, ker bi nas to vrnilo v
               leto 1948. Zignorirano je ustavno sodišče, se pravi, postopek ustavne pritožbe.
               Zignorirano je tudi Evropsko sodišče za človekove pravice, ki ima tako po določbam
               Zakona o kazenskem postopku in določbah Zakona o sodiščih, možnost, poudarjam
               možnost, da se, recimo temu razveljavitvena sodba Strasbourškega sodišča uporabi ex
               lege oziroma ex officio, se opravičujem, za obnovo kazenskega postopka v Sloveniji.
               Da niti ne govorim o primeru začasnih odredb, ki jih lahko izda Evropsko sodišče za
               človekove pravice poenostavljeni, novejši letošnji ureditvi v skladu s protokolom
               številka 14. Če drugega ne, je to eno od dolgoročnejših vprašanj, ki bi jih bilo
               potrebno razrešiti, kar pa prinese s seboj zelo zanimivo situacijo, namreč sedanja
               urejanja, morebitna urejanja položaja ustavnega sodišča in še evropskega za človekove
               pravice v kazenskem zakoniku.</p>
               <p>Kot drugo, glede na navedeno razlago ustavnega sodišča v zadnji odločbi mislim, da
               imam še vedno možnost ali pa pravico dvomiti, ali je praksa po tej odločbi sedaj
               postala tako jasna, da bodo tako obtoženci, ki se bodo našli v ponovljenem kazenskem
               postopku, kot njihovi zagovorniki kot sami tožilci in sodniki, dejansko vedeli, v
               katerih primerih dvoletni zastaralni rok še ni potekel.</p>
               <p>Kot tretje, eno od argumentov, katerega je ustavno sodišče zavrnilo, sicer je pustilo
               možnost zakonodajalcu, da najde neke druge načine, je pa tudi ta, da je pač po mojem
               osebnem mnenju absolutno neprimerno, da za vsa kazniva dejanja velja tako imenovani
               sodni, zastaralni rok dveh let. Dejansko mislim, da bi bilo potrebno graviranje po
               različnih vrstah kaznivih dejanj.</p>
               <p>Zaključno, glede tega 91. člena kazenskega zakonika pač, z mojega vidika, ker sem se,
               žal moral ukvarjati tako s primeri Lukenda, Matko, Šilih in še katerimi drugimi, ki
               naj ostanejo neimenovani, ker so pač pendentni, tako pri, recimo temu implementaciji
               kot naknadnem presojanju teh zadev na kakšnih sodiščih, moram pač povedati, da 91.
               člen kazenskega zakonika takšen kakršen je pač žal prepušča možnost množičnih pritožb
               zoper odločbe slovenskih sodišč na Evropskem sodišču za človekove pravice v
               Strasbourgu. Pač, z mojega vidika lahko rečem, da je v naprej znan sistemski
               defekt.</p>
               <p>149b. člen Zakona o kazenskem postopku je bil danes že večkrat omenjen. Ja, dejansko
               ne gre za preprosto situacijo. Izhajal bi iz tega, da imamo zelo strogi 37. člen
               Ustave RS, ki določa druga najstrožja pravila v Evropi, glede pravice do
               komunikacijske zasebnosti, vsaj po moji analizi ima najtežjo pravilo Romunija, sledi
               Slovenija in nato Nemčija. Tako da je dejansko potrebno pri teh zadevah biti
               previden, ampak izhodišče je mogoče to, že veljavni prvi odstavek 149b. člena Zakona
               o kazenskem postopku omenja neki kraj kaznivega dejanja. Očitno ali pa vsaj domnevno
               je že zakonodajalec leta 2004, ko je nastala ta novela menil, da je treba omogočiti v
               okviru 149b. člena Zakona o kazenskem postopku tudi dostop do lokacije uporabe
               komunikacijskega sredstva. Če je temu tako je nedvoumno predvideval ali pa vsaj
               dopušča možnost, da se pridobijo tudi podatki iz toliko krat tolikokrat omenjenih
               baznih postaj.</p>
               <p>Ribarjenje na slepo tudi po mojem mnenju Slovenska ustava ne dopušča. Ne dopušča ne
               samo z vidika načela sorazmernosti, ampak tudi z vidika samega 37. člena ustave, vsaj
               kar se tiče področja kazenskih postopkov. Na področju varnosti države je sodna praksa
               slovenskega ustavnega sodišča glede varnosti države, zanimivo, malce <stage type="mag"/><stage>(nadaljevanje)</stage> bolj drugačna.</p>
               <p>Torej, vsebina 149b. člena, če naj bi se še nanašal na dostop do opreme v zvezi z
               elektronskimi komunikacijskimi sredstvi bi očitno morala biti taka, da bi bila
               ustavno skladna, kar v bistvu konkretno pomeni, da je treba verjetno določiti nove
               varovalke z vidika ali dodatne varovalke z vidika načela sorazmernosti in dodatne
               podrobnejše kriterije sodne presoje. Zakaj menim, da ta uporaba v praksi ne more
               nujno, poudarjam nujno pripeljati do fishing expedition? Zato, ker sem si naredil
               neko minimalno primerjavo glede veljavne zakonodaje RS na drugih področjih. Recimo,
               policijsko preverjanje identitete zlasti v množičnih akcijah nedvoumno zadane veliko
               število naključnih sprehajalcev, nedolžnih ljudi, ki so bili del množice in podobno.
               Enako velja za zbiranje informacij po veljavnem 148. členu Zakona o kazenskem
               postopku, se pravi, zbiranja informacij do občanov.</p>
               <p>Nadalje. Če dosedanji veljavni prvi odstavek 149b. člena Zakona o kazenskem postopku
               načeloma ni bil sporen, kljub temu, da je vseboval podatek o kraju kaznivega dejanja
               je zelo vprašljivo, kako bi lahko bilo sporno sedaj izrecna recimo temu ali pa
               natančnejša konkretizacija podatkov o opremi v drugem odstavku 149b. člena Zakona o
               kazenskem postopku.</p>
               <p>Verjetno mi ni treba z vidika ustavnega prava natančneje razlagati, koliko temu vodil
               37. člena Ustave RS. Bi pa opozoril, da gre z vidika tega, kar že imamo v Sloveniji,
               pa ne samo v Sloveniji v Evropi, verjetno za milejši ukrep. Namreč, če dopuščamo v
               Sloveniji sistem, data retention, se pravi sistem hrambe, elektronskih komunikacij,
               ki se nanašajo na vse komunikacije, na vse s tem zakonom o elektronskih komunikacij
               določene komunikacije in na vse ljudi in na znatno dolge dobe, čeprav so bile že
               skrajšane in ob upoštevanju, da gre v tem primeru ne more iti za nič drugega kot 99
               %, vsaj, nedolžnih ljudi in je to avtomatična hramba, izrecno odrejena po zakonu brez
               neke predhodne sodne odredbe, ker pač tako zahteva direktiva EU. Postavlja se
               vprašanje, kako bi bil lahko postopek, pod pogojem, da je bil podrobneje določen in
               omejen, ko odloča preiskovalni sodnik na določen predlog ob hujšem kaznivem dejanju
               protiustaven?</p>
               <p>Seveda zaključim s tem, Slovenija ima drugo najstrožjo ustavno določbo v Evropi, pač
               37. člen Ustave, odločitev o tem, ali se gre v eden ali v drugi sistem, ali se določi
               dostop do opreme, ali se ne določi, bi pa v vsakem primeru morala biti popolnoma
               jasna pač nobenih možnosti na naknadne interpretacije ne bi smelo biti.</p>
               <p>Hotel sem navesti tudi nekaj dodatnih primerov, konkretnih, slovenskih, ki so bili
               celo v medijih objavljenih v zadnjih mesecih, ko se je namigovalo, da je država
               malomarna, ker ne dopušča podatka do dostopa do baznih postaj, ampak mogoče ne. Bom
               samo povedal, da sem v vodilnem hrvaškem časopisu, včerajšnja številka prebral, da je
               v tistem znanem primeru, ki ga omenjamo spet postal zelo pomemben podatek o baznih
               postajah.</p>
            </sp>
            <sp xml:id="SDT5-OZNPJUIP-Javna-004-2011-09-29.sp25">

               <speaker>PODPREDSEDNIK ANTON COLARIČ:</speaker>

               <p>Hvala lepa. Na vrsti je dr. Ivan Bele, Evropska pravna fakulteta in fakulteta za
               varnostne vede. Izvolite. </p>
            </sp>
            <sp xml:id="SDT5-OZNPJUIP-Javna-004-2011-09-29.sp26">

               <speaker>DR. IVAN BELE:</speaker>

               <p>Ko zadnje čase po medijih poslušam, kako bo nov kazenski zakonik omogočil pravno
               državo se mi zdi vse skupaj to samo slepilo za naivneže. Namreč večina ljudi pri nas
               vendarle ve, da pravne države ne vzpostavljamo samo z zakoni in tudi kazenski zakon
               ne more vzpostaviti pravne države. On jo lahko k večjem samo varuje. Moč kazenskega
               zakona, da varuje nekaj, varuje nekaj kar že obstaja, to se pravi, <stage type="mag"/><stage>(nadaljevanje)</stage> do pravne države bi morali prihajati malo
               po drugi poti. Res je, da pripomore k pravni državi tudi to, da se kazenski zakon
               uporablja, vendar danes o tem nismo nič govorili, kako je potrebno uporabljati
               kazenski zakon, kako je treba tisto, kar že imamo v rokah že uporabiti, vendar tega
               sploh nismo slišali. To, kar je mogoče res bistveno za ohranjanje pravne države. V
               teku priprav na ta predlog novega kazenskega zakona je bilo vloženih nekaj, zoper
               prejšnjih kazenski zakon, nekaj ustavnih pobud, da ni v skladu z ustavo, ampak
               kolikor vem so vse pobude bile do slej zavrnjene in kolikor poznam argumentacijo
               lahko napovem to tudi za bodoče pobude.</p>
               <p>Sedaj tukaj se mi pa postavlja vprašanje. Če predlagatelj tako slabo obvlada ustavno
               sedanjega zakona ali vlada pa ustavnost bodočega zakona? Jaz o tem v predlogu KZ-1
               vidim številne take sporne določbe, ki se bodo lahko, če bo zakon sprejet
               razčiščevale pred ustavnimi sodišči in se bo ves efekt razvrednotil.</p>
               <p>Začnimo pri 1. členu. KZ-1 je hotel osmisliti drugače kot do slej, ko se je
               prikazovalo, da je kazenski zakon zato, da izvaja država represijo nad svojimi
               državljani, to se stalno in stalno nam je pošiljajo skozi ušesa, ta represija, da
               pravzaprav kaznovalno pravo, kazensko pravo je namenjeno s tem, sožitju med ljudmi,
               da je pogoj za to, da lahko ljudje živimo v nekem sožitju in tukaj se, potem položaj
               države in posameznika pred državo bistveno spremeni in gledanje.</p>
               <p>Sedaj preidemo na naslednjo. V 1. členu je bilo to povedano, da je pač kazenska
               odgovornost, znotraj kazenskega zakona v tem pomenu in sedaj kar na enkrat, kakor da
               je neka enakovredna naloga kazenskega zakona, tukaj napišejo še eno določbo, da za
               neprištevne pa se uporablja to, da jih pošljemo v Zavod za varstvo in zdravljenje,
               psihiatrično zdravljenje in varstvo, skratka, da se mu vzame prostost. To se pravi,
               da vendarle ohranjamo neko kaznovanje, ker odvzem prostosti, če je prisilni in če je
               vezan na kaznivo dejanje je v bistvu neko kaznovanje, pa naj se mu reče, varnostni
               ukrep ali ne. Sodišče za evropske pravice šteje vsak odvzem prostosti, ki je povezan
               z nekim prepovedanim dejanjem šteje za kazen pa naj se reče okrepljena globa ali pa
               spremenjena globa za prekrške ali karkoli, vse temu reče, kazen, ker to tudi je. Vse
               drugo je zaslepljevanje. Pri nas v tem členu se reče, ne, to se pa ne bo izrekalo za
               kaznivo dejanje, ampak za dejanje, ki ima znake kaznivega dejanja neprištevnemu. Ja,
               ljubi bog, kaj pa je tisto, kar ima znake kaznivega dejanja zopet drugo kot kaznivo
               dejanje? Izvzamemo morda tukaj samo tisti subjektivni del, ampak prosim, to je zopet,
               bi rekel, neka vrsta zlorabe in mu omogoča zlorabo. Ker, nikoli se ne more pri
               prištevnem ugotoviti, ali je storil kaznivo dejanje ali ne. Ne morejo se v redu,
               pravno razčistiti dejstva tudi objektivna dejstva tako, da bi lahko <stage type="mag"/> <stage>(nadaljevanje)</stage> rekli, da je storil to kaznivo dejanje ali
               ne. Zakaj nekdo, ki je sprožil kamen nad teboj? To je ocena njegovega naklepa kaj je
               pravzaprav hotel in ocena cele situacije, ki je mi ne moremo razčistiti. In po drugi
               strani pa če kaznujemo neprištevne z odvzemom prostosti jih s tem kaznujemo strožje
               kakor druge. Poglejte, tam nekje leta oseminsedemdeset, osemdeset je bil en pregled,
               kdo sedi dalje časa kot deset let v psihiatričnih ustanovah in je bil tam nekdo, v
               oči je padel, za pomoč pri poneverbi. Potem se je pa ugotovilo, da je to bil nek
               takšen slabo razvit, manj dušeno razvit sin predsednika zadruge, predsednik zadrug je
               poneverjal, ta mu je pa pomagal tako da je nosil žaklje na vozu. In zdaj prosim
               tukaj, če ta ne bi bil neprišteven, ta sin, bi lahko bil kljub vsemu oproščen in mu
               ne bi bilo potrebno deset let .../Nerazumljivo./... zato, ker ni vedel da je to
               poneverjeno, oče je rekel da je potrebno to nositi na voz. To se pravi, da pri
               neprištevnem ali pa duševno bolnim nikoli ne moremo razčistiti dejanskega stanja in
               ugotoviti da so to drugi znaki kaznivega dejanja.</p>
               <p>In zato se mi zdi, da ta določba zdaj da se neprištevne lahko, nasprotuje določbi
               ustave po načelu zakonitosti, da je nekdo lahko kaznovan samo za dejanje, ki je v
               zakonu določeno kot kaznivo dejanje, kompletno tudi z naklepom in vsem tem in drugič,
               da je lahko samo kaznovan. Tisto zaslepljevanje, da rečemo to je pa varnostni ukrep,
               to je pa nekaj drugega in tako dalje. To je kazen za kaznivo dejanje.</p>
               <p>Drugič, to nasprotuje tudi tej domnevi nedolžnosti. Domneva nedolžnosti pa je vsakemu
               dokler ni dokazano ugotovljena njegova krivda. Mi smo tako zlahka vzeli, češ ustava
               se je zmotila, ali ko je dala, Ustava je imela prav, ko je krivda pred očmi vendar
               pri neprištevnem krivde nismo ugotovili in tukaj pravi, če varnostne ukrepe izrekamo
               jih izrekamo človeku, ki mora ostati v zvezi s kaznivim dejanjem nedolžen po Ustavi.
               Tako da tukaj je zopet neko nasprotje.</p>
               <p>In tretje nasprotje ustavnosti iz katerega pridemo pa je to, da se lahko povzroči
               tudi prepovedano ponovno sojenje o isti zadevi. Zakaj? Da najprej ugotovim kdo je
               neprišteven moram izreči sodbo, oprostilno sodbo. In če oprostilni sodbi še enkrat
               izrečem neko sodbo, da se mu vzame prostost je to ponovno sojenje o isti stvari.
               Pronicljivi odvetniki bodo vse te primere, če ne bodo zadovoljni s takšno solucijo bi
               lahko torej reli, da niso v skladu z Ustavo, ker tudi sam zakon ni v skladu z Ustavo.
               Res je, od nekaj smo to poznali pa kaj še poznajo ampak, prvič, če bi toženemu mogoče
               kje pod kakšno izjemo rekli ali pa neko izjemo stav določili, človek nebi rekel ampak
               tukaj smoter kazenskega zakonika razdeliti na dva dela, na prištevne in neprištevne
               je čisti nesmisel. Imam pa še ustavne pomisleke pri oblikovanju krivde kakršna je,
               potem ima ustavne pomisleke za spremembo tudi v zvezi s skrajno silo potem imam pa
               tudi še ustavne pomisleke v zvezi z omogočanjem, <stage type="mag"/> <stage>(nadaljevanje)</stage> jaz pa mislim da ta stvar bi pa lahko bila v Sloveniji
               tudi vprašanje referenduma, z odločanjem o pogojih in obsodbi. Ker, tisti ki tožilcu
               predpiše pogojno obsodbo in to priznanje potem ponovi pri prvem zaslišanju tisti
               lahko tudi, če je storil kaznivo dejanje za katerega je predpisanih najmanj pet let
               zapora, da je za tisto kaznivo dejanje se mu tudi lahko izreče pogojna obsodba. Ko se
               za okolje pet let zapora in zdaj ta Berkvist<stage>(?)</stage> pri nas bo lahko pogojno obsojen za
               vsako kaznivo dejanje, teoretično kakor so že v slovenskem zakonu saj priznajo vendar
               krivdo, čisto v začetku jo je priznal. In sto stvar, da je priznanje krivde zadostno
               za neko izbiro kazni in drugič pa da je tukaj ključna vloga tožilca, da se s tožilcem
               pogajate prosim to pa ni več sojenje. Kdo odloči potem o kaznivem dejanju in kazni,
               to ji sojenje. Taktično je tožilec tukaj odločil namen in vse to. In tukaj lahko
               pride do nevzdržnih povezav, ki mislim krepko, krepko dvomim da bo to kaj okrepilo
               pravno državo. Nekdo bo dejanje priznal ampak bo hkrati okrivil tudi nekoga
               drugega.</p>
               <p>Za to hudo svoje dejanje bo dobil pogojno obsodbo, drugi, ki pa dejanje ni storil pa
               se bo lahko še tako metal na zobe pa bo šel lepo in bo prestal celo kazen za oba in
               še vendarle dokazal s pravnomočno sodbo, ki je bila izdana po priznanju krize. To bo
               pa res velika pravičnost in prosim, če se uvaja neko pogajanje iz Združenih držav
               Amerike je tudi integracija in da tudi tamkaj to štejejo za ne najbolj posrečeno
               zadevo. Ker končno to ne vleče adverzarni ampak v inkvizitorni, postopek, vse
               pospeševati svojo učinkovitost in to na podlagi priznanja. To je nazaj povrnitev k
               inkvizatornemu postopku, eno smo že dali, eno osnovo se pravi to v priznanje, drugo
               osnovo so pa tudi že začeli dodajati tam v Združenih državah Amerike tako da imamo
               tukaj stvar pokrito.</p>
               <p>No to je samo navrženih nekaj splošnih pomislekov bi pa mogoče kdaj tudi repliciral
               na nekatere stvari.</p>
            </sp>
            <sp xml:id="SDT5-OZNPJUIP-Javna-004-2011-09-29.sp27">

               <speaker>PREDSEDNIK DR. VINKO GORENAK:</speaker>

               <p>Hvala lepa dr. Bele. K besedi vabim dr. Blaža Kovačiča, odvetniška zbornica.</p>
            </sp>
            <sp xml:id="SDT5-OZNPJUIP-Javna-004-2011-09-29.sp28">

               <speaker>DR. BLAŽ KOVAČIČ:</speaker>

               <p>Hvala lepa za besedo gospod predsedujoči. Sicer stališče odvetniške zbornice je že
               predstavil kolega mag. Jelenič Novak, bom pa jaz še nekatere dodatne opazke, ki so
               stališča zbornice pa tudi stališča, bi rekel odvetnikov, kolegov, ki se večinoma
               ukvarjajo s kazenskim pravom, ki so me tudi poprosili naj govorim neposredno v
               njihovem imenu.</p>
               <p>Če začnem s tistim delom s katerim je moj predhodnik končal in sicer z novelo Zakona
               o kazenskem postopku jaz že vrsto let opozarjam na to, smo že pri noveli ZKPK. Jaz ne
               vem kateri drug zakon najbrž jih ni veliko, ima že toliko novel... Potrebujemo nov
               zakon ne pa stalno dopolnjevanje slabe oziroma zastarele zasnove. Načeloma so
               rešitve, ki so predvidene v tej noveli sprejemljive in tudi jaz menim, da peljejo v
               pravo smer. Menim, da potrebujemo več adversarnih elementov pa vendar ne v temu
               modelu kot ga sedaj <stage type="mag"/> <stage>(nadaljevanje)</stage> poznamo.
               Potrebujemo nov celovit zakon, jaz sicer razumem tudi pomisleke sodne veje oblasti,
               ki so se pokazali za upravičene, da vsaka pomembna sprememba zakonodaje pripelje tudi
               do drugih učinkov v praksi, ki se kažejo predvsem v podaljšanem poteku, v temu
               primeru kazenskih postopkov. Pa vseeno menim, da je koncept, ki izhaja v svojemu
               temelju iz leta 1967 zastarel in da ga je potrebno celovito prenoviti. Vendar ne na
               način, kot je bil še pred nekaj leti predlagan in sicer s posebnim ozirom na, kakor
               sem jaz to uspel razumeti, avstrijski kazenski postopek, ki se sam nanaša na nemški
               kazenski postopek. Tudi sami kazensko pravni strokovnjaki iz teh dveh držav
               opozarjajo, da je njihov kazenski postopek potreben celovite prenove. Tako da menim,
               da prenova na podlagi teh dveh modelov nemškega in avstrijskega nikakor ne pride v
               upošteva.</p>
               <p>Kar se tiče sklepanja dogovorov o priznanju krivde o kateri je bilo tudi že danes
               večkrat govora; moj pomislek v zvezi v s tem institutom je zgolj to ali bodo tožilci
               pripravljeni sklepati takšne sporazume in sicer zaradi strahu pred sprejemanjem
               takšne odločitve. Namreč lahko si predstavljamo primer, ko bo nekdo obtožen zelo
               hudega kaznivega dejanja pa bi zaradi priznanja krivde bil obsojen na veliko milejšo
               kazen ali pa na milejšo kazen kot sicer. Bi pa to državi prihranilo nekaj let, recimo
               kazenskega postopka in toliko in toliko sto tisoč evrov stroškov. ali bo konkretni
               državni tožilec, ki bo vodil ta postopek zmogel toliko samostojnosti, da bo sprejel
               takšno odločitev. Glede na izkušnje v veliko manj zapletenih in pomembnih postopkih,
               ko tožilci včasih brez potrebe vztrajajo pri bagatelnih pregonih oziroma rajši
               pustijo sodišču, da izreče oprostilno sodbo kot pa da bi umaknili obtožni predlog
               oziroma obtožnico menim, da bo to v praksi zelo pomembno vprašanje. Se pravi ne samo
               kaj zakon določa ampak kaj potem konkretni ljudje na podlagi tega zakona, kakšne
               odločitve sprejemajo v temu primeru predvsem tožilci.</p>
               <p>Poudaril bi, da v takšnih alternativnih postopkih kar gotovo ta predlagana sprememba
               Zakona o kazenskem postopku uvaja je še toliko bolj pomembna vloga za govornika, da
               se ne bi zgodilo tisto kar je dr. Bele nakazal. Res je, da je lahko priznanje krivde
               v zameno za blažje kaznovanje vir mnogokaterega zla, ki pa ga je potrebno, bi rekel,
               odpraviti ali pa omiliti ali pa poskusiti opraviti ali omiliti, s tem da obdolžencu
               vselej svetuje kompetentna oseba in mu realno predstavi njegove možnosti po eni ali
               po drugi alternativi. Jaz menim, da tukaj zakon vseeno ne gre zadosti daleč, da bi
               vloga zagovornika v kazenskem postopku, v teh postopkih morali biti še bolj
               izražena.</p>
               <p>Kar se tiče sprememb kazenskega zakonika pa bi morda omenil nekaj kar v temu zakonu
               ni pa bi moralo biti. Namreč odvzem premoženja nezakonitega izvora je kakor je sledil
               razvoju tega predloga bil vključen v zakonske spremembe nato pa je minister točno na
               temu mestu <stage type="mag"/> <stage>(nadaljevanje)</stage> pred nekaj meseci
               izjavil, da je zakon, poseben zakon, ki je bil vložen s strani poslanske skupine,
               glede tega vprašanja sicer z določenimi spremembami ustrezen, in da novi KZ1-B
               oziroma novela ne bo več vsebovala teh določb. Menim, da je to popolnoma zgrešena
               odločitev. Namreč zakon, ki je bil v zvezi s tem predstavljen, predlog, je popolnoma
               neustrezen in so ga kritizirali in na tem mestu skoraj vsi takrat povabljeni in si ne
               predstavljam s kakšnimi dodatnimi spremembami bi lahko postal ustrezen. Med tem, ko
               je predlog KZ1-B, ki je vseboval te določbe, bil po mojem mnenju, je ustrezno urejal
               to vprašanje, tako da mislim, da je bila tukaj odločitev politična, kaj je treba
               narediti. Bo pa imelo to dolgoročne posledice, ker gre za izredno pomembno vprašanje,
               namreč odvzem premoženja nezakonitega izvora je v zadnjem času res pomembno
               vprašanje, ki ga, čeprav sem odvetniki, tudi po mojem mnenju nismo ustrezno uredili
               in na tak način kot ga pa skuša urejati ta poseben zakon, predlog zakona, pa gotovo
               ni ustrezen, kar je bilo že večkrat predstavljeno, tudi argumente za to.</p>
               <p>Samo še na kratko. Ureditev, predlagana, 324. člena, kjer gre za kazniva dejanja
               povezana s prometom, menim, da ni ustrezna, saj se prikriva dejanski stan na eni
               strani prekrškov in kaznivih dejanj. Ne vemo kdaj gre za prekršek, ne vemo kdaj gre
               za kaznivo dejanje. Mislim, da gre za inkriminacijo, ki je v nasprotju z načelom
               ultimaracijo, se pravi, da naj kazensko-pravo preganja oziroma inkriminira tise
               najbolj zavržna ravnanja, ne pa tistih, ki so zgolj kršitev določenih pravil, v tem
               primeru cestnega prometa. V nasprotju z načelom .../nerazumljivo/... kar sem že
               omenil, se pravi, pokrivanje dejanskih stanov prekrškov in kaznivega dejanja, izraz
               neposredna nevarnost za življenje in telo, ki ga tukaj zakon uporablja za razmejitev
               med kaznivim dejanjem in prekrškom je zelo nejasen in zelo prepuščen razlagi, kar pa
               seveda, tako kot sem rekel, ne sodi v kazensko pravo. Gre po mojem mnenju za
               nedopustno širjenje cone kriminalnosti in pa povečevanje represije. Hvala lepa.</p>
            </sp>
            <sp xml:id="SDT5-OZNPJUIP-Javna-004-2011-09-29.sp29">

               <speaker>PREDSEDNIK DR. VINKO GORENAK:</speaker>

               <p>Hvala vam. K besedi vabim gospo Andrejo Lang, Ministrstvo za pravosodje.
               Izvolite.</p>
            </sp>
            <sp xml:id="SDT5-OZNPJUIP-Javna-004-2011-09-29.sp30">

               <speaker>ANDREJA LANG:</speaker>

               <p>Hvala za besedo. Jaz bi rada preko par besed o kronologiji nastanka KZ-1 in že prej
               nastajanja B-novele prej veljavnega KZ prešla na par konkretnih vprašanj in sicer, od
               leta 2000 do 2004 je nastajala široka strokovna analiza na Inštitutu za
               kriminologijo, pri kateri so sodelovali tudi zunanji strokovnjaki tega inštituta in
               ki so z analizirali nove teoretične vidike kot tudi mednarodne trende za pripravo
               modernega novega Kazenskega zakonika. V to je najprej leta 2004 zelo omejeno posegla
               novela KZ1-B, ki je bila sicer potrebna samo zaradi prilagajanja pravnemu redu
               Evropske unije pred vstopom Republike Slovenije. Nadaljnji načrt je bil, da na
               podlagi analize v široki strokovni javnosti nastane nov kazenski zakonik, ki bo tudi
               dokaj široko strokovno predebatiran in usklajen. Leta 2008 je dokaj na hitro, vsaj za
               tiste, ki smo to opazovali od zunaj, nastal nov kazenski zakonik v dokaj ozkem krogu.
               Zakaj to govorim? Zato ker je glede na hitrost in ozek krog avtorjev, ki so ga
               pripravljali, razumljivo, da je deloma nedodelan, spremembe institutov splošnega dela
               ne do konca izpeljane, tako ne v splošnem delu kot tudi ne v posebnem. Torej je treba
               tisto, kar imamo, najverjetneje nadgraditi, zato se je Ministrstvo za pravosodje v
               začetku leta 2009 na podlagi vseh pripomb v zvezi s Kazenskim zakonikom, se pravi
               KZ-1, ki jih je prejelo, predvsem <stage type="mag"/>
               <stage>(nadaljevanje)</stage> iz prakse - se pravi sodišč in državnih tožilstev - odločilo
               pripraviti obširnejšo novelo, zaradi katere, kot je bilo že večkrat povedano, so bile
               ustanovljene tri skupine praktikov kot tudi akademske stroke, ki so čez 150 predlogov
               za spremembe predebatirale, predelale in ocenile ali so take spremembe potrebne ali
               ne. Če kot eno izmed ne do konca izpeljanih projektov v okviru KZ-1, najprej omenim
               obravnavo bistveno zmanjšano prištevnih storilcev oziroma osumljencev in neprištevnih
               osumljencev kaznivih dejanj. KZ-1 je v prehodnem režimu deloma dopustil uporabo
               določb starega Kazenskega zakonika. Deloma pravim zato, ker ni šlo za popolno
               smiselno uporabo vseh določb, ki se na to nanašajo, ampak samo enega dela, tako da so
               v praksi nekaj časa obstajale različne interpretacije. Ostalo oziroma novo ureditev
               je prepustil drugemu zakonu, <stage>(del prečrtan)</stage>, se pravi ne kazenskemu, ampak zakonu s
               področja zdravstvenega varstva, če na splošno rečem. V letu 2008 je sicer hkrati
               nastajal tudi Zakon o duševnem zdravju, ki pa seveda področja ni uredil oziroma bi
               najverjetneje morala obstajati vsaj navezava na ukrepe iz tega zakona o duševnem
               zdravju, ki se med drugim lahko za tiste, ki so nevarni sebi ali drugim, iztečejo
               tudi v obveznem psihiatričnem zdravljenju, prisilnem pravzaprav. Se pravi, če bi
               stanje ostalo tako kot je bilo in se še določbe starega KZ-ja ne bi uporabljale, bi
               najverjetneje prišli do tega, da bi organi kazenskega postopka, ko bi zasumili, da je
               nekdo neprišteven tudi, če bi bil nevaren sam sebi ali pa drugim življenjem, ga
               morali pač izpustiti in nikogar obvestiti; če bi ga zdravstveni organi slučajno
               uspeli zaznati, bi se mu lahko pomagalo, drugače pa ne. Tako da, pač Kazenski zakonik
               tudi s soglasjem - oziroma ta novela KZ-1B tudi s soglasjem kolegija psihiatrične
               stroke, ne samo kazensko-pravne stroke, uvaja nazaj ukrepe, varnostne ukrepe za
               bistveno zmanjšano prištevne in neprištevne, hkrati krajša njihovo najdaljše trajanje
               iz 10 na največ 5 let in po tem odkazuje na zakon s področja zdravstvenega varstva,
               tudi torej ukrepe Zakona o duševnem zdravju. Drugo tako nedokončano področje je
               področje ureditve mladoletnikov, mladoletnih storilcev kaznivih dejanj. Tukaj je
               sicer v celoti KZ-1 predpisal smiselno uporabo starega KZ-ja, ampak pri tem je tudi
               ostalo. Mladoletniški KZ kot je bil napovedovan, nikoli ni bil pripravljen. Zdaj
               trenutno je v usklajevanju predlog, ki bo na podlagi ugotovitev stroke poskušal s
               postopkovnega in deloma tudi materialno-pravnega vidika urediti prekrškovno in
               kazensko odgovornost oziroma krivdo mladoletnikov. V splošnem delu je v predlogu
               KZ-1B ena od pomembnih novosti tudi opredelitev gospodarske dejavnosti. Ta je v prej
               veljavnem KZ obstajala, ne samo zaradi ugotovitev Ministrstva za pravosodje, ampak
               predvsem zaradi ugotovitev mednarodnih organizacij. Gre za GRECO, OECD, deloma tudi
               MONEYVAL <stage>(GRECO in MONEYVAL v okviru Sveta Evrope)</stage>. Se pravi - brez malce širše
               opredelitve gospodarske dejavnosti, tako kot jo zdaj ponuja novela KZ-1B, predvsem iz
               korupcijskih kaznivih dejanj izpadejo dokaj obširne dejavnosti, ki jim ne moremo reči
               čisto v osnovnem smislu, gospodarska dejavnost, gre pa za področja zdravstva, tudi
               organiziranega klubskega športa itn. V KZ-1 so potem dodelane še nekatere druge
               prilagoditve pravnemu redu EU. Gre predvsem za varstvo okolja, posebej onesnaževanje
               morja, minimalne standarde glede sankcij, <stage>(del prečrtan)</stage> za delodajalce, ki
               nezakonito zaposlujejo prebivalce tretjih držav, nadzor nad pridobivanjem orožja,
               deloma tudi kazensko-pravnim odgovorom zoper spolno zlorabo, spolno izkoriščanje
               otrok in otroško pornografijo.<stage type="mag"/> <stage>(nadaljevanje)</stage>
               Tu gre predvsem za direktivo Evropske unije, pa tudi najnovejšo konvencijo Sveta
               Evrope. Deloma, kot sem že omenila, pa tudi za ponovno implementacijo OECD-jeve
               konvencije proti podkupovanju tujih uslužbencev v mednarodnem poslovanju. V zvezi -
               kot je bilo že v osnovni predstavitvi povedano - v zvezi z Direktivo o
               kazensko-pravnem varstvu okolja, je Republika Slovenija v postopku opomina oziroma že
               v naslednjem koraku - če do 17. 11. ne sprejme ustrezne novele Kazenskega zakonika.
               Na tem področju nam lahko sledi denarna kazen.</p>
               <p>V zvezi s pomisleki, ki so bili izraženi, da je bila ta novela pripravljena
               nepremišljeno sem deloma že povedala. Nastajala je dve leti v sodelovanju oziroma
               predvsem na podlagi predlogov iz prakse z delnim sodelovanjem tudi akademske pravne
               stroke. Prav zaradi strahov, ki so bili izraženi s strani sodniškega društva, pa
               nismo sprejeli predloga akademske stroke, ki je v letu 2009 ocenjevala, da je treba
               takoj pristopiti k pripravi novega Kazenskega zakonika, se pravi, KZ-2. Mi nismo
               želeli biti revolucionarni, ampak smo opravili tiste spremembe, ki so z mednarodnega
               vidika, z vidika praktične stroke in tudi z vidika dela akademske stroke nujno
               potrebne.</p>
               <p>Ob tem dodajam še pojasnilo, da je bila večina določitev milejših kazni in posledično
               prenosov iz okrožne v okrajno pristojnost, ki je bila problematizirana, storjenih s
               prvo novelo prej veljavnega Kazenskega zakonika/94. Torej z novelo KZ-A v letu 1998,
               ki <stage>(del prečrtan)</stage> v kasnejših novelah, pa tudi v KZ-1, ni bila spremenjena in tudi
               sedaj ni.</p>
               <p>V zvezi s problematiziranjem strožjega kaznovanja nasilja v družini oziroma dodajanja
               dodatnih okoliščin v to kaznivo dejanje so seveda razmisleki o smiselnosti takega
               strogega kaznovanja vedno na mestu in vedno lahko legitimni.</p>
               <p>Temu dodajam samo še eno možnost za razmislek. Svet Evrope je v preteklih dveh do
               treh letih, čeprav oziroma predvsem, ker je njegova prioriteta varstvo človekovih
               pravic, po večletnih analizah sprejel Konvencijo proti nasilju nad ženskami in proti
               nasilju v družini. Verjetno se lahko vprašamo, ali je ustrezno, ampak Svet Evrope ima
               kar obsežen aparat strokovnjakov različnih strok in kar nekaj časa, vsaj za evropske,
               če ne že kar za globalne analize in je na podlagi tega in s soglasjem držav članic
               sklenil, da to področje nasilja potrebuje strog kazenskopravni odgovor. S tem se
               lahko strinjamo, ali pa ne. Ampak če pogledate to konvencijo, so v njej še strožje
               stvari, kot so v predlogu novele KZ-1B.</p>
               <p>V zvezi z ZKP bi samo na hitro rada povedala, da se je prav tako Svet Evrope že leta
               2000 v analizi "Crime and Criminal justice in Europe" zavedal, da naraščanje pripada
               in nesmiselnost pogona celotnega aparata rednega kazenskega postopka v primeru
               priznanja zahtevajo vnos akuzatornih elementov v evropsko kazensko pravo. Najprej z
               vidika sorazmernosti in enakosti orožja, kasneje z vidika odvračanja kazenskega
               postopka in razbremenjevanja poteka glavne obravnave. V zadnjem času pa tudi z
               omogočanjem olajšav osumljencu, obdolžencu, ki sodeluje z organi pregona in s
               sodiščem. V to smer gre tudi priporočilo Sveta Evrope o kazenskih postopkih - o
               poenostavitvi kazenskih postopkov, seveda vedno ob upoštevanju svobodne odločitve in
               domneve nedolžnosti.</p>
               <p>Torej, so spremembe ZKP-K, ki se nanašajo na sporazum o krivdi in o predobravnavanem
               naroku, pripravljene glede na te mednarodne razmisleke in trende. Pravzaprav se ne
               moremo več slepiti, da v kazenski postopek Republike Slovenije takih inštitutov ni
               mogoče vnašati, ker jih ne prenese in ne potrebuje. Nasprotno, ob upoštevanju
               ustavnih postopkovnih jamstev so potrebni in lahko celo v interesu obdolženca. Seveda
               pa je glede na dokajšnje novosti upravičena tudi postopnost, zato je del tistega
               načrta, ki je še vedno načrt Ministrstva za pravosodje, da se pač priprava popolnoma
               novega ZKP-1, ki bo tudi pristojnost za preiskavo prenesel na državnega tožilca in
               deloma policijo, nadaljuje in bo hkrati s pripravo dokončnega novega besedila mogoče
               upoštevati tudi izkušnje iz prakse na podlagi ZKP-K.</p>
               <p>Samo še, glede na to, da so bile določene države <stage type="mag"/><stage>(Nadaljevanje)</stage> izpostavljene kot ideal urejanja tega področja, primeroma
               povem, da je Hrvaška pred kratkim uzakonila poravnavanje o kazenskem postopku za vsa
               kazniva dejanja, ne glede na zagroženo kazen, torej težo dejanja - se pravi
               izvensodni dogovor o krivdi potrdi le sodni svet. Nemčija pa sporazumevanje državnega
               tožilca in obdolženca o krivdi v praksi izvaja že dolga leta in to tudi odkrito
               povedo njihovi pristojni organi, seveda, brez ureditve v zakonu. Hvala.</p>
            </sp>
            <sp xml:id="SDT5-OZNPJUIP-Javna-004-2011-09-29.sp31">

               <speaker>PREDSEDNIK DR. VINKO GORENAK:</speaker>

               <p>Hvala lepa. Mag. Branko Grims.</p>
            </sp>
            <sp xml:id="SDT5-OZNPJUIP-Javna-004-2011-09-29.sp32">

               <speaker>MAG. BRANKO GRIMS:</speaker>

               <p>Spoštovani. Vsem zbranim prav lep pozdrav. Najprej naj izrazim veliko zadovoljstvo
               nad nivojem današnje razprave in strinjanje posebej s spoštovanim predgovornikom, ki
               je prej opozoril, tudi v imenu pravne stroke, da ni potrebna nobena fetišizacija
               kateregakoli zakona, češ, da bo zakon sam po sebi vzpostavil pravno državo. To ni smo
               v resnici spoznanje pravne stroke, tudi politologija kot taka uči, da je velikokrat
               več pomembno za učinek kdo zakon izvaja, kot pa kaj dejansko v zakonu piše. V praksi
               je slovensko pravosodje in slovenska pravna praksa najbrž lep dokaz za to tudi v tem
               trenutku. Spomnil bi, da o trenutno najbolj razvpitem, mnogi trdijo povsem političnem
               procesu, ki poteka ta trenutek v Sloveniji prišlo do tragikomične situacije, ko se je
               tožilec o tako občutljivi zadevi na ves glas skliceval na člen zakona, ki v resnici
               sploh ni veljal, in ga je nato morala po nekaj urgencah opozoriti sodnica sama. To
               seveda ne daje ravno pretiranega zaupanja, ne daje signala državljankam in
               državljanom, da imamo dobro delujočo pravno državo, ampak vse kaj drugega.</p>
               <p>Če preidem na temo zaradi katere sem danes tudi želel sodelovati, in sem se prijavil
               k besedi, je na nek način tudi odraz te zgodbe. V Sloveniji smo bili dve desetletji
               po njeni ustanovitvi priče obsežnemu sistematičnemu, nekateri bi celo trdili
               sistemskemu gospodarskemu kriminalu. Eni so temu rekli prihvatizacija, drugi so temu
               rekli drugače. Danes se popularno, to ni ravno pravni izraz, ampak popularno, reče
               temu tajkunstvo. Ampak v Sloveniji je zanimiva paradoksalna pravna situacija. Ob tem,
               ko se govori o milijardnih zneskih tako imenovane luknje, pri čemer je povsem jasno,
               da je nekdo ta denar odnesel, vprašanje je samo kdo in kam in za kakšen namen, ni še
               nihče od tako imenovanih tajkunov bil nikoli pravnomočno obsojen. Vedno v
               preteklosti, pa če je šlo za ene ali druge, se je našel način, da se je izognilo
               pravnomočni obsodbi. In v takih razmerah je sedaj nastala novela kazenskega zakonika,
               ki za neko prav posebno dejavnost predvideva izjemno, lahko bi rekli, drakonsko
               kaznovanje. V pravu, in večina vas je tu velikih pravnih strokovnjakov, velja
               kazenska določba, kazensko pravo kaznovanje za "ultima ratio"<stage>(?)</stage> - zadnji izbor. In
               zato se vsi skupaj vprašajmo, ali je res mogoče v taki državi, kjer smo priče taki
               pravni praksi, kot sem jo ravnokar opisal, takemu dejanskemu stanju na področju
               pravne države. Sedaj uveljaviti novelo zakona s katero bi mlade zgolj zato, ker bi
               nekaj kopirali iz ineterneta, lahko obsodili na tri leta zapora. To je popoln absurd.
               To pomeni, da bi bili ljudje za virtualni kriminal v virtualnem svetu bolj strogo
               kaznovani, bistveno bolj strogo kaznovani, kot ljudje, ki so dejansko se okoristili z
               dejanskim kriminalom v realnem svetu. To seveda nima s pravno državo več nobene
               zveze. In tu je potrebno pač biti razumen in stvari pogledati s tega zornega
               kota.</p>
               <p>V tem trenutku imamo dober veljavni kazenski zakonik, ki to že primerno ureja, in
               trdim, da to ureja skladno z najnovejšimi trendi na področju politike in na področju
               prava v številnih demokratičnih državah. <stage type="mag"/>
               <stage>(nadaljevanje)</stage> Namreč sedanji kazenski zakonik omogoča zelo strogo kaznovanje in
               kazenski pregon vseh ki se materialno dejansko okoriščajo z avtorskimi pravicami
               drugih, s tistim o čemer smo včasih rekli klasično piratstvo kot je nekdo nekaj
               prekopiral, to prodal, lepo pospravil v žep, tisti ki je bil pa avtor pa seveda od
               tega ni imel ničesar. Temu se je včasih reklo piratstvo, danes se ta izraz precej na
               široko in lahkomiselno uporablja. In to omogoča zelo strogo kaznovati že obstoječi
               kazenski zakonik in prav je, da je to tako. Prav je, da je to tako kajti, če se nekdo
               dejansko materialno koristi z znanjem, z idejami, z avtorskimi pravicami nekoga
               drugega naj bo za to preganjan in strogo kaznovan. Povsem drugo pa je vprašanje kaj
               se zgodi, če bi uveljavljali takšno določbo kot je bila zdaj tako lahkomiselna
               zapisana v ta predlog zakona. Poglejte nekaj primerov iz prakse in tisti, ki se sedaj
               ukvarjate z internetom ali pa in ste recimo temu mladi po srcu ali pa imate otroke pa
               jih opazujete kaj počnejo na internetu boste zlahka prepoznali te primere, ker so
               zelo pogosti.</p>
               <p>Prvo, kar je potrebno vedeti, če se reče za vsakogar, ki bi mu našli datoteke večje
               vrednosti, veste da je po našem pravu pet tisoč evrov se lahko izreče takšna in
               takšna kazen, da na internetu ne veljajo ravno čisto običajne tržne zakonitosti. Na
               internetu lahko svojemu izdelku vsakdo pripiše katero koli vrednost pa če kdaj proda
               ali pa ne. Jaz lahko zdaj posnamem sliko te dvorane, dam to na internet in jo tržim
               za deset tisoč evrov recimo, saj je nihče ne bo nikoli kupil. Ampak po temu bistremu
               zakonu, ki je bil zdaj predlagan, vsakdo ki bi prekopiral to slikico, zato ker bi se
               z njo norca delal najbrž in to upravičeno, če bi bila zraven pripisana takšna cena bi
               bil lahko obsojen po temu zakonu na tri leta zapora. Ali ima to še kaj zveze s pravno
               državo in s pravnim načelom proti .../Nerazumljivo./..., najbrž na to vprašanje sploh
               ni potrebno odgovoriti.</p>
               <p>Drugi primer je kaj mladi vse počnejo na internetu, včasih kar malo tekmujejo med
               seboj. In velikokrat gre tukaj za neko prakso, ki s tistim okoriščanjem sploh nima
               nobene zveze. Recimo, primer tega je da mladi zelo pogosto kopirajo kar neke
               datoteke, ki se pojavijo na interneta zato, da reče jaz imam pa novejšo verzijo tega
               in tega kot jo imaš ti čeprav je sploh nikoli ne uporabi. Recimo tipičen tega so tako
               imenovane Windows verzije, tisti ki se malo ukvarjate s tem veste da vsak teden
               prideta ven dve verziji, ena je tako imenovana Black version pa .../Nerazumljivo./...
               version pa ne vem kaj še vse, z nekaj dodatki vedno je to seveda neveljavna datoteka
               z nekim skupkom dodatnih zmogljivosti ali pa obdelava ali pa malo drugačnim zaslonom
               in to mladi na veliko snemajo in potem sploh tega ne uporabijo, ker to po navadi
               snemajo svojih staršev kjer tečejo Windowsi, ki so jih kupili starši z računalnikom.
               In zato sploh v resnici ni nihče oškodovan kar je pa najbolj bistveno nihče se ni s
               tem kakor koli okoristil ampak mladi po navadi tega ne brišejo, temu rečemo v žargonu
               računalničarji hrčkove efekt, potem pa kar pusti to na računalniku pa naslednjo vzame
               pa naslednjo dol vzame in mimo grede jih ima petindvajset ali pa petdeset evrov in
               vsaka od teh je formalno vredna štiristo, petsto, šesto evrov. Kar pomeni, da je
               takoj v tistem področju kjer mu lahko zgolj za eno takšno lahkomiselno tekmo izrečeno
               tri leta zapora, v državi kjer noben tajkun za sto milijonsko krajo v evrih, realno
               krajo, še sploh ni bil pravnomočno obsojen. Ima to še kaj zveze s pravno državo?
               Dajmo se to vprašati.</p>
               <p>Poleg tega je še nekaj drugih stvari, ki jih je potrebno vedeti. Prvič, ta zakon
               predvideva tudi možnost izrekanja enoletne zaporni kazni zgolj za povezavo v neko
               omrežje. Potrebno je vedeti, da tukaj sta zmeraj dva sokriva, eden če ne poskrbi za
               ustrezne nastavitve pri sebi ampak včasih so te nastavitve kar po de faultu, kot se
               temu reče, so tako že narejene, nastavljene po standardu oziroma osnovnem programu,
               da iščejo povezavo. In drugo je seveda tisti, ki ima neko omrežje tudi sam odgovoren,
               da ga ustrezno zaščiti in če ga ne potem je seveda soodgovoren najbrž za neko
               nelegalno povezavo pa ne želeno povezavo tudi sam. In tudi tukaj je <stage type="mag"/> <stage>(nadaljevanje)</stage> ta kazen pretirana. V vseh teh primerih je
               seveda potrebno biti racionalen.</p>
               <p>Tisto še na kar želim opozoriti je pa še dejstvo, da največji udarec presnemavanja
               datotek in klasičnemu piratstvu, ki mimogrede v Sloveniji kakor vem obstaja v zelo
               majhnem obsegu je pa ponekod na vzhodu kjer sem imel to priliko videti še zelo
               pogosto, imaš celo ulico kjer so sami CD-ji in DVD-ji in vsi mogoči filmi za
               minimalni denar kjer ljudje dejansko še preprodajajo in se s temi materialno
               okoriščajo s tem stvarmi. Pri nas tega skorajda ni več, vsaj kakor sam lahko to
               opazujem. No ampak največji udarec vsemu temu so na zahodu dosegli preprosto z nekimi
               rešitvami, ki so sistemske narave, z združevanjem datoteko .../Nerazumljivo./...,
               oblikovanjem spletnih središč kjer lahko za minimalni denar, za minimalno odškodnino
               normalno kupiš katero koli stvar. Ampak veste kaj je problem? Večina teh Slovenkam in
               Slovencem še vedno ni dostopna in s tem bi se morala ukvarjati vlada. S tem, da na
               internetu še vedno, v tem ko smo že toliko let člani Evropske unije in če želite tudi
               zveze Nato niti nismo enakopravno obravnavani zato, ker nas še vedno štejejo kot
               nekdanji vzhodni blok ali pa bog vedi kam, včasih iz čiste malomarnosti tistih, ki
               opravljajo s stranmi pa se niso malo podučili, da se je kaj v zgodovini spremenilo,
               ker to nekje od daleč gledajo za to bogo Evropo pa je Slovenija v njihovih očeh
               premalo pomembna. Tudi zato, ker najbrž nekdo ne zna vzdigniti glas na pravem mestu
               ni na pravi način. In dokler se ne poskrbi vsaj za to, da bomo na internetu vsi
               enakopravno obravnavani, da nam bodo vsa ta poceni spletna mesta enakopravno dostopna
               kot nekomu iz Združenih držav ali pa od nekje drugje je seveda skrajno sprto z načeli
               modernega prava, da bi uveljavili načelo ultimaracije in tiste, ki potem poiščejo
               alternativno rešitev v download-u na znane načine zapirali za tri leta.</p>
               <p>Zato je edina pametna rešitev, da se prepusti času čas, da se poišče rešitve, ki bodo
               skladne z načeli modernega prava, da se gre skladno s trendom, ki velja zdaj v
               razvitem svetu in se preganja organizatorje, torej tiste, ki se potem dejansko
               okoriščajo, bodisi z reklamami na spletni strani ali kakor koli že, z nelegalnim
               presnemavanjem datotek oziroma vse tiste, ki se ukvarjajo s klasičnim piratstvom. Da
               pa zgolj zato, ker nekdo nekaj presname z interneta pa zagotovo nikakor in nikoli ne
               more iti upravičeno na takšne rešitve kot so zdaj v zakonu, ker bodo naredile mnogo,
               mnogo več škode kot koristi in dejansko ne bodo pripomogle k krepitvi pravne države
               pač pa bodo šle v smeri policijske države, ko bomo tako kot nekoč vsi ves čas v nekem
               kaznivem dejanju potem se bo pa lahko šlo po tistem načelu. Tudi na Gorenjskem se je
               temu reklo naš "čvovk", nekoč. Če je bil naš "čvovk" potem se ga ni preganjalo, če pa
               ni bil naš "čvovk" potem se ga pa je. In v takšni državi, verjemite mi, nihče od nas
               ne želi živeti in takšna država tudi ni skladna z načeli Evrope. Evropa gre danes v
               smer preganjanja tistih, ki se okoriščajo, tudi v Svet, tudi ZDA gre v tej smeri in v
               tej smeri v kateri je bil pravilno in dobro, moderno zastavljen že veljaven kazenski
               zakon naj gre naprej tudi Slovenija. Zato naj gre te rešitve zaenkrat ven iz
               zakona.</p>
            </sp>
            <sp xml:id="SDT5-OZNPJUIP-Javna-004-2011-09-29.sp33">

               <speaker>PREDSEDNIK DR. VINKO GORENAK:</speaker>

               <p>Havla lepa. Gospod Jožef Jerovšek, izvolite.</p>
            </sp>
            <sp xml:id="SDT5-OZNPJUIP-Javna-004-2011-09-29.sp34">

               <speaker>JOŽEF JEROVŠEK:</speaker>

               <p>Hvala lepa, lep pozdrav. Ker sodelujem na drugem delovnem telesu nisem poslušal vsega
               kar se je tukaj dogajalo, morda je o problemu o katerem želim sam razmišljati tudi že
               kdo razpravljal vendar tukaj ste zbrani pravni strokovnjaki iz področja kazenskega
               prava pa boste morda znali pomagati pri mojem razmišljanju.</p>
               <p>Namreč, to kar se je pri nas dogodilo z državo, z njenim finančnim stanjem in
               uspešnostjo nakazuje zelo hude posledice. Morda je s tem ogrožen tudi obstoj te
               države. In pred tednom dni je <stage type="mag"/> <stage>(nadaljevanje)</stage>
               v studiu na sedemnajst, ko je bila debata o aktualnih razmerah ob vladni krizi, sedaj
               že padle vlade, znani sociolog dr. Urban Vehovar dejal, da to kar se je pri nas
               zgodilo v bančnem sistemu in posledično dokapitalizacije, da je to zločin. Jaz se v
               veliki meri vsebinsko strinjam, sam celo menim, da je to kar se je dogajalo v bančnem
               sistemu s krediti brez kritja in posledičnem stanju države na finančnem področju in
               tudi sicer, da je to v bistvu veleizdaja. Ali pa napad na neodvisnost države, kajti
               država naša je oslabljena, bistveno oslabljena in je v resnih težavah ali pa vsaj
               sabotaža kjer tudi dosedanji kazenski zakonik, veljavni, pravi da kdor povzroči pri
               popravljanju svoje delovne obveznosti veliko škodo državnemu organu ali organizaciji
               je storil sabotažo.</p>
               <p>Seveda člen o veleizdaji pravi, kdo ogrozi obstoj Republike Slovenije ali pa 350.
               člen, državljan Republike Slovenije, ki skuša spraviti Republiko Slovenijo v
               podrejenost ali odvisnost nasproti drugi državi." Torej po mojem mnenju bi se takšna
               kazniva dejanja, ki so očitno storjena lahko že doslej inkriminirala v okviru
               kazenskega dejanja veleizdaje, napada na neodvisnost ali pa sabotaže. In to misel sem
               pravzaprav že večkrat izrazil, kaj .../Nerazumljivo./... ki so predstavniki to
               slišali za to govornico še temu doslej ni prisluhnilo ali pa vsaj reagiralo? Prav
               tako ne vem tožilci verjetno tudi ne ampak da se ne bi večno dogajalo ali pa bilo
               pravilo za to državo, da bo podobno kot pri kaznivem dejanju genocida ali pa
               .../Nerazumljivo./... hotelirstva kjer se je zgodil zločin pa ni zločinca.</p>
               <p>Pa da na drugih področjih ne bomo storilca kaznivih dejanj našli ali pa vsaj
               inkriminirali sem naši poslanski skupini predlagal in smo tudi vložili amandma na to
               novelo kazenskega zakonika, ki bi ta kazniva dejanja na nek način dovolj resno
               inkriminirala. Kot sem že rekel, če bi bilo odprto trideseto poglavje kjer so kazniva
               dejanja zoper suverenost Republike Slovenije in njeno demokratično ustavno ureditev
               kamor takšne stvari, ki jih znani sociolog označuje kot zločin gotovo sodijo, bi
               seveda poskušali postavili v to poglavje. Vendar tega poglavja ni odprtega, odprto je
               poglavje kaznivega dejanja zoper uradno dolžnost, javna pooblastila in javna
               sredstva. In tukaj smo vložili amandma za katerega vnaprej vem, da ni dovolj dodelan,
               ker ga nismo ali pa, vsaj jaz nisem pravnik, ki ga je potrebno s pomočjo stroke in
               razmišljanj v temu postopku sprejemanja, če bo šlo do konca ali pa ne vem kakšna bo
               usoda, dodelati. In, ki dodaja k 100. členi novi 257. a člen, ki se glasi: Napad na
               finančno stabilnost in suverenost Republike Slovenije z oškodovanjem javnih
               sredstev.</p>
               <p>Še enkrat pravim, ne moremo tiščati glave v pesek, ne pravniki, ne poslanci, ne
               politiki, da so se pri na ta huda kazniva dejanja, ki, vsaj po naravnem pravu
               obstajajo, zgodila. Ne želimo jih pa inkriminirati še manj pa jim soditi v tej
               državi. Če niso veleizdaja, kar po mojem mnenju so, da je potrebno o tem kasneje dati
               primerno ime in primerno mesto <stage type="mag"/><stage>(nadaljevanje)</stage> v kazenskem zakoniku, da se bo to začelo tudi preganjati in da
               bo delovalo kot preventiva, kajti drugače naša država ne samo, da bo ogrožen obstoj,
               se lahko ta podrejenost, v katero so že pahnili mnogi v tej državi z hudimi
               oškodovanji, stotine in stotine milijonov denarja državnega, in so jo pahnili v silno
               podrejenost, vidimo, da je zniževanje bonitetnih, vse kar se dogaja, ker vse bodo
               plačevali davkoplačevalci. Kaj se bo na podlagi tega zgodilo s to državo je pa še
               veliko vprašanje?</p>
               <p>Prosim, za pravniško razmišljanje in pravniško pomoč in da storimo vsaj korak naprej,
               kajti to je gotovo več od velike svinjarije, ki vemo po znani razlagi, niso kazniva
               dejanja. To so kazniva dejanja. Hvala lepa.</p>
            </sp>
            <sp xml:id="SDT5-OZNPJUIP-Javna-004-2011-09-29.sp35">

               <speaker>PREDSEDNIK DR. VINKO GORENAK:</speaker>

               <p>Hvala. Državni sekretar, želite.</p>
            </sp>
            <sp xml:id="SDT5-OZNPJUIP-Javna-004-2011-09-29.sp36">

               <speaker>BOŠTJAN ŠKRLEC:</speaker>

               <p>Hvala lepa za besedo, gospod predsednik. Na koncu javne predstavitve mnenje je
               vendarle primerno, da se ozrem kot predstavnik predlagatelja na mnenja, stroke, ki so
               bile danes izražene. Preveč jih je bilo, da bi vsakega posamično komentiral pa tudi
               ni namen te javne predstavitve mnenje, to da na koncu delamo vrednostno oceno.</p>
               <p>Ocena teh predlogov in pomislekov, ki so bili danes izrečeni bo lahko opravljena v
               naslednjih dneh in v okviru zakonodajnega postopka, če bo odločitev tistih, ki
               amandmaje lahko vložijo tudi v določenih meri vsebovano. Sam lahko ugotovim, da so
               strokovni pomisleki oziroma opozorila pa tudi pohvale, ki smo jih slišali danes v
               večini znane pripravljavcem zakona in samo zakonsko besedilo na večino pomislekov, ki
               so bili izraženi tudi nudi odgovore. Jasno, demokratično je, da se vedno s temi
               argumenti ne strinjam. Morebitne dodatne spremembe kot sem povedal so stvar
               nadaljnjega zakonodajnega postopka.</p>
               <p>Samo v zvezi z dvema členoma, ki sta bila posebej izpostavljena, morda čisto na
               kratko, v zvezi s 149b. členom Zakona o kazenskem postopku, ki govori o posegu v
               komunikacijsko zasebnost. Rad bi poudaril to, da kolikor mi je znano so poslanci
               koalicije že vložili amandma k temu členu in sicer v prvem odstavku tega člena, ki
               eksplicitno uvaja obveznost oziroma poučituje obveznost sodnika, da presoja
               sorazmernost, sorazmernost med težo dejanja, ki je v preiskavi oziroma, ki je predmet
               preiskave in težo posega v komunikacijsko zasebnost tistih, na katere se ukrep
               nanaša. Istočasno pa tudi sorazmernost verjetnost, da bo najden oziroma izsleden
               storilec in posegom v obseg pravic, v katere se posega. Skratka, na ta način želijo
               poslanci poučiti tisto, kar mora biti pravzaprav jasno, da je vsak posamezni primer
               posega v komunikacijsko zasebnost po odredbi sodišča rezultat tehtanja med ciljem in
               posegom v varovano dobrino.</p>
               <p>V zvezi z kaznivim dejanjem kršitve materialnih avtorskih pravic, o katerem smo
               slišali precej s strani Zveze za varstvo potrošnikov, pa lahko ugotovim to, da so ti
               očitki večinoma namenjeni oziroma naperjeni zoper samo ureditev avtorske pravice
               oziroma zoper sistem ureditve in zaščite avtorskih pravic. Sedaj, ali je aktualna
               ureditev avtorskega prava najboljša možna ali ne je lahko legitimno vprašanje, ni pa
               to vprašanje, ki bi bilo neposredno povezano z kazenskim zakonikom. Kazenski zakonik
               namreč zgolj preprosto pove, da je kaznivo, če se avtorske pravice uporabljajo
               oziroma izkoriščajo v nasprotju z veljavno zakonodajo.</p>
               <p>V zvezi z nekaterimi drugimi razpravljavci, ki so se dotaknili te teme nekoliko bolj
               površno bi pa le želel povedati, da strokovno ne moremo sprejeti razlage, da je vse,
               kar je na internetu in vse kar se iz interneta sname že samo po sebi predmet
               kaznivega dejanja. <stage type="mag"/><stage>(nadaljevanje)</stage> Namreč,
               avtorji so tisti, ki določijo, kaj se sme z njihovo avtorsko storitvijo početi
               brezplačno in kaj se sme počiti zgolj proti plačilu. Večina stvari, kar je gotovo
               znano, tudi večini danes prisotnih, na internetu se nahaja z dovoljenjem avtorja.
               Avtorska dela, ki bi bila predmet kaznivega dejanja, o katerem je danes so običajno
               dosegljiva s pomočjo posebnih programskih orodij, ki so namenjena prav temu, da se na
               skriti način pridobijo taka dela, ki so na skriti način tudi na internetu ponujena.
               Sama povezava med internetom in zloraba avtorskih del je približno taka kot je
               povezava med nakupovalnim vozičkom in blagom, ki ga tat sname s police samopostrežne
               trgovine.</p>
               <p>Več v podrobnosti ne bi zahajal. Mislim, da je smisel kazenske zakonodaje, da veruje
               kreativnost in to kreativnost tistih, ki ustvarjajo in ne kreativnost tistih, ki
               jemljejo. Hvala lepa.</p>
            </sp>
            <sp xml:id="SDT5-OZNPJUIP-Javna-004-2011-09-29.sp37">

               <speaker>PREDSEDNIK DR. VINKO GORENAK:</speaker>

               <p>Hvala lepa, vam. S tem zaključujemo javno predstavitev mnenj. Jaz se vsem
               udeležencem, vsem razpravljavcem zahvaljujem. Hvala lepa. Nasvidenje.</p>
               <stage>(Javna predstavitev mnenj je bila končana dne 29. septembra 2011 ob 12.19.)</stage>
            </sp>
         </div>
      </body>
   </text>
</TEI>
