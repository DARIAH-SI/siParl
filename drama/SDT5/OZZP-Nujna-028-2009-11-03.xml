<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZZP-Nujna-028-2009-11-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">E35CFC009CE2FC11C1257663002B0283</idno>
               <idno type="custom" subtype="day">E8C422B7D9B823E6C1257664003F91F1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=E8C422B7D9B823E6C1257664003F91F1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZZP-Nujna-028-2009-11-03.OZZP" n="028">
               <name>Nujna</name>
               <date when="2009-11-03"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZZP-Nujna-028-2009-11-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZZP-Nujna-028-2009-11-03.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">28. Nujna seja</stage>
            <stage type="date">(3. november 2009)</stage>
            <stage type="chairman">Sejo je vodil Janja Klasinc, predsednik odbora.</stage>
            <stage type="time">Seja se je pričela ob 17.02.</stage>


            <sp xml:id="SDT5-OZZP-Nujna-028-2009-11-03.sp1">

               <speaker>PREDSEDNICA JANJA KLASINC:</speaker>

               <p>Spoštovane kolegice, spoštovani kolegi, pričenjam 28. nujno sejo Odbora za zunanjo
               politiko! Obveščam vas, da so zadržani in se seje ne morejo udeležiti oziroma, da na
               seji nastopajo kot nadomestne člani in članice naslednji poslanci. Namesto gospoda
               Dejana Levaniča - gospod Luka Juri, namesto mag. Andreje Rihter - gospod Potrč,
               namesto gospe Melite Župevc, gospod Matevž Frangež, namesto gospoda Franca Pukšiča -
               gospod Radovan Žerjav.</p>
               <p>Pozdravljam vse prisotne, še posebej predsednika vlade gospoda Boruta Pahorja ter
               zunanjega ministra Samuela Žbogarja in vse druge predstavnike vlade, tudi gospoda
               Otoničarja kot predstavnika Državnega sveta in seveda danes še posebej predstavnike
               medijev, ki so bili zelo zainteresirani za to točko dnevnega reda.</p>
               <p>Prehajam na določitev dnevnega reda seje odbora. S sklicem ste prejeli dnevni red
               seje odbora. Ker nisem prejela predlogov za spremembo dnevnega reda, je določen
               dnevni red seje takšen kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - POROČILO O POGAJANJIH ZA SKLENITEV
                  ARBITRAŽNEGA SPORAZUMA MED REPUBLIKO SLOVENIJO IN REPUBLIKO HRVAŠKO.</title> Naš
               odbor za zunanjo politiko je pobudo za sklenitev sporazuma med Republiko Slovenijo in
               Republiko Hrvaško o reševanju spora že obravnaval in tudi potrdil na svoji 24. nujni
               seji in sicer 30. septembra 2009. Danes pa nas bosta o pogajanjih, ki so potekala po
               tem datumu, seznanila predsednik vlade in pa kasneje tudi minister za zunanje zadeve.
               Gospod predsednik vlade, izvolite.</p>
            </sp>
            <sp xml:id="SDT5-OZZP-Nujna-028-2009-11-03.sp2">

               <speaker>BORUT PAHOR:</speaker>

               <p>Hvala lepa, gospa predsednica. Spoštovane poslanke in poslanci! Ker sem kot
               predsednik Vlade precej pogosto pred Odborom za zunanjo politiko, se utegne zdeti, da
               gre skoraj da za običajno rutinsko sejo odbora. Seveda temu ni tako. Ne, da bi
               odločali o vseh bistvenih stvareh, ki so potrebne za to, da rešimo vprašanje odnosov
               s Hrvaško glede mejnega vprašanja, ampak zato, ker se je v času med vašo sejo, ki je
               govorila o tem vprašanju in danes, zgodilo nekaj stvari o katerih vas bi rad obvestil
               in tudi dobil vašo podporo, če boste menili, da je potrebno sklepati o tem. <stage type="mag"/> (Nadaljevanje) Seznanjeni ste s potekom
               dogodkom, po Trakoščanih in po sestanku obeh predsednikov vlad 11. 9. v Ljubljani, v
               skladu z najinim dogovorom so skladno z nadaljevanjem pogajanj Republike Hrvaške z
               Evropsko komisijo stekla tudi pogajanja med obema državama o arbitražnem sporazumu.
               Predlog na katerem sva predsednika in obe vladi delala, je bil osnutek arbitražnega
               sporazuma z dne 15. 6. letos, torej osnutek sporazuma Rehn2. Rehn2 je nastal na
               podlagi številnih dopolnil, ki jih je slovenska stran predlagala Evropski komisiji,
               evropska komisija pa je v večini upoštevala. Po našem mnenju bistvene, zavoljo
               katerih je sporazum, kot je bil predlagan 16. 5. za Slovenijo sprejemljiv sporazum.
               Tisto kar je bilo za nas bistveno, so bile tri stvari: sestava arbitražnega sodišča,
               naloge arbitražnega sodišča in v bistvu zapis odločanja arbitražnega sodišča tako, da
               z besedami odraža tista načela, ki v pravnem pomeni pomenijo načelo pravičnosti "ex
               aequo et bono". V nadaljevanju so potem potekala pogajanja, ki so bila - to bi vam
               rad povedal - zelo naporna, zelo zahtevna, vendar pa, tudi to moram povedati, z
               iskreno voljo na obeh straneh, da pridemo do sporazuma, ki bo omogočil, da arbitražno
               sodišče pravično razsodi o meji med državama, kjer ni določena, na kopnem in na
               morju. Naj povem, to verjetno ni kakšna posebna skrivnost, čeprav bom to sedaj
               povedal tudi v tem visokem zboru, da je Republika Hrvaška v pogajanjih, ki so
               sledila, najbolj napadla dve določili sporazuma Rehn2; sestavo arbitražnega sodišča
               in naloge arbitražnega sodišča. Na koncu se je obleganje Troje, bi rekel,
               osredotočilo na 3. člen.<stage type="mag"/> (nadaljevanje) To je
               naloga arbitražnega sporazuma, zlasti v točki 3.b za Hrvaško naloga arbitražnega
               sodišča ni bila sprejemljiva. Za voljo tega je prišlo do vrste pobud po spremembi, ki
               sem jih zavrnil. Potem je prišla iniciativa, da bi relativizirali pomen 3. člena
               tako, da bi predsedstvo EU ob pričevanju Združenih držav Amerike, že skoraj od vsega
               začetka ste seznanjeni s tem, da je bila to država, ki je naredila na mojo prošnjo
               dobre usluge v pogajanjih, da bi sprejela skupno deklaracijo oziroma deklaracijo
               predsedstva, kjer bi dikcija rekla, da nobeno določilo ne prejudicira rešitve, kar
               seveda ni res. Ker je naloga arbitražnega sodišča v točki 3.b zelo jasna. Njegova
               naloga je, da določi stik Slovenije z odprtim morjem. To je bil zelo usoden, zelo
               napet trenutek v pogajanjih med predsednikoma oziroma predsednico hrvaške vlade in
               menoj, med obema kabinetoma, med obema ministrstvoma. Ob velikem naporu je potem
               prišlo do zamisli, da bi morda hrvaška stran razmislila o drugačnih posegih v
               besedilo, jaz pa sem pristal na to, da se lahko v sporazumu spremeni časovnica, če to
               olajša kakorkoli delo predsednice hrvaške vlada pri sprejemanju tega sporazuma pred
               vlado in saborjem, ter bi seveda, če ne bi prišlo do nobene spremembe v sporazumu
               bilo tako rekoč ultimativno z naše strani postavljeno "vzemite ali pustite", kar
               mislim, da za en občutek dobre rešitve ni dobro, zlasti ker časovnica, in to bom
               pojasnil, mislim, da sploh ni bistveni del tega sporazuma.</p>
               <p>Da kasneje ne bom pozabil naj takoj povem zakaj mislim, da ni bistvena, čeprav utegne
               kdo imeti drugačno stališče. Poglejte, ko bo začelo delati arbitražno sodišče bo v
               bistvu sporazum o reševanju meje prinesel s koncem dela arbitražnega sodišča tudi
               rešitev na katero ne mi, ne hrvaška stran ne bosta imela vpliva, ampak se s
               sporazumom obvezujeta, da bosta rešitev sprejeli.</p>
               <p>Morda bi lahko slovenska stran vztrajala pri tem, da mora slovenska politika oziroma
               slovenski Državni zbor poznati rešitev sporazuma še preden ratificira pogodbo. Sedaj
               govorim zelo odkrito. Če bo Državni zbor Republike Slovenije to želel to možnost ima.
               Jaz to sicer odsvetujem, ampak ta visoki dom bo odločil ali si bo to pravico vzel ali
               ne. Namreč, arbitražno sodišče bo začelo delati s podpisom pristopne pogodbe s strani
               Hrvaške. <stage type="mag"/> (nadaljevanje) In potem se začne dolg
               proces ratifikacije v vseh državah članicah. Slovenski parlament je popolnoma
               suveren, da ratificira to pogodbo kadar hoče in kakor hoče. Ta arbitražni sporazum ga
               pri tem v ničemer ne omejuje, ker ga tudi ne sme. Ta diskusija o tem, ali je s
               spremembo časovnice prišlo do kakšne bistvene spremembe v sporazumu je lahko
               diskusija. Mislim pa, da je Slovenija dala za to, da smo prišli do sporazuma, nekaj
               kar za nas ni bistveno. Bistveno kar je za nas pa je ostalo v sporazumu.</p>
               <p>Kar se tiče enostranske izjave Hrvaške. Tudi ko se je hrvaška stran odločila, da jo
               bo dala smo mi, vse kar sem jaz rekel na pogajanjih, rekel, to sem vzel na znanje,
               ker je to suverena pravica hrvaške strani, tako kot je suverena pravica slovenske, da
               v času ratifikacije sprejme enostransko izjavo. Tisto kar sem postavil kot pogoj in
               je bil s strani hrvaške vlade sprejet je, da njihova enostranska izjava ni priložena
               ob podpisu, ker je pravni status izjave ob podpisu ali pa pred ratifikacijo različen.
               To smo dosegli. Prav tako sem na delovni večerji v četrtek zvečer na Svetu in na
               uradnem delu Evropskega sveta obvestil švedsko predsedstvo, da v primeru, ko bi ob
               podpisu sporazuma švedsko predsedstvo z noto ali kako drugače dali pričevanje pod
               enostransko izjavo hrvaške mojega podpisa pod tem sporazumom ne bo, ker to bistveno
               spreminja status 3. člena okoli katerega smo se toliko borili.</p>
               <p>Slovenska stran je potem proučila ravnanje hrvaške strani in se odločila, da bo enako
               suvereno kot je to storila hrvaška stran storila tudi slovenska. Državnemu zboru bo
               po podpisu v času ratifikacije predlagala enostransko izjavo z naše strani. Kasneje
               predlagam, da jo minister Žbogar tudi obrazloži. Izjava Slovenije, ki bo dana v času
               ratifikacije bo naslednja: "Republika Slovenija izjavlja, da v skladu z mednarodnim
               pravom enostranska izjava podana v zvezi z arbitražnim sporazumom med Vlado Republike
               Slovenije in Vlado Republike Hrvaške nima učinka na njegovo vsebino in šteje izjavo
               Republike Hrvaške o neprejudiciranju za nesprejemljivo ter brez kakršnega koli učinka
               za nadaljnje postopke. <stage type="mag"/> (nadaljevanje) Če pa
               bi arbitražno sodišče odločilo, da bo upoštevalo izjave Republike Hrvaške Slovenija
               izjavlja, da se nič v arbitražnem sporazumu ne razume kot odpoved Slovenije njeni
               pravico do ozemeljskega stika z odprtim morjem. Republika Slovenija tudi izjavlja, da
               se arbitražni sporazum razlaga v skladu z običajnim pomenom izrazov v določbah samega
               sporazuma. .../Oglašanje iz klopi./... Prosim? Gospod poslanec, delamo po najboljših
               močeh kolikor je mogoče. Morate razumeti, da smo bili pred nekaj dnevi seznanjeni z
               odločitvijo hrvaške strani, da se je morala vsa slovenska pravna stroka, da je bilo
               treba sprejeti odločitve na naši strani, da je bilo treba premisliti vsak izraz. Jaz
               sem želel biti v kontaktu z ljudmi, ki so nam pomagali pri reševanju tega vprašanja
               in vse to zahteva neko potrpežljivost in nek čas.</p>
               <p>Ta izjava bo z naše strani podana samo v primeru, če jo bo podala hrvaška stran, sicer
               našemu Državnemu zboru kot predsednik Vlade ne predlagam, da jo sprejme. Za nas je
               sporazum tak kot je in bo jutri podpisan, kul, je dober sporazum, je za nas
               sprejemljiv sporazum. Če pa se bo odločila Republika Hrvaška dati enostransko izjavo,
               potem bomo, predlagam, tudi mi sprejeli v procesu ratifikacije enostransko izjavo z
               naše strani in na koncu, gospe in gospodje, še naslednja izjava. Ko bom jutri
               podpisal v Stockholmu sporazum s predsednico hrvaške vlade, sem se odločil, da bom
               Vladi predlagal, da ob sprejemu Predloga zakona o ratifikaciji tega arbitražnega
               sporazuma pošlje ta sporazum na Ustavno sodišče. Ustavno sodišče naj pred
               ratifikacijo tega arbitražnega sporazuma presodi ali je karkoli zapisano v njem v
               nasprotju s slovensko ustavo. Vi veste, da so se oglasili nekateri pravniki, ki so
               izrazili glede tega nekatere pomisleke in Slovenija je že dvakrat to storila, mislim,
               da je to storila v času sprejemanja vatikanskega sporazuma in v času sporazuma o
               malomejnem sodelovanju. Torej, ne bomo naredili nič novega.</p>
               <p>Na koncu, kar se tiče referenduma. Ne nasprotujem temu, da ljudje na referendumu
               odločijo o usodi arbitražnega sporazuma. Po 18-ih letih smo prišli do predloga, ki
               bo, ko bo arbitražno sodišče zaključilo svoje delo, dokončno rešil vprašanje meje.
               Prav je, če boste tako odločili, da o tem odločijo tudi naši ljudje, pravim, temu ne
               nasprotujem. Mislim, da ima Državni zbor vso legitimnost, da se o tem izreče, vendar
               ker se o referendumu toliko govori, bi rad povedal, da bom kot predsednik Vlade z
               radostjo in vso odgovornostjo branil ta sporazum pred našimi ljudmi kot ugoden za
               Slovenijo. Hvala lepa.</p>
            </sp>
            <sp xml:id="SDT5-OZZP-Nujna-028-2009-11-03.sp3">

               <speaker>PREDSEDNICA JANJA KLASINC:</speaker>

               <p>Hvala, gospod predsednik. Bi želel še gospod zunanji minister kaj k temu dodati v tej
               fazi? Ne. <stage type="mag"/> (nadaljevanje) Potem pa odpiram
               razpravo. Kdo želi razpravljati? Zmago Jelinčič Plemeniti.</p>
            </sp>
            <sp xml:id="SDT5-OZZP-Nujna-028-2009-11-03.sp4">

               <speaker>ZMAGO JELINČIČ PLEMENITI:</speaker>

               <p>Hvala lepa in lep pozdrav vsem skupaj.</p>
               <p>Najprej bi nekaj vprašal konkretno predsednika Vlade. Ali je tekst, angleški tekst na
               katerega se obešajo naši pravniki in tudi tuji identičen za hrvaško stran in za
               slovensko stran?</p>
            </sp>
            <sp xml:id="SDT5-OZZP-Nujna-028-2009-11-03.sp5">

               <speaker>BORUT PAHOR:</speaker>

               <p>S predsednico hrvaške vlade bova podpisala, tako je dogovorjeno, besedilo v angleškem
               jeziku, ne more biti drugače kot identičen, v obeh jezikih pa bo prevod.</p>
            </sp>
            <sp xml:id="SDT5-OZZP-Nujna-028-2009-11-03.sp6">

               <speaker>ZMAGO JELINČIČ PLEMENITI:</speaker>

               <p>Hvala lepa. Potem, gospod predsednik, niste prebrali teksta. Niste prebrali
               slovenskega teksta in ga primerjali s hrvaškim tekstom. Namreč, v 3.a
               točki.../oglašanje iz klopi./... oprostite, bom povedal do konca, piše v slovenski
               verziji: "The course of the maritime and land boundary between the Republic of
               Slovenia and the Republic of Croatia." V angleškem tekstu piše: "The course of the
               maritime and land boundary between the Republic of Croatia and the Republic of
               Slovenia." Kje vidite tu identičnost? In kar se pravnih dokumentov tiče, identičnost
               pomeni identičnost, ne pa zamenjavo vrstnega reda držav. Že tukaj v samem izhodišču
               gre za totalni kiks slovenske tako imenovane pravne stroke, ki jo plačujete iz
               davkoplačevalskega denarja za to, da šopa in fopa slovenski narod. Imamo tri tako
               imenovane pravne strokovnjake, gospo Škrkovo, njeno asistentko gospo Sancinovo in pa
               še gospoda Bohteta, ki jih država plačuje, da jih potem tako imenovani neodvisni
               strokovnjaki hodijo okrog in delijo levite tistim, ki razmišljajo drugače. Seveda ta
               gospoda dobi 150 evrov na uro. Me zanima, če je gospa Sancinova tudi včeraj za tisto
               televizijsko oddajo dobila 150 evrov na uro in tako naprej. Skratka, že tukaj, v
               samem izhodišču, v samem 3. členu a, ki je eden od najbolj pomembnih, vidimo tukaj
               šlamparijo prve vrste. In če je šlamparija v tem osnovnem tekstu si lahko mislimo
               kakšne šlamparije so še naprej. Če vzamemo hrvaški tekst ima ta hrvaški tekst zadaj
               tako v hrvaščini kot v angleščini izjavo o neprejudiciranju in ta izjava o
               neprejudiciranju je kot integralni tekst hrvaškega teksta, to ni posebej, to je lepo
               v dokumentnih hrvaškega sabora je to lepo napisano skupaj. Gospod predsednik,
               nategnili so vas kolikor ste dolg in širok in vi tega niti opazil niste. Dejstvo je,
               da Hrvatje vedo kaj hočejo, dejstvo je, da Hrvatje točno, tudi za to izjavo
               slovensko, ki naj bi se navezovala na to izjavo o neprejudiciranju, ta slovenska
               izjava ne pomeni popolnoma nič. Namreč, že hrvaška sama izjava lepo piše, da bo
               zahtevala Hrvaška sopodpis Švedske in Združenih držav Amerike na tisto njihovo
               izjavo, kar je popolnoma mogoče in bodo tako Švedi kot Američani to podpisali, mi
               nimamo tukaj zraven nič, to je potem tako kot bi se vaška skupnost razkokodakala o
               eni zadevi <stage type="mag"/> (nadaljevanje) na katero ne bo
               imela nobenega vpliva. Ne vem zakaj ne odstopate od tistih razmislekov, res pravnih
               strokovnjakov, ki jih tudi Slovenija nekaj ima in ne naredite nekaj drugega.</p>
               <p>Iz hrvaških virov sem izvedel, da ste vi Kosorjevi obljubili, da naj bi se to
               vprašanje nekako reševalo na osnovi nekakšnega sporazuma med socialistično Republiko
               Slovenijo in socialistično Republiko Hrvaško iz leta 1972, ki naj bi bil nekakšna
               osnova za tudi tisti sporazum Drnovšek-Račan. In na Hrvaški strani je bilo povedano,
               da ste vi Kosorjevi obljubili, da bo ta zadeva osnova tega sporazuma. In kot kaže je
               ta osnova tisto, da bo Slovenija izgubila praktično čisto vse.</p>
               <p>Za enkrat toliko.</p>
            </sp>
            <sp xml:id="SDT5-OZZP-Nujna-028-2009-11-03.sp7">

               <speaker>PREDSEDNICA JANJA KLASINC:</speaker>

               <p>Izvolite gospod predsednik.</p>
            </sp>
            <sp xml:id="SDT5-OZZP-Nujna-028-2009-11-03.sp8">

               <speaker>BORUT PAHOR:</speaker>

               <p>Zdaj najprej ena resna stvar. Kot bom pokazal z drugo pripombo, ne, kar se resne
               stvari tiče - absolutno zanikam navedbe gospoda poslanca Jelinčiča, da sva se s
               predsednico hrvaške vlade dogovorila, da je osnova za reševanje tega vprašanja
               kakršenkoli sporazum iz leta 1972 ali karkoli drugega, kar ni jasno napisano. Nekaj
               časa se je ugibalo tudi o tem, da poskušamo reševati vprašanje banke za to, da bi
               imeli večjo naklonjenost hrvaške strani za sprejem sporazuma. Tudi to odločno
               odklanjam. Res je, rad bi povedal temu odboru, da sva se tudi o tem pogovarjala.
               Zaenkrat je slovensko stališče takšno, da to vprašanje rešuje Basel-2, Hrvaška še ni
               pristopila k reševanju na osnovi tega dogovora. Pričakujem da bo to storila. Če bi se
               pa našla kakšna druga rešitev, ki bi bila tudi za nas sprejemljiva, potem bo o njej
               najprej odločal ta odbor in potem se bomo pogajali naprej. Naš interes je da pridemo
               s finančnimi in bančnimi institucijami na hrvaški trg, trg Bosne in Hercegovine in
               Makedonije.</p>
               <p>In zdaj še k vaši šaljivi metafori. Hvala bogu, gospod poslanec Jelinčič, nisem
               širok, predvsem pa nisem dolg temveč visok.</p>
            </sp>
            <sp xml:id="SDT5-OZZP-Nujna-028-2009-11-03.sp9">

               <speaker>ZMAGO JELINČIČ PLEMENITI:</speaker>

               <p>.../Mikrofon ni vključen, slaba slišnost./... Kaj pa nekonsistentnost dokumentov?</p>
            </sp>
            <sp xml:id="SDT5-OZZP-Nujna-028-2009-11-03.sp10">

               <speaker>BORUT PAHOR:</speaker>

               <p>Prosim, minister.</p>
            </sp>
            <sp xml:id="SDT5-OZZP-Nujna-028-2009-11-03.sp11">

               <speaker>SAMUEL ŽBOGAR:</speaker>

               <p>Bom jaz pojasnil.</p>
               <p>Sporazum bo podpisan samo v angleškem jeziku v treh enakih identičnih originalih. S
               švedskim predsedstvom je danes tudi usklajeno dokončno besedilo in v sporazumu, ki bo
               podpisan, bo pisalo, bo Hrvaška na prvem mestu, ker je običaj, da gre v takšnih
               sporazumih po abecedi in da je zaradi tega C pred S.</p>
            </sp>
            <sp xml:id="SDT5-OZZP-Nujna-028-2009-11-03.sp12">

               <speaker>ZMAGO JELINČIČ PLEMENITI:</speaker>

               <p>Zakaj pa smo potem mi dobili verzijo, ki ni identična s tistim, kar bo podpisano?!
               Naš Državni zbor je to dobil.</p>
            </sp>
            <sp xml:id="SDT5-OZZP-Nujna-028-2009-11-03.sp13">

               <speaker>PREDSEDNICA JANJA KLASINC:</speaker>

               <p>Dajem besedo...</p>
               <p>Minister, bi še dopolnilno? Če ne, potem dajem besedo gospodu Luki Juriju.</p>
            </sp>
            <sp xml:id="SDT5-OZZP-Nujna-028-2009-11-03.sp14">

               <speaker>DR. LUKA JURI:</speaker>

               <p>Hvala lepa.</p>
               <p>Jaz sem zelo vesel, da lahko kot član sodelujem na današnjem odboru, kajti na
               današnjem odboru lahko vidimo dober primer kako se v Evropi rešuje spore. Rešuje se
               jih sicer po dolgotrajnih trdih pogajanjih, ampak na jasnih pravnih osnovah. In to ni
               mali spor, to je težava, ki se vleče dobrih 18 let, skoraj 20 let, to je praktično
               ena generacija. <stage type="mag"/> (nadaljevanje) Težava, ki ni
               škodovala le življenju ob meji, ampak je škodovala tudi gospodarstvu, če gledamo s
               strani Slovenije seveda slovenskemu gospodarstvu in njenemu delovanju na
               Hrvaškem.</p>
               <p>Težava, ki je ni uspel rešiti niti sporazum Drnovšek - Račan, ki je bil primer kako
               se lahko reši, če se želi, ampak očitno takrat še ni dozorela politična volja, razen
               pri takratnima predsednikoma vlade, da bi se to uredilo. Potem po dolgotrajnem mučnem
               iskanju rešitev, je prišla tvegana, takrat sem tudi sam ocenil za tvegano odločitev o
               blokadi za katero sem upal in k sreči se je izkazalo, da je bilo tako, da bo ta
               odločitev o blokadi pospešila iskanje rešitve oziroma pri vseh ustvarila občutek, da
               je rešitev vendarle potrebna in da nanjo ne moremo čakati še 20 let. Očitno je danes
               čas dozorel, in sam razumem živčnost tistih, ki so svojo politično zgodbo
               utemeljevali na problemu in ne na rešitvi, zato, ker se jim danes osnova, na kateri
               so utemeljevali svoj politični etos ruši. Če problema ni več in če nekdo gradi
               politično zgodbo na problemu, nima več politične zgodbe. Zato me ne čudi, da bodo
               nekateri naredili vse za to, da do rešitve ne pride, kajti njihova politična zgodba
               je odvisna od tega, da rešitve ni.</p>
               <p>Predsednik Vlade Borut Pahor pa je pokazal, da je drugačne politik, ni politik, ki
               ustvarja probleme, ampak je politik, ki jih rešuje. On je svoje naredil in zdaj je le
               vprašanje ali smo tudi mi zmožni rešiti problem in ne ustvarjati novih. Seveda, to je
               vprašanje zrelosti in vprašanje današnje razprave in današnje odločitve.</p>
               <p>Hvala.</p>
            </sp>
            <sp xml:id="SDT5-OZZP-Nujna-028-2009-11-03.sp15">

               <speaker>PREDSEDNICA JANJA KLASINC:</speaker>

               <p>Najlepša hvala.</p>
               <p>Želi še kdo besedo? Gospod Frangež.</p>
            </sp>
            <sp xml:id="SDT5-OZZP-Nujna-028-2009-11-03.sp16">

               <speaker>MATEVŽ FRANGEŽ:</speaker>

               <p>Zelo zanimivo je, da bomo očitno prikrajšani za bogato razpravo, ki smo jo
               pričakovali.</p>
               <p>Najprej naj povem, da mislim, da s podpisom tega sporazuma, in osebno sem pristaš
               tega, da Odbor za zunanjo politiko danes da vsa potrebna soglasja za to, da
               predsednika Vlade pred jutrišnjim srečanjem v Stockholmu politično okrepimo z
               zaupanjem tega Državnega zbora, da verjamemo v ta arbitražni sporazum, kot način, da
               rešimo predolgo odprte probleme na relaciji med Slovenijo in Hrvaško. <stage type="mag"/> (nadaljevanje) Mislim, da s tem sporazumom, z
               razumno mero tveganja vstopamo v način reševanja mejnega spora, ki, tako sem
               prepričan, bo dal zadovoljive rezultate za obe strani v interesu tega, da Slovenija
               in Hrvaška končno zaživita, kot iskreni prijateljici, ki ju vežejo mnogi skupni
               izzivi, komplementarni, ki jih lahko v medsebojnem sodelovanju uspešno rešujeta in
               tudi preko tega krepita blaginjo svojih ljudi.</p>
               <p>Jaz živim v Mariboru, ki je od Zagreba oddaljen manj kot od Ljubljane. Na tej
               relaciji je premalo dogajanja, premalo sodelovanja in mislim, da to močno šibi naše
               priložnosti in priložnosti na obeh straneh meje.</p>
               <p>Kar se tiče same časovnice. V samem arbitražnem sporazumu, v uvodu arbitražnega
               sporazuma se sklicujemo na 33. člen ustanovne listine Združenih narodov, ki
               opredeljuje načine mirnega reševanja sporov. Gre za eno od pomembnih civilizacijskih
               pridobitev zadnjih 60 let, v katerem so se ustanovne članice Združenih narodov tedaj
               zavezale, da nekateri načini reševanja sporov med narodi preprosto civilizacijsko
               niso več sprejemljivi in namesto tega opredelila nekaj drugih metod, usmerjenih k
               temu, da po poti mednarodnega prava narodi in države dosegajo sporazumne rešitve v
               duhu ohranjanja miru in vzajemnih najboljših interesov narodov. To govorim zato, ker
               mislim, da je to ena tistih določb, ki jasno nakazuje, da se bo ta arbitražni
               sporazum razumel, kot arbitražni postopek po ustanovni listini Združenih narodov in
               da je, in tu prehajam na vprašanje, ki se veže na časovnico, sam podpis tega
               arbitražnega sporazuma za Slovenijo in obe partnerici v tem procesu zagotovilo za to,
               da se mora odločitev arbitražnega sodišča spoštovati. Spoštovati po mednarodnem
               pravu. V tem pogledu sprejemam kompromis, ki je dosežen in soglašam s tistimi, ki
               menijo da smo žrtvovali malo za to, da ohranimo svoj veliki nacionalni cilj. In tudi
               največji zagovorniki, ki so vedno imeli slovenski nacionalni interes v svojih besedah
               so teh 20 let govorili o tem, da je naš ključni slovenski interes stik Slovenije z
               odprtim morjem.</p>
               <p>Jaz bi se vprašal kje nekatere pravzaprav čevelj žuli? Jaz mislim, da je to
               vprašanje, ne edini, ampak najboljši primer ene jasne odločenosti te Vlade, da od
               primera do primera reši nekatere nakopičene težave naše skupne dediščine. Jaz mislim,
               da s tem primerom kažemo veliko mero odločenosti in mislim, da s to vsebino
               sporazuma, za katero si želimo, da jo jutri podpišemo in to vprašanje odstranimo s
               prvih strani, ker nas čakajo številni drugi izzivi in problemi s katerimi se moramo v
               Sloveniji soočati za to, da prebrodimo krizo zato, da uresničimo tiste izzive, ki
               stojijo pred nami, kot nacijo, kot državo, kot Evropo in celotnim planetom.<stage type="mag"/> (nadaljevanje) In zato takšen način reševanja
               tega spora absolutno pozdravljam. Sprašujem se ali kdo v tem pristopu zaznava tudi
               nevarnost, da bo morda slovenska javnost vendarle začela spoznavati da Vlada s to
               odločenostjo funkcionira, da deluje vedno bolje, in vsaj v mojem osebnem primeru,
               moram reči, da nikoli doslej ni uživala tolikšnega zaupanja, kot ga v tem
               trenutku.</p>
               <p>Mislim, da se bo razprava v nadaljevanju še odpirala, zato si pridružujem pravico, da
               v nadaljevanju še spregovorim.</p>
            </sp>
            <sp xml:id="SDT5-OZZP-Nujna-028-2009-11-03.sp17">

               <speaker>PREDSEDNICA JANJA KLASINC:</speaker>

               <p>Najlepša hvala.</p>
               <p>Besedo dajem gospodu Antonu Anderliču.</p>
            </sp>
            <sp xml:id="SDT5-OZZP-Nujna-028-2009-11-03.sp18">

               <speaker>ANTON ANDERLIČ:</speaker>

               <p>Sem sicer mislil, da je dolga vrsta, ampak je še bolj enostavno, da mogoče na kakšno
               vprašanje dobim odgovor in sicer, mi pravzaprav ni čisto jasno kaj počnemo danes na
               tej seji. Zame je bilo na tisti seji, ko smo sprejemali pobudo za sklenitev sporazuma
               jasno kaj počnemo in sem zato tudi dal svoj glas in soglasje. Tako, kot je danes
               tukaj oblikovana točka, je lepo da smo se srečali, lepo da še enkrat slišimo kar smo
               lahko prebrali v sredstvih javnega obveščanja ali na slovenski ali na spletnih
               straneh hrvaške vlade. Ampak, tukaj seveda je potreben odgovor: kaj ti dve izjavi
               pomenita? Sprašujem seveda tiste, ki za njimi stojijo. Če Hrvaška daje, bomo dali pa
               še mi. Jaz se seveda ob tem sprašujem, če bo hrvaška izjava uveljavljena, potem
               pomeni, da sporazuma takšnega, kot si ga mi predstavljamo, ni. In mi damo izjavo, da
               za nas ni takšnega sporazuma, kot si ga predstavlja Hrvaška. Torej smo na začetku ali
               pred časom, ko smo se začeli pogovarjati. To je zelo, lahko da je retorično
               vprašanje, ampak je iz tega ven - če mi danes ne bomo spremenili točke ali sklicali
               še eno sejo in rekli: spreminjamo pobudo za sklenitev sporazuma, vsaj v tistem delu,
               formalno bi morali tudi narediti, da ne bi kakšen ustavni pravnik ali kdo kasneje
               rekel: Saj ste to sprejemali po napačnem postopku. In če se danes odpovemo datumu,
               jaz nimam problema z datumom, lahko se ga tudi odpovemo, tudi vprašanje ali je bilo
               tista tri leta ravno pravi čas. Za reševanje takšnih vprašanj je običajno potreben
               dolg čas, meri se v desetletjih, tudi mi že štejemo desetletja, pa so nekatere države
               štele še več desetletij, zato je samo važno kje in na kakšen način pridemo do cilja.
                  <stage type="mag"/> (Nadaljevanje) Tukaj verjetno ni treba
               posebej poudarjati, da ga ni v tej dvorani, ki verjetno ne bi želel optimalno rešitev
               za Slovenijo glede na stokrat poudarjena izhodišča, pa vendarle, na koncu bodo
               kompromisi in marsikdo ne bo s tem zadovoljen. To je jasno. In zato bi seveda tisti
               del proceduralni, upam da bomo razrešili tudi zaradi tega, da nam bo kdo rekel, da
               nimate mandata za podpis, kajti če te spremembe, pobude ne bomo naredili, je ne boste
               imeli. To je nesporno. Poročilo ni dovolj. Mi imamo v skladu z Zakonom o zunanjih
               zadevah postopek, na kakšen način te stvari procesiramo. Jaz še enkrat rečem, jaz v
               tem delu nimam zadržkov. Lahko zbrišemo datum, podpiram, ker že takrat je bilo to
               čudno. Ampak ko preberem na hrvaški strani, to sem pač vzel, ker fino bi bilo sicer,
               če bi tudi tukaj razdelili poslancem kaj je Hrvaška do tega trenutka naredila,
               predvsem če gre za poročilo o pogajanjih za sklenitev arbitražnega sporazuma med
               Republiko Slovenijo in Republiko Hrvaško, kjer pravi v 2. točki, da seveda nič ne
               pomeni to za stik z odprtim morjem itn., in oni tega ne bodo priznali. Mi pa rečemo,
               vi tega ne boste priznali, mi pa sploh sporazuma ne priznamo. Kakšen je na koncu
               rezultat, tudi ko bo ali bo to, ta arbitražni gremi rekel, če je pa temu tako, da ti
               dve izjavi sta, pa mi ne moremo sprejeti tega v presojo, ker vi že odločate o tem kaj
               kdo misli, da mora biti rešitev na eni ali na drugi strani. Zato me pravzaprav
               zanima, kaj to pomeni, če se v to zapletemo, tudi na koncu koncev izjava, ki jo
               Slovenija ali pa naj bi jo ta odbor v nadaljevanju priporočil, da jo vložite zraven
               podpisa, kaj je to, bom rekel, v končnem izplenu za sam sporazum in za določevanje
               meje med državo.</p>
            </sp>
            <sp xml:id="SDT5-OZZP-Nujna-028-2009-11-03.sp19">

               <speaker>PREDSEDNICA JANJA KLASINC:</speaker>

               <p>Dajem kar besedo predsedniku.</p>
            </sp>
            <sp xml:id="SDT5-OZZP-Nujna-028-2009-11-03.sp20">

               <speaker>BORUT PAHOR:</speaker>

               <p>Poglejte, lahko samo predstavljate, kako veliko pozornost je pogodbena stran,
               Republika Hrvaška dala 3. členu, če jo mi dajemo, ki je v bistvu, to moramo odkrito
               povedati, za nas ugodna. Mi smo vse poskuse, da bi prišlo do spremembe tega člena,
               odbili. Mi tudi nismo pristali na predlog Rehn1, ker ni bilo tako zapisano kot je
               zdaj. Hrvaška se je na to taktno odzvala tako, da je takrat z glasovanjem v Državnem
               zboru blokirala nadaljevanje procesa. Mi smo potem šli v predlog dogovora, ki je
               pomenil na eni strani, da je blokiranje pogajanja, na drugi strani pa vendarle
               njihovo soglasje, da je Rehn2 osnova za pogajanja. In v teh pogajanjih je bilo zelo
               težko braniti ta del sporazuma, ampak smo ga ubranili, ker smo tudi mi stvari
               postavljali out out, ne samo hrvaška stran, in smo rekli, če se spremeni karkoli v 3.
               členu, mene ni zraven, je na koncu Hrvaška, ker bi to pomenilo seveda prej ali slej
               znova blokado hrvaške strani v pogajanjih z Evropsko unijo, sklenila da torej ne bo
               vztrajala pri tej zahtevi, ampak bo dala enostransko izjavo, ki jo ima, spoštovane
               gospe in gospodje, pravico dati v procesu ratifikacije vsak parlament. Tisto na kar
               mi nismo pristali pa je, da bi ob podpisu sporazuma to izjavo hrvaška stran dala v
               dokumentacijo. Na to pa nismo pristali. In to je pomembna razlika. Zdaj, torej
               hrvaška izjava <stage type="mag"/> (Nadaljevanje) enostranska,
               ni del sporazuma. To je bistveno. Sporazum tak kot je, bo podpisan, in potem v
               procesu ratifikacije bosta oba parlamenta storila tisto kar bosta pač presodila, da
               je potrebno storiti. Ampak doseženo je, da hrvaška izjava ne bo dana jutri v podpis.
               In mislim da enostranska, in da tudi ni priča tej izjavi švedsko predsedstvo, ker je
               švedsko predsedstvo na nek način kot predsedujoča država Evropske unije posrednik,
               tretji, v dosegu tega sporazuma. Tako da, bi bilo zelo napačno, če bi dali novo
               pobudo, ker bi nova pobuda pomenila, da mi hrvaško izjavo enostransko štejemo kot del
               sporazuma. Sploh ne. Mi se danes o njej pogovarjamo zato, ker je bila pač objavljena
               in je treba pojasniti javnosti kaj pomeni in kako se bomo mi nanjo odzvali. In smo
               danes na tej seji, ki bi jo v vsakem primeru rad pred odhodom v Stockholm sklical
               zato, da razumete nekaj stališč vlade glede tega vprašanja, tudi glede ustavne
               presoje, tudi glede referenduma. Da se torej še enkrat razčistijo stvari zato, da
               lahko nadaljujemo naprej.</p>
               <p>Kaj bo potem Državni zbor naredil? To bo stvar Državnega zbora. Jaz razumem, da ni
               potrebna 2/3 večina za glasovanje o ratifikaciji, ker mi ne prenašamo s tem
               sporazumom del suverenosti na mednarodno organizacijo. Da bo običajna večina
               zadostovala, in da bo verjetno potem sprožen referendum. O.K. Morda ga bo vlada.</p>
            </sp>
            <sp xml:id="SDT5-OZZP-Nujna-028-2009-11-03.sp21">

               <speaker>PREDSEDNICA JANJA KLASINC:</speaker>

               <p>Hvala. Naprej ima besedo gospa Beblerjeva.</p>
            </sp>
            <sp xml:id="SDT5-OZZP-Nujna-028-2009-11-03.sp22">

               <speaker>DARJA LAVTIŽAR BEBLER:</speaker>

               <p>Hvala lepa za besedo. Torej če kar tukaj začnem, najbolj pomembna stvar ta hip je, da
               ta vzporedna hrvaška izjava ni in ne bo sestavni del arbitražnega sporazuma. In to
               sedaj predsednik vlade zagotavlja, da je tako dogovorjeno in to pomeni, da se bomo
               pač s to morebitno ali pa verjetno hrvaško izjavo ukvarjali pozneje in potem tudi
               ustrezno temu njihovemu koraku odgovarjali.</p>
               <p>Glede na to, da je bilo prej rečeno, kakšen je status te današnje obravnave na našem
               odboru; jaz sem prepričana, da je prav, da je ta obravnava danes bila sklicana na tem
               odboru, da imamo novo sejo in seveda sem prepričana, da je zelo dobro, da imamo
               končno javni tekst, brez oznak zaupnosti pred seboj, ker s tem bomo preprečili, da bi
               se še naprej v javnosti pojavljali nekateri, ki imajo neke pomisleke, ki jih dane, ko
               beremo ta celovit tekst vidimo, da so pravzaprav neutemeljeni. Jaz pa razumem, da smo
               ta sporazum oziroma ta osnutek sporazuma danes dali na sejo Odbora za zunanjo
               politiko zato, ker če prav berem tudi 2. člen, drugi odstavek 71. člena Zakona o
               zunanjih zadevah, gre, glede na novo časovnico v osnutku arbitražnega sporazuma za
               neka nova dejstva, ki jih je prožila druga stran med pogajanji in v tem smislu drugi
               odstavek 71. člena pove, da kadar gre za takšen akt s katerim je treba priti v
               odločanje pred Državni zbor, da je potem treba spet ta akt ponovno obravnavati na
               Odboru za zunanjo politiko in znova pridobiti mandat za pogajalsko skupino oziroma
               delegacijo. In zato se mi zdi prav, da danes tukaj obravnavamo to. Verjetno bo pa
               treba pogledati kakšen bomo sklep na koncu sprejeli, da bo tudi v skladu s tem drugim
               odstavkom 71. člena.</p>
               <p>Sedaj, kakšen je status in kakšen bo status vzporedne izjave Hrvaške. Jaz sem to ves
               čas razumela in tudi še danes razumem, da gre za notranjepolitične potrebe Hrvaške
                  <stage type="mag"/> (Nadaljevanje) in da zaradi tega so se
               odločili za takšno izjavo. Sicer pa, če vsebinsko gledamo na to kar je zdaj
               predlagano kot izjava Hrvaške, je seveda "contraditio in adiecto" in pomeni, da naj
               bi se s takšno izjavo izničila vsebina osnutka arbitražnega sporazuma, kar pomeni, da
               je potem vse kar je bilo storjeno, zaman. Bi pa vseeno povedala, da ne vidim razlogov
               za nikakršno navdušenje, kakršno je bilo prej v prejšnjih nekaterih izjavah naših
               kolegov tukaj izpričano, mislim da gre za sklepanje pogodbe, mednarodno-pravne
               pogodbe in v takšnih zadevah je pač treba ohraniti hladno glavo in oster razume ali
               pa še bolje, v obratnem vrstnem redu. In če bomo se mi preveč navduševali nad tem kar
               je doseženo v tem osnutku arbitražnega sporazuma, bomo utegnili izzvati na Hrvaški
               strani še dodatna ugibanja in pa manipulacije, da je tukaj Slovenija dosegla več, in
               da Hrvaška utegne biti prikrajšana. Saj tudi koliko sem se probala poučiti o teh
               nekaterih stvareh, sem tudi naštudirala nekatere te mednarodne pogodbe in konvencijo
               Združenih narodov, mednarodnem pomorskem pravu in kakor jaz to razumem, razumem tako,
               da je ta osnutek arbitražnega sporazuma za mene sprejemljiv, in da mislim, da glede
               na poznejšo proceduro, kjer pa vendarle imamo še nekaj adutov v rokah, glede na to,
               da je Slovenija že članica Evropske unije, in da ima na voljo vendarle še nekaj
               varovalk v nadaljnjih postopkih v kolikor ne bi potekali tako kot smatramo, da je
               prav, da verjetno si lahko nekako tudi s to hladno glavo, kot sem prej dejala, nekako
               olajšamo vest, in da lahko damo glas takšnemu arbitražnemu sporazumu. Hvala.</p>
            </sp>
            <sp xml:id="SDT5-OZZP-Nujna-028-2009-11-03.sp23">

               <speaker>PREDSEDNICA JANJA KLASINC:</speaker>

               <p>Najlepša hvala gospa Beblerjeva. Besedo ima gospod Jerovšek. Je bil predsednik prej.
               V redu, gospod Janez Janša, izvolite.</p>
            </sp>
            <sp xml:id="SDT5-OZZP-Nujna-028-2009-11-03.sp24">

               <speaker>JANEZ JANŠA:</speaker>

               <p>Jaz sem se javil pred gospodom Jerovškom, gospod Žerjav se je pa javil še pred menoj,
               tako da, če smo korektni.</p>
            </sp>
            <sp xml:id="SDT5-OZZP-Nujna-028-2009-11-03.sp25">

               <speaker>PREDSEDNICA JANJA KLASINC:</speaker>

               <p>Se opravičujem, tako so mi zapisali.</p>
            </sp>
            <sp xml:id="SDT5-OZZP-Nujna-028-2009-11-03.sp26">

               <speaker>JANEZ JANŠA:</speaker>

               <p>Saj tudi doslej ni šlo po vrstnem redu, tako da je vseeno.</p>
               <p>Torej vprašanje je dejansko, kot je bilo že prej postavljeno s strani enega od
               koalicijskih poslancev, zakaj danes ta seja. Ta seja bi bila smiselna, če bi se
               upoštevala neka, po mojem mnenju, normalna logika in bi slovenska vlada dobila
               pooblastilo za podpis sporazuma potem ko se je o tem odločila že Hrvaška. Hrvaška se
               je za to odločila včeraj in bi bilo normalno, da bi mi danes o tem odločali. Vendar
               smo mi oziroma je vladna koalicija iz meni neznanih razlogov pohitela s tem in
               ustvarila vtis, kot da smo mi tisti, ki se nam neznansko mudi. Tako da, dejansko ne
               vidim razlogov za to, da danes zaseda Odbor za zunanje zadeve, še posebej, ker je
               nastala neka razlika v proceduri, ki je formalno opravičljiva, vsebinsko je pa po
               mojem mnenju sporna, <stage type="mag"/> (Nadaljevanje) ker
               Hrvaška je šla, hrvaška vlada je šla pa po pooblastilo za podpis na plenarno sejo
               hrvaškega parlamenta, mi pa na mesto tega dvakrat razpravljamo na odboru, ker seveda
               ni isto. Tako da, glede na to, da je bila tudi v proceduri neformalnega usklajevanja
               tukaj očitna razlika med vključenostjo opozicije na hrvaškem in vključenostjo
               opozicije v Sloveniji, je to samo še nekaj, kar dodatno ustvarja slab priokus, ampak
               to ni bistveno. Vladna koalicija se je tukaj odločila, da bo pač šla sama v ta
               projekt, ga tudi tako zastavila od samega začetka in seveda zato nosi tudi polno
               odgovornost, s ponavljanem te seje ta ni nič manjša. Danes se je pojavilo tudi nekaj
               dodatnih proceduralnih vprašanj, ki so po mojem mnenju pomembna oziroma v zadnjih
               dneh, od kar je bivši predsednik Ustavnega sodišča dr. Čebulj objavil svoje mnenje,
               na podlagi katerega se mi zdi logično, da je tudi za ratifikacijo arbitražnega
               sporazuma potrebna 2/3 večina. Ne zato, ker bi mi prenašali suverenost na mednarodne
               organizacije, kot je bilo prej rečeno, ampak zaradi razlogov, ki so že pojasnjeni v
               eni od odločb Ustavnega sodišča, ko je Ustavno sodišče presojalo o preletu NATO-vih
               letal in v odločbi ugotovilo, da bi moralo v zadevah, da bi moral o zadevah, ki
               zadevajo vprašanja suverenosti glede na dikcijo 124. člena ustave, o takšnih stvareh
               odločati Državni zbor z 2/3 večino. Tako da, se bojim, da se bo na koncu izkazalo, da
               je to edina možna formulacija in da bo nastala neprijetna situacija, kajti doslej se
               je razlagalo kako je z ratifikacijo tega sporazuma potrebna samo navadna večina in se
               je to razlagalo v Evropi sosedom in seveda tudi slovenski javnosti. To vprašanje ni
               nepomembno. Dejansko je ta arbitražni sporazum odločal o stvareh, ki zadevajo
               vprašanja suverenosti te države in kakšno drugačno tolmačenje verjetno tudi ni možno.
               In jaz bi vseeno priporočil predsedniku Vlade, da preden to podpiše, to vprašanje
               razčisti, <stage type="mag"/>(Nadaljevanje) drugače bo kdo, ki
               bo zraven, smatral ta akt za vprašljivega, če se izkaže, da je bil postopek, ki je
               bil najavljen za ratifikacijo tega, kar se bo podpisalo, drugačen, kot pa dejansko
               je.</p>
               <p>Sama zgodba urejanja mejnega vprašanja med Slovenijo in Hrvaško je dolga. To
               vprašanje je tam do leta 2006, do tistega zadnjega konflikta zaradi Mirišča, zaselka
               ob Muri, na nek način povzročalo tudi konkretne konflikte med državama. Od takrat
               naprej nekih konkretnih konfliktov ni. Tako da to tudi ni razlog, da bi Slovenija tu
               hitela. Verjetno je razlog za to, da se gre naprej z reševanjem tega vprašanja v
               pogajanjih Hrvaške za vstop v Evropsko unijo, v obvezah Hrvaške, ki jih je sprejela v
               tem sporazumu o pristopu, in nekaterih drugih zavezah, ki izhajajo iz odločitev
               evropskih institucij. Vendar pa vse te obveze seveda ne silijo k hitrosti Slovenijo,
               ampak silijo bolj Hrvaško. Seveda bi bilo krivično, če bi kdorkoli krivil to Vlado za
               to, da tega vprašanja ni rešila, oziroma bi bilo to enako upravičeno, da tudi
               prejšnje vlade tega vprašanja niso rešile Tako da tudi s tega vidika ta Vlada ni
               izpostavljena nobenemu pritisku, saj takšne kritike nikjer ni. Lahko pa je Vlada
               izpostavljena kritiki, če tega vprašanja ne reši ustrezno oziroma če ga reši na slab
               način oziroma če bodo zaradi tega za vprašanje slovenske suverenosti nastale trajne
               škodljive posledice. In treba se je zavedati, da z ratifikacijo nekega sporazuma
               sprejemamo neko končno rešitev, kakršnakoli pač že bo. Ob tem, da glede na napovedane
               enostranske izjave ne vidim neke garancije, da bo konec spora potem, ko bo arbitražno
               sodišče prišlo z odločitvijo; nekaj več o tem kasneje.</p>
               <p>Tisto, kar se mi zdi pomembno poudariti, ko govorimo o zgodovini, je to, da se je pač
               treba znati ustaviti, ko vidiš, da stvari ne gredo po pravi poti, pa tudi če si imel
               najboljše namene. Doslej je bila Slovenija parkrat v takšnem položaju, ko bi, če bi
               popustila Hrvaški na eni od ključnih točk, tudi lahko zaključila to zgodbo. Ampak bi
               sprejela nesorazmerno tveganje in zaradi tega smo se ali pa so se ustavili.</p>
               <p>Kar se tiče same vsebine sporazuma, ki je ključna stvar, je sporazum v 90% pisan na
               kožo sosednje države. To, da se meja na kopnem in na morju določi po mednarodnem
               pravu, brez kakršnihkoli dodatkov, je njihova stalna zahteva, odkar je padel sporazum
               Drnovšek-Račan, pa tudi prej je bilo to stalno na tapeti. Če bi katerakoli slovenska
               vlada v preteklosti pristala na takšno rešitev, najbrž ne bi bilo kakšnih velikih
               problemov, da se to podpiše. Kajti točki B in C <stage type="mag"/>(Nadaljevanje) 3. člena sta potem vpeljani v sporazum zato, da rešita
               situacijo, ki nastane s tem, ko se meja določi po mednarodnem pravu. Kajti če bi se
               pričakovalo, da bo meja po mednarodnem pravu določena tako, da bo Slovenija dobila
               teritorialni stik z mednarodnimi vodami, potem itak točke B in C ne bi bilo treba
               dati v sporazum, ker bi bilo to samo po sebi umevno. V debatah, ki so bile dolge v
               zadnjih letih, je v Sloveniji tudi, ko je šlo za politični nivo, prevladalo stališče,
               da se lahko Slovenija nadeja določitve pravične meje samo v primeru, če tisti, ki bo
               to mejo določal, tega ne delal izključno po mednarodnem pravu. Zaradi tega je bilo
               tudi sprejeto stališče, da lahko Slovenija pristane na mednarodno presojo tega
               vprašanja, arbitražo, haaško sodišče, karkoli, samo pod pogojem, če se upošteva
               načelo zunanje pravičnosti, "ex aequo et bono", kar je določilo v statutu haaškega
               sodišča, eksplicitno navedeno. Obstaja nekaj pravnih analiz domačih in tujih
               pravnikov o tem, kaj to pomeni. In kakorkoli se stvari obračajo, neko pravično mejo
               je možno doseči samo v tem okviru, kakorkoli je res, da je bilo to načelo doslej v
               mednarodni praksi uporabljeno samo dvakrat in da se pač arbitri tega otepajo, ker jim
               to nalaga večjo odgovornost.</p>
               <p>Torej, točki B in C 3. člena sta tu neka tolažilna nagrada, do katere ima Slovenija
               tako ali tako pravico tudi po mednarodnem pravu. Ker če ima neka država obalo, potem
               ji mora sosed dovoliti, da pride na morje, tudi če nima stika z mednarodnimi vodami,
               tako kot je to, ko gre za zemljišča in posestva v naravi.</p>
               <p>Torej, Hrvaška s tem sporazumom dobiva tisto, kar je bil vseskozi njihov cilj. Seveda
               je točko B še posebej možno raztegovati tako in drugače in to se je delalo včeraj v
               hrvaškem saboru. Vendar, ko se je o tem glasovalo, je bilo 80 poslancev za, 8 proti,
               45 se jih je vzdržalo, in to iz taktičnih razlogov. Seveda, 90% poslancev, ki se je
               odločilo za nekaj na Hrvaškem, je to rešitev podprlo, in do tega zelo redko pride na
               glasovanjih v hrvaškem saboru. To je treba pač imeti zelo jasno pred očmi.</p>
               <p>Kar se tiče možnosti za rešitev tega strateškega vprašanja. Za Slovenijo je izjemno
               malo možnosti, da se tu pride do neke dejansko pravične rešitve. Pravična rešitev za
               Slovenijo je rešitev, ki upošteva dejstvo, da je Slovenija ob vstopu ali ob nastanku
               zadnje Jugoslavije na račun tega, da je Hrvaška zaokrožila svoj teritorij in ozemlje,
               izgubila več kot 100.000 ljudi, ki so ostali v Italiji. In kar se tiče praktičnega
               pogleda na vprašanje pravičnosti, je dejstvo, da ima Slovenija 56 kilometrov obale,
               Hrvaška pa ima tega z otoki nekaj tisoč najbrž. In rešitev, ki je bila za Slovenijo
               pravična, v skoraj nobenem primeru ne more izpasti krivična za sosednjo državo, ker
               je v ničemer ne prikrajša. Tudi to sholastično vprašanje meje z Italijo se da rešiti
               na način, kot ga je predvideval še sporazum Drnovšek-Račan. Zakaj smo se mi naenkrat
               odpovedali temu pogledu, je veliko vprašanje. <stage type="mag"/>(Nadaljevanje) Mislim, da smo to naredili v trenutku, ko bi morali
               biti naši argumenti najmočnejši.</p>
               <p>Zdaj pa še nekaj o vprašanju taktike. Ta sprememba časovnice, ki je zdaj drugačna
               celo, kot je bila v izhodiščih, ki smo jih obravnavali tu na zaprti seji, se mi zdi,
               da je ta rešitev še slabša. Zakaj? Drugi Rehnov predlog oziroma predlog komisarja
               Rehna iz junija letos je predvideval, da arbitražno sodišče približno v enem letu
               pride z rešitvijo. To eno leto je bilo dano v ta predlog zato, ker se je
               predpostavljalo, da Slovenija želi rešitev prej, preden odloča o ratifikaciji hrvaške
               pristopne pogodbe. Potem je naša Vlada to spremenila v tri leta, zdaj pa je stvar še
               slabša, ker je brez omejitve, postopki pa začnejo teči v trenutku, ko Hrvaška podpiše
               pristopno pogodbo. Se pravi, v trenutku, ko Hrvaška postane ne "de iure", "de facto"
               pa že članica Evropske unije, ker kot država podpiše pristopno pogodbo, sodeluje pri
               delu vseh organov Evropske unije. In od takrat naprej gospod Pahor, ali pa kdorkoli
               bo predsednik slovenske Vlade, ne bo več mogel svojim kolegom razlagati tam o tem,
               kakšna so naša stališča, brez tega, da bi Hrvaška neposredno na to odgovorila, ker bo
               pač zraven. In to situacijo bistveno spremeni, glede na to, da se praktično nikoli ne
               glasuje, ampak gre za vprašanje argumentov in tudi lobiranja.</p>
               <p>Ampak to ni najhujše. Najhujše pri tem postopku, ki je tu predviden, je to, da se bo
               slovenski parlament po nepotrebnem izpostavil pritiskom. S tem predlogom Vlada
               postavlja zakonodajalca v nek položaj, ko dlje časa, ko ne bo odločal o ratifikaciji
               pristopne pogodbe s Hrvaško, večji bo pritisk na Slovenijo. Če se bo situacija v
               Bosni oziroma na zahodnem Balkanu res tako komplicirala, kot je bilo rečeno in bo to
               uporabljeno kot argumentacija za to, da to vprašanje rešimo čim prej in da se odpravi
               blokada Hrvaške za vstop v Evropsko unijo, potem bo ta pritisk na slovenski parlament
               še toliko večji, in to popolnoma po nepotrebnem, čeprav je to situacija, do katere bo
               verjetno praktično prišlo. Ne ta ne kakšna druga sestava slovenskega parlamenta
               verjetno ne bo zbrala dvotretjinske večine poslancev za ratifikacijo pristopne
               pogodbe Hrvaške, dokler ne bo znano, kakšna je rešitev mejnega vprašanja. Bom zelo
               presenečen, če bi bilo temu drugače. In zdaj izpostavljati samega sebe nekemu
               pritisku brez potrebe in tratiti čas za to, da se pojasnjuje to stališče potem na
               vsakem srečanju, ki bi ga lahko uporabili za kaj drugega, je ne samo nekoristno, je
               tudi nepotrebno. Je nepotrebno in tudi takšna odprtost <stage type="mag"/>(Nadaljevanje) sporazuma, kakorkoli to izgleda na prvi pogled v
               korist Hrvaške, je tudi v njihovo škodo, ker to pomeni, da se bo stvar podaljšala in
               da tudi oni ne bodo imeli nič iz tega. Tudi v interesu Hrvaške bi bilo, da je tu rok
               določen, da je tak, kot ga je dal komisar Rehn, in da se pač do te rešitve pride.</p>
               <p>Najavljena ustavna presoja o postopku ratifikacije v skladu s 106. členom Ustave je
               seveda možna, vendar ta ustavna presoja ne bo odgovorila na vprašanja, ali je ta
               sporazum dober za Slovenijo ali ne. Ustavno sodišče ni tu zaradi tega, Ustavno
               sodišče bo pač presojalo na podlagi pooblastil, ki jih ima. In zelo verjetno, če bo
               ta sporazum ratificiran, potem sledi referendum. In mislim, da vsi, ki sedimo za to
               mizo, vemo, kakšen bo izid tega referenduma o tem sporazumu, ne glede na bombastične
               izjave, ki so dajane. Več časa bo preteklo, več bo diskusij o tem sporazumu, večje bo
               število tistih, ki bi tak sporazum zavrnili. Zdaj se je še dalo izgovarjati, češ da
               ljudje ne poznajo tega, da se govori o tekstih, ki jih pač ni, odkar je hrvaški sabor
               na spletni strani objavil tekste. Zdaj smo končno tudi mi to dobili, čeprav smo že
               včeraj lahko slišali v hrvaščini vse, kar tu piše. Pač, tega izgovora ne bo. In glede
               na smer teh razprav je rezultat takšnega referenduma predvidljiv. In se je treba
               vprašati, kakšna korist bo od tega na koncu. Prišli bomo v situacijo, ki bo še
               slabša, tokrat za nas, kot je bila po propadu sporazuma Drnovšek-Račan. Takrat je
               Slovenija rekla, da je dosegla sporazum, vendar ga sosednja država ni ratificirala in
               je imela vlogo grdega račka. Zdaj boste jutri v Stockholmu ob prisotnosti švedskega
               predsedstva tudi podpisali nek sporazum, ki ga Slovenija potem na koncu ne bo
               ratificirala, in Hrvaška bo imela izgovor za večno, kar se tega tiče, in naše
               pogajalske pozicije za naprej bodo bistveno slabše. Torej, treba bi se bilo ustaviti
               po mojem mnenju na tej točki, ker bo pač škoda manjša.</p>
               <p>Kar se tiče pa teh izjav, ki naj bi jih obe strani sprejeli oziroma ki naj bi jih
               Hrvaška sprejela in potem tudi mi, pa se mi zdi to že malo smešno. No, prvič, tekst
               hrvaške izjave je žaljiv. Mislim, da če bi že hoteli zaradi notranjepolitičnih
               razlogov sprejeti nek tekst, ne bi smeli napisati takšnega besedila, ker se Sloveniji
               direktno odreka neka pravica, ki jo ima. Tudi, če oni mislijo, da je nimamo, se mi
               zdi, da zapisati to na tak način, je gola provokacija. To je ravno tako, kot da bi mi
               sprejeli neko interpretativno izjavo, v kateri bi rekli, da mi smatramo, da Hrvaška
               nima pravice do vstopa v Evropsko unijo. To bi bila enaka provokacija potem z naše
               strani. Pomemben je tudi pravni vidik takšnih izjav. Seveda, enostranske izjave ne
               vežejo arbitra. To, kar pravite, je res, to ne bo del tega sporazuma, ne veže
               arbitra, lahko jih prebere, upošteva pri svoji presoji, vendar seveda ni obvezen.
               Veže pa takšna izjava tistega, ki takšno izjavo sprejme. In če hrvaški sabor sprejme
               takšno izjavo, verjetno soglasno, potem bomo imeli prvi spor že takoj, ko bo treba
               implementirati odločitev arbitražnega sodišča, če bi bila ta seveda v nasprotju s
               tem, kar bo rekel hrvaški sabor. Jaz se sicer bojim, da ne bo, ampak tudi če bi bila,
               je potem <stage type="mag"/>(nadaljevanje) glede na to, da piše
               v sporazumu, da pogodbenici v šestih mesecih po sprejetju razsodbe ukreneta vse
               potrebno za njeno izvajanje, vključno s spremembo nacionalne zakonodaje, če je to
               potrebno. Jaz tukaj sprašujem, kdo bo pa prisilil hrvaški sabor, če bo sprejel takšno
               izjavo, da bo spremenil nacionalno zakonodajo, ki jo mora, ker imajo v kupih zakonov
               pač mejo določeno po sredini Piranskega zaliva, da to spremenijo, saj ne bo večine za
               to. Odločitev arbitražnega sodišča bo potrebno implementirati. Mogoče se bo potem
               preko novih sodnih postopkov pri mednarodnih institucijah in pritiskov in tako dalje,
               enkrat to doseglo, ampak bo to neka serija sporov, popolnoma nepotrebnih. Če kaj,
               potem bi lahko v teh pogajanjih slovenska vlada dosegla, če že sprejema ali pa
               podpisuje sporazum, ki je napisan na kožo sosednji državi, da vsaj ni kakšnih
               dodatkov, ampak ne, tukaj očitno pristajamo tudi na te dodatke. Da pa mi odgovorimo z
               enostransko izjavo na to, je pa po mojem mnenju še dodatno smešno. To pa ni nekaj,
               kar bi stvar reševalo. Navzven bo to dalo pač nek še dodatno čuden občutek. Moj
               predlog je, da se ustavimo na tej točki in da se v prihodnje takšne stvari ne delajo
               enostransko, ko gre za vladne odločitve. Jaz bi samo spomnil, da smo po načelnem
               dogovoru na Bledu ustanovili dve vladni komisiji, v katerih je tudi pri odločanju o
               detajlih in o tehničnih stvareh sodelovala opozicija. Mnogi pravniki, ki danes
               zagovarjajo ta sporazum, ne mnogi, ker mnogo jih ni, ampak nekaj teh pravnikov je
               sodelovalo tudi v teh vladnih komisijah, so bili skozi zraven, nič se ni delalo
               nikomur za hrbtom. Ni bilo potrebno sklicevati dodatnih sestankov, ker je bilo
               obveščanje tekoče. Res je, da do takrat, dokler komisije niso bile razpuščene, nismo
               prišli skupaj, vendar pa je čas delal v našo korist. Vendar zdaj ne govorimo o
               vsebini, govorimo o pristopu. S taktičnega vidika to pač ni bilo pametno.</p>
               <p>Na koncu bi opozoril še na to, da se v tej državi, v tem času, ko se Vlada en mesec
               ukvarja izključno s Hrvaško, dogajajo tudi druge stvari, da je tukaj kriza, da
               brezposelnost narašča, da je bilo tudi zaradi te aktivnosti nekoliko omejiti in ne
               vlagati energije v projekt, ki bo propadel.</p>
            </sp>
            <sp xml:id="SDT5-OZZP-Nujna-028-2009-11-03.sp27">

               <speaker>PREDSEDNICA JANJA KLASINC:</speaker>

               <p>Gospod predsednik, izvolite. <stage type="mag"/>
               </p>
            </sp>
            <sp xml:id="SDT5-OZZP-Nujna-028-2009-11-03.sp28">

               <speaker>BORUT PAHOR:</speaker>

               <p>Bom začel na koncu. Prav zato, ker si želim, da bi lahko svojo energijo in energijo
               slovenske Vlade usmerjal tudi, saj jo, ampak še toliko bolj, na druga vprašanja, ki
               pestijo naše ljudi, bi želel jutri sporazum podpisati in potem omogočiti, da to
               vprašanje enkrat končno damo z dnevnega reda.</p>
               <p>Drugič, če je res, gospod poslanec Janša .../Medsebojni pogovor./... pa tudi, če ni,
               za to, kar bom storil, sem pripravljen prevzeti vso odgovornost. Nimam strahu pred
               tem. Ampak kolega Janša, zakaj bi imeli Slovenci strah pred tem, da Hrvaška ne bi
               ratificirala tega sporazuma, če jim je 90% pisan na njihovo kožo? Vi ste rekli vmes,
               .../Oglašanje iz klopi./... Potem nimamo razlogov za zaskrbljenost. Samo nekaj
               stvari, v Brionski deklaraciji je bilo, mislim, da je bilo to dobro zabeleženo
               dejstvo, da je presečni datum 25. 6. 1991 in mi smo dosegli, da je to bilo potem tudi
               implementirano v sporazum. Ko se omenja krivice in pravice iz preteklosti, jaz jih
               enako dobro poznam, kot vi. Kolega Jelinčič je predlagal, da je presečni datum 1918.
               Samo rad bi povedal, da je slovenska politika, vključno z vami, kolega Janša,
               predlagala že dolgo časa, da je presečni datum 25. 6. 1991 in to iz utemeljenih
               razlogov.</p>
               <p>Kar se tiče časovnice. Če bi šli v postopek pred haaškim sodiščem, ni z nobeno
               zanesljivostjo mogoče napovedati, kdaj bi haaško sodišče odločilo in izreklo sodbo, z
               nobeno zanesljivostjo. Ali bi Državni zbor čakal, da bi haaško sodišče odločilo in
               potem ratificiral? Sporazum lahko, to pravico ima. In to pravico lahko izkoristi tudi
               v tem primeru. Kar se tiče drugih stvari v Haagu, bom prosil ministra za zunanje
               zadeve, da natančno seznani odbor z izhodišči, ki jih je imela Vlada za pogajanja v
               zvezi z našim sodelovanjem pred tem sodnim organom. Boste videli, da v ničemer niso
               za Slovenijo ugodnejša ali pa za Hrvaško usodnejša, kot jih imamo mi v tem sporazumu,
               ampak o tem kasneje minister Žbogar.</p>
               <p>Načelo zunanje pravičnosti "ex aequo et bono". Ko bo minister pojasnjeval izhodišča
               za haaško sodišče, bo povedal, da to ni bil pogoj Slovenije za načelno soglasje za
               haaško sodišče. Jaz vem, da so se potem pogajalci trudili, da je prišlo do tega,
               ampak niso. O podrobnostih kasneje minister.</p>
               <p>Eno strateško vprašanje moramo rešiti mi med seboj, ne glede na to diskusijo danes
               glede tega sporazuma. Recimo, da nam vprašanje meje ne bi uspelo v nadalje rešiti -
               ker, pazite, če bo ta sporazum podpisan, ratificiran, bo mejno vprašanje rešeno.
               Ampak recimo, da ljudje odločijo na referendumu, da se s tem ne strinjajo in bo
               ostalo mejno vprašanje odprto. Vprašanje naslednje za slovensko politiko. Ali je v
               primeru nerešenega mejnega vprašanja bolje, da je Hrvaška članica Evropske unije ali
               da je zunaj Evropske unije?</p>
               <p>Kar se tiče vpletenosti, involviranosti, kar se tiče involviranosti Državnega zbora,
               mi smo že imeli sejo, mi smo že diskutirali razloge za deblokado in tudi željo
               slovenske strani po pogajanjih in tako naprej v Državnem zboru. Seveda, da je hrvaški
               sabor dvakrat odločil, saj je vendarle ne nazadnje zavezal vlado, da mora stati ostro
               na stališču Rehna1, pa je na koncu seveda moral on odločiti, da ima predsednica Vlade
               mandat za Rehna2. Tukaj je bilo toliko odprtih vprašanj, da se bo veljalo z njimi še
               pozabavati. Mi pravimo, da Slovenija ima že zdaj izhod na odprto morje. Pazite, kaj
               je povedala Hrvaška v svoji izjavi, da to, kar trdimo mi, ni res. Da oni trdijo, da
               nam samo, če citiram vas, kolega Janša, kot dober sosed, dovoli prost prehod. To za
               nas ni sprejemljivo. Oni nam ne dovoljujejo prostega prehoda. Mi imamo zgodovinsko
               pravico do odprtega morja in to bi radi dosegli s tem sporazumom. .../Oglašanje iz
               klopi./... Prosim? Da, ker ni bila meja določena v bivši Jugoslaviji. <stage type="mag"/> (nadaljevanje) Prosim? Pazite, kaj je rekla, ne
               bom citiral natančno predsednice Vlade, se vnaprej za to opravičujem, ker nimam
               citata pred seboj. Prosim naj tisti, ki bodo navajali, to upoštevajo. Mislim, da je v
               razpravi rekla nekaj, kar je za nas zelo pomembno, samo hipec, pravi, zakaj ne odloča
               sabor z dvotretjinsko večino - ker veste, da ima mandat, da mora, če pride do
               sprememb meje, odločati z dvotretjinsko večino. Pazite, predsednica Vlade pravi, "ker
               meja še ni določena". To je izjemnega pomena za naš "case", ta izjava. Izjemnega
               pomena.</p>
               <p>Jaz bi zdaj prosil ministra Žbogarja, da pojasni izhodišča za Haag. Jaz ne želim
               reči, da je prejšnji predsednik Vlade imel kakršnekoli slabe namene. Nasprotno. Jaz
               vem, da se je trudil rešiti vprašanje meje in mi smo se trudili skupaj z njimi. Mi
               smo prišli samo zdaj, zaradi okoliščin, do, po moje, boljše rešitve. Boljše rešitve,
               kot bi bila haaško sodišče, tudi če bi bila z načelom "ex aequo et bono", do boljše
               rešitve, to je moje mnenje. Ima pa seveda kolega Janša pravico do drugačnega stališča
               in morda bo večina Slovenk in Slovencev mislila tako in bo treba povleči konsekvence
               na osnovi tega. Me pa zanima, kakšna bo rešitev in kdo jo bo sprejel, če kdo tukaj
               postavlja pogoj, da mora biti mejno vprašanje znano pred ratifikacijo Hrvaške za
               vstop v Evropsko unijo. In še enkrat vas sprašujem, drage kolegice in kolegi, na ena
               vprašanja bo morala Slovenija strateško odgovoriti, če slučajno ne bo meja določena
               ali je v našem interesu, da je Hrvaška zunaj ali znotraj Evropske unije. Minister
               Žbogar.</p>
            </sp>
            <sp xml:id="SDT5-OZZP-Nujna-028-2009-11-03.sp29">

               <speaker>PREDSEDNICA JANJA KLASINC:</speaker>

               <p>Lahko.</p>
            </sp>
            <sp xml:id="SDT5-OZZP-Nujna-028-2009-11-03.sp30">

               <speaker>SAMUEL ŽBOGAR:</speaker>

               <p>Hvala lepa. Na nekaj točk bi želel reagirati. Najprej bom začel od začetka, ker je
               bilo govora o deklaraciji in mislim, da se meša tudi razlika med interpretativno
               deklaracijo ali pa pridržkom. Pridržek k bilateralni pogodbi ni mogoč, ker s tem se
               potem izničuje pogodba. Pridržek bi bila deklaracija, za katero bi država vztrajala,
               da je del sporazuma in da brez te deklaracije ne bo podpisala tega sporazuma. V tem
               primeru gre za interpretativno izjavo, ki je možna ob bilateralnih sporazumih, se
               pravi, da država da svoj pogled na tisti člen. V tem primeru gre za to pri Hrvaški.
               Če Slovenija ne bi reagirala, ker kot razumem, nekateri imajo vprašanja, če Slovenija
               ne bi reagirala na to deklaracijo, potem bi bila to edina deklaracija in bi se naš
               molk smatral, kot tihi pristanek k takšni interpretaciji 3. člena. Zato gremo tudi mi
               s svojo izjavo, v kateri najprej rečemo, da pač nima nobene veljave in da ni
               sprejemljiva in da nima nobenega učinka. Potem pa še povemo svoje stališče. To glede
               izjave.</p>
               <p>Bi pa pri izjavi spomnil tudi na sam sporazum, ki v 5. členu tako ali tako pravi, da
               po 25. 6. 1991 nobene enostranske izjave, dejanja ali pa karkoli drugega niso
               relevantni za delo sodišča. Za delo sodišča je torej relevanten samo sporazum s 3.
               členom. 3. člen govori o točkah A, B in C. To ne pomeni, da vrstni red A, B in C igra
               kakršenkoli pomen. <stage type="mag"/> (nadaljevanje) Po pravu,
               ki je, ta vrstni red ne prejudicira reda, po katerem bo arbitražno sodišče odločalo
               oziroma sprejemalo svojo odločitev, ampak so samo točke o katerih naj sprejme oziroma
               ki naj upošteva ko sprejme svojo končno odločitev, tako da ničesar ni tukaj kar bi
               preprečilo sodišču, da najprej določi stik Slovenije in na tej osnovi potem tudi
               kopensko in morsko mejo.</p>
               <p>Potem bi na to, kar je predsednik Vlade želel, da komentiram. Izhodišča, ki so bila
               pripravljena aprila leta 2008 in sporazum, ki je pred nami je v velikih točkah
               podoben, se pravi sodišča, ki so pripravljena za odločanje pred meddržavnim sodiščem
               v velikih primerih podoben. Najprej, izhodišča so bile tri točke. Eno je pravičnost,
               stanje 25. 6. in reševanje kopenske in morske meje. Ta tri načela so bila v
               izhodiščih za Haag in ta tri načela vsebuje tudi ta sporazum. Pri izhodiščih za Haag
               ni bilo pri pravičnosti govor o ex aeque et bono. Pri izhodiščih za Haag je bilo
               govora o pravičnosti, nobenega oklepaja, nobenega pojasnila. Ex aeque et bono se je
               pojavil v izhodiščih, ampak s stavkom "kot taktična poteza", da se pa lahko v
               primeru, da bodo Hrvatje nadaljevali z enostranskimi dejanji, ali v primeru, da bodo
               komplicirani pogoji, lahko taktično predlagamo ex aequo et bono. In je bil kot tak
               tudi zapisan, ne kot zunanja pravičnost. Ko se govori o pravičnosti, se govori o tej
               pravičnosti, ki je v tem sporazumu na pet načinov napisana. 4. člen govori o tem, da
               mora poleg mednarodnega prava sodišče upoštevati pravičnost, načelo dobro sosedskih
               odnosov za dosego poštene pravične odločitve ob upoštevanju vseh relevantnih
               okoliščin, ob tem, da spomni tudi samo mednarodno pravo v 15. členu govori o tem, da
               je potrebno upoštevati tudi zgodovinske in druge okoliščine. Poleg tega, da v uvodu
               sam sporazum govori o vitalnih interesih obeh držav, ki jih mora tudi sodišče
               upoštevati ko sprejema odločitev. Mislim, da je tudi ta signal sodišču, da je
               potrebno ob mednarodnem pravu upoštevati še dodatna ta načela, ki so zelo podrobno in
               v množini zapisana je indikacija sodnikom, da se temu posvetijo, kajti tako ali tako
               je to del mednarodnega prava. Če pa ti izpostaviš, če se stranki strinjata, da se to
               posebej izpostavi. In to v preteklosti nismo nikoli dobili Hrvaška, da bi se
               strinjala z vsemi temi vsebinskimi opredelitvami pravičnosti, potem je to indikacija
               sodnikom, da naj to maksimalno upoštevajo.</p>
               <p>Glede časovnice še to. Časovnica je ista kot je tudi v tistih izhodiščih iz aprila
               2008. Tudi tam se je govorilo, da memorandum potrebujemo eno leto in potem se je
               sicer govorilo še o protimemorandumu štiri mesece in potem še dodatne štiri mesece za
               dodatno argumentiranje, potem se je pa pustilo časovnico odprto. Tako kot je
               časovnica odprta tudi v tem sporazumu, s to razliko, da arbitraža dela maksimalno
                  <stage type="mag"/> (Nadaljevanje) tri leta, med tem ko
               praksa meddržavnega sodišča je, da dela med pet in deset let. V kolikor bi prišli do
               soglasja glede sporazuma, da se zadeva preda meddržavnemu sodišču bi zato potrebovali
               pet do deset let po dosegu soglasja, ki ga januarja 2009, ko je predsednik komisije
               predlagal razpustitev komisije ni bilo, od takrat naprej bi potrebovali pet do deset
               let, da bi prišli do odločitve sodišča, kar pomeni, da za časa članstva Hrvaške v EU
               te odločitve še ne bi imeli pred seboj.</p>
            </sp>
            <sp xml:id="SDT5-OZZP-Nujna-028-2009-11-03.sp31">

               <speaker>PREDSEDNICA JANJA KLASINC:</speaker>

               <p>Hvala. Za repliko je prosil gospod Janša.</p>
            </sp>
            <sp xml:id="SDT5-OZZP-Nujna-028-2009-11-03.sp32">

               <speaker>JANEZ JANŠA:</speaker>

               <p>Sedaj ko govorimo o teh izhodiščih in predlogu sporazuma, ki je pred nami, je treba
               opaziti pomembno razliko. Pri teh izhodiščih iz lanskega leta in podobnih iz leta
               2007 se govori o določanju meje na podlagi teh kriterijev, ni delitve na to, da se
               meja določi po enih kriterijih, stik z odprtim morjem pa po drugih. To je pomembno in
               to je tisto, kar v tem sporazumu manjka. Tukaj je izrecno v tem sporazumu točka A 3.
               člena izdvojena in se za določitev meje na morju in na kopnem uporablja samo
               mednarodno pravo. Kar seveda v praksi pomeni črta po Piranskem zalivu in meja se pač
               konča tam, kjer jo Hrvaška riše v svojih zemljevidih, šele potem se uporabljajo
               ostala načela za to, da se Slovenijo odklene v tem smislu, da se ji zagotovi stik z
               mednarodnimi vodami. Kakšen pa je pa je vprašanje, razen tega, ni teritorialen. Ker
               če bi bil, potem ni treba to posebej določati, ker vse pravice, ki izhajajo iz
               neposrednega stika teritorialnih voda z mednarodnimi vodami pridejo sami po sebi, ker
               imaš potem status pomorske države in pravico do določanja suverenih pasov. In to je
               pač popolnoma logično.</p>
               <p>Ni res, da se v razmišljanjih o tem, da se to odločanje prepusti haaškemu sodišču po
               načelu pravičnosti ni govorilo o časovni dimenziji. Mislim, da je bilo pred nekaj
               dnevi to tudi že objavljeno oziroma citirano iz teh dokumentov. Leta 2007 se je
               predvidevalo, da bi dobili rešitev v treh letih. Do treh letih se ni govorilo na
               pamet, izvedene so bile konzultacije z mednarodnimi pravniki, tudi enim od bivših
               predsednikov haaškega sodišča, ki so povedali kakšen bi bil nek razumen rok. Tri leta
               od leta 2007 je leto 2010, se pravi je leto, ko se bo odločalo, najbrž, in to je bilo
               že takrat v nekih časovnica EU o vstopu Hrvaške v EU...</p>
            </sp>
            <sp xml:id="SDT5-OZZP-Nujna-028-2009-11-03.sp33">

               <speaker>PREDSEDNICA JANJA KLASINC:</speaker>

               <p>Kolega Janša jaz bi samo opozorila na tri minute...</p>
            </sp>
            <sp xml:id="SDT5-OZZP-Nujna-028-2009-11-03.sp34">

               <speaker>JANEZ JANŠA:</speaker>

               <p>To je vse.</p>
            </sp>
            <sp xml:id="SDT5-OZZP-Nujna-028-2009-11-03.sp35">

               <speaker>PREDSEDNICA JANJA KLASINC:</speaker>

               <p>Hvala. Jaz predlagam, da gremo naprej z razpravo, da ne bo to dialog. Gospod Žerjav
               že zelo dolgo časa čaka. Izvolite.</p>
            </sp>
            <sp xml:id="SDT5-OZZP-Nujna-028-2009-11-03.sp36">

               <speaker>MAG. RADOVAN ŽERJAV:</speaker>

               <p>Hvala lepa, gospa predsednica. Spoštovani predsednik Vlade, minister, kolegice in
               kolegi. Po moji oceni ni več čas za sajenje rožic. Ni čas za evforijo, ampak predvsem
               za odgovorno držo in resno razpravo ter za trezno tehtanje položaja v katerem smo se
               znašli. <stage type="mag"/> (nadaljevanje) Odločitve, ki jih
               bomo sprejemali v naslednjih dneh bodo odločilno, poudarjam odločilno vplivale na
               slovensko prihodnost in na slovenski narod. Zato v Slovenski ljudski stranki obsojamo
               neodgovorno ravnanje predsednika Vlade, ki z vztrajanjem na predlogu arbitražnega
               sporazuma Slovenijo izpostavlja nevarnosti, da izgubi dele svojega ozemlja in morja,
               predvsem pa teritorialni stik z mednarodnimi vodami, kar bi imelo za Slovenijo velike
               gospodarske in tudi politične posledice. Pozivamo vas, gospod predsednik Vlade, da se
               kljub vsemu posvetujete z mnogimi uglednimi Slovenci, priznanimi strokovnjaki,
               avtoritetami te države kot so dr. Bučar, dr. Pavliha, dr. Cerar, dr. Čebulj. Jaz
               upam, da niso vredni zasmehovanja, ampak je prav, da se jih tudi njih upošteva, da se
               posluša tudi njih. Ne pogovarjamo se o nekem dimnikarskem podjetju, ampak se
               pogovarjamo o tem ali bo Slovenija v prihodnosti imela teritorialni stik z
               mednarodnimi vodami ali pa ne. In ne bodite za božjo voljo tako prepričani v svoj
               prav in prav tistih, ki vam svetujejo. Vsi ostali pa kot pravite nimajo prav. Torej,
               vsi ugledni pravniki, ki razmišljajo drugače, očitno po vaše nimajo prav.</p>
               <p>Kaj smo dosegli pravzaprav z deblokado hrvaškega pristopa k Evropski uniji? Ničesar,
               razen to, da danes Republika Hrvaška brezpogojno vstopa v Evropsko unijo, neodvisno
               od tega, torej od vstopanja pa se bo reševala... problematika tako kot se bo
               reševala. Torej, to je po moji oceni ena od potez Vlade, ki je bila napačna. Prav bi
               bilo, da se mejno vprašanje razreši pred vstopom Hrvaške v Evropsko unijo oziroma če
               sem še bolj natančen pred zaključkom pogajanj Hrvaške za Evropsko unijo. In to je ne
               nazadnje bilo tudi vseskozi jasno stališče Slovenije, slovenske politike, vseh
               političnih opcij v Sloveniji in tu je bil dosežen konsenz. Še večji konsenz je bil
               dosežen tudi ob sprejetju sklepa Državnega zbora, ki govori o stanju ozemlja na
               25.6.1991, ko smo vsi <stage type="mag"/> (nadaljevanje) skupaj
               ugotovili, da je Slovenija imela teritorialni stik z mednarodnimi vodami, ko so
               slovenski organi imeli nadzor nad celotnim Piranskim zalivom, nad ozemljem in zaselki
               na levem bregu Dragonje in ozemlju na levem bregu Mure. Presečni datum pa vsekakor ne
               pomeni, da se je zgodovina začela takrat, najbrž je potrebno pogledati tudi malo
               nazaj. Nedolgo tega me je v Murski Soboti ustavil gospod, ki je takrat v tistih
               vojnih dnevih ležal v eni od lukenj na levem bregu Mure, ko je na Murskem mostu
               rožljal Popov s tanki in je vprašal: "Kdaj boste pa nas kaj vprašali o tem kaj si mi
               mislimo o tej meji?"</p>
               <p>Način, ki ste ga ubrali potem pa ni bila več konsenzualna politika o kateri ste vi
               sami največ govorili. Še več, vmes smo bili deležni izjav, ki smo jih lahko razumeli
               celo kot grožnje, ko ste govorili o nepredvidljivih posledicah, o nevarnosti
               konfliktov in tako naprej in tako dalje. Jaz preprosto ne vidim nobenih
               nepredvidljivih posledic v kolikor se ta arbitražni sporazum ne bo ratificiral, v
               kolikor ga Slovenija ne bo sprejela. Ali bomo imeli zaradi tega, če ga ne bomo
               sprejeli vojno? Jaz upam, da ne, da si tega nihče ne želi in da o tem nihče ne
               razmišlja. Sem se danes koncentriral okoli člena ali dikcije ali kakorkoli bi že to
               imen oval 3.b, čeprav sam menim, da je 3.a veliko, veliko bolj pomemben, ki govori o
               tem, citiram: "potek meje med Republiko Slovenijo in Republiko Hrvaško na kopnem in
               morju" in če k temu dodam 4.a dikcijo "se določi na osnovi pravil in načel
               mednarodnega prava za odločitve v točki a". Kaj to pomeni? Če pogledamo Konvencijo
               Združenih narodov o pomorskem pravu tako imenovano "un close" ali "un close" ali
               kakorkoli bi že to citiral, 1982, v enem od pravil pravi: za razmejitev
               teritorialnega morja med državami z nasproti ležečimi obalami ali obalami, ki mejita
               druga na drugo, ta konvencija predvideva uporabo metode ekvi distance, sredinske
               črte, kar pomeni, da bomo s 3.a členom določili mejo ne v skladu načela pravičnosti,
               ne v skladu dobrososedskih odnosov in tako naprej, kar se velikokrat zamegljuje,
               ampak po načelu mednarodnega prava in tega pravila, ki sem ga pravkar prebral. To
               pomeni, da bomo dobili mejo po sredini Piranskega zaliva, kar pomeni, da več nimamo
               možnosti dobiti teritorialnega stika z mednarodnimi vodami. In spoštovani gospod
               predsednik, takrat, ko ste uporabili, sicer besedno zvezo, ki je jaz danes ne bom
               ponovil, ko ste govorili o 3.b členu ste rekli, da kakorkoli že in ste rekli, da
               govori 3.b člen o.../nerazumljivo./... teritorialnih voda z mednarodnimi vodami. 3.b
               člen govori o stiku Slovenije z odprtim morjem. <stage type="mag"/> (Nadaljevanje) Ni nikjer omenjenih teritorialnih voda. Bodimo natančni, ko
               se pogovarjamo o tem, ker je prav, da smo natančni. Veliko se v zadnjem času govori o
               mednarodnem pravu, tako ali drugače. Prav bi bilo, da bi pogledali tudi nekatera
               dejanja, ki jih je Hrvaška storila od leta 1991 do sedaj in tudi nekatera dejanja, ki
               jih je storila pred letom 1991. In ugotoviti ali so bila vsa ta dejanja tudi v skladu
               z mednarodnim pravom. Jaz mislim, da ne. Zagotovo tisto kar se je zgodilo leta 1954
               ni bilo v skladu z mednarodnim pravom. Upam, da ti pomembni ljudje, slovenski,
               neodvisni strokovnjaki, ki opozarjajo na spornost tega arbitražnega sporazuma, ne
               bodo v prihodnje deležni, da ne bom rekel medijskega sesuvanja ali kakorkoli drugače.
               Menim, da bi bilo prav, da jim vsi skupaj prisluhnemo.</p>
               <p>Kar se pa tiče gospodarstva, je bilo nekaj omenjeno kaj je prav in kaj ni prav. Jaz
               sem danes dobil v roke analizo ogroženosti slovenskega gospodarstva zaradi okupacija
               dela slovenskega teritorialnega morja s strani Republike Hrvaške. Že res, da ga nisem
               prečital in preštudiral, ampak če držijo te številke, ki jih tukaj navajajo, je
               zadeva res grozljiva. Torej spoštovani gospod predsednik vlade, razmislite še enkrat
               o svojih dejanjih. Govorim dobronamerno, pa ne želim groziti, daleč od tega, ker
               mislim, da to ni potrebno. Ampak ta referendum je definitivno za Slovenijo slab in
               prav bi bilo, da se v tej točki ustavimo in to tudi javno povemo. Bi pa opozoril tudi
               sam na to, da se ob tej veliki medijski pozornosti, ki je pomembna in ključna zadeva
               za Slovenijo, dogaja, da se pa v ozadju poleg tega dogajajo tudi različne zadeve,
               tudi takšne in drugačni scenariji lastninjenja nekaterih pomembnih slovenskih
               podjetij. Jaz upam, da te informacije sami tudi imate. Hvala lepa.</p>
            </sp>
            <sp xml:id="SDT5-OZZP-Nujna-028-2009-11-03.sp37">

               <speaker>PREDSEDNICA JANJA KLASINC:</speaker>

               <p>Predsednik Pahor.</p>
            </sp>
            <sp xml:id="SDT5-OZZP-Nujna-028-2009-11-03.sp38">

               <speaker>BORUT PAHOR:</speaker>

               <p>Poglejte, eno stvar smo že razčistili, da si želimo rešiti to vprašanje, da bi se
               posvečali lahko še toliko bolj drugim. Sicer neposredne povezave med vašim opozorilom
               na koncu in stvarnimi dejstvi, ki so meni znana, ne najdem. Kasneje, da ne pozabim,
               ker ste omenjali 15. člen, <stage type="mag"/> (nadaljevanje)
               torej delimitacijo, prevajam iz angleščine, se opravičujem, neuradno, torej
               teritorialnih voda med državami, naj rečem, da tam, kjer ste vi naredili piko, tekst
               seveda teče naprej in pravi, "spodnja določba se ne upošteva, ko je to potrebno
               zaradi" - pazite zdaj - "zgodovinskega naslova ali drugih posebnih okoliščin za
               določitev teritorialnih voda dveh držav". Zdaj vas pa prosim, če pogledate sporazum,
               ki je pripravljen za podpis in bomo videli nekaj stvari, zaradi katerih smo lahko
               zadovoljni. Najprej, v preambuli piše, o potrditvi zavezanosti k mirnemu reševanju
               sporov v duhu dobrososedskih odnosov, odražajoč njune vitalne interese. Potem
               imamo... No saj si, je minister že prej citiral besede, ki so. Zdaj pa tako, kolega
               Žerjav. Poglejte, pravite, stvari tako, kot so sedaj zapeljane, so slabe, dajmo
               narediti piko, ustavimo in potem bomo videli kako naprej. Na eno stvar bi rad
               opozoril. Ne, da vam bi zdaj to očital, vi mi niste grozil, jaz vam pa ne očitam,
               predolgo ste bili skupaj z vašo politično stranko v koalicijah do sedaj, in premalo
               ste naredili za to, da bi se to vprašanje primerno rešilo, da bi jaz bil zdajle tepih
               ob katerega bi si vsi brisali čevlje glede odnosov s Hrvaško. Leta 1991 pravimo, so
               bile stvari take, da smo mi nadzorovali celoten Piranski zaliv, ker meja med
               republikami ni bila določena, smo imeli stik naših meja, teritorialnih voda z
               mednarodnimi in rekli smo, da je bila meja med republikama tam, kjer je bil znak,
               recimo ob Dragonji, kjer je bil znak Slovenija, to je pa gor pri kamnolomu. Kakšne so
               stvari danes? Na polovici Piranskega zaliva je čoln slovenske policije in se ne
               premakne niti za milimeter na drugo stran. Ta komanda je stara že... koliko let?
               Veliko let, zato, da ne prihaja do incidentov. Preveč. Tako je stanje. Torej, ko mi
               referiramo na "uti possidetis" iz leta 1991 - ko bo "uti possidetis" leta 2020, ker
               bo stanje še vedno isto, bomo imeli stanje, ko bo čoln na polovici Piranskega zaliva,
               ko bodo Hrvatje vztrajali pri izjavi, ki jo imajo, da nam dovolijo samo prost prehod,
               neškodljiv prehod preko njihovih teritorialnih voda, in da je mejni prehod v
               Plovaniji. To je "uti possidetis". Prosim!</p>
               <p>In na koncu, ne bom dolg. Gospod Žerjav, vse moje spoštovanje do vas, ampak kot
               pravite, <stage type="mag"/>(Nadaljevanje) ali jaz zdaj lahko
               rečem kakršnokoli garancijo glede razsodbe tega sodišča, kljub temu, da imamo pred
               seboj tekst, ki pravi, da mora sodišče določiti stik Slovenije z odprtim morjem. Mi
               lahko vi, gospod Žerjav, poveste način ureditve odnosov z Republiko Hrvaško, ki bo
               garantiral, da bodo meje potegnjene tako, da boste vi z njimi zadovoljni. Ali lahko
               dobim odgovor na to vprašanje? Prosim! Če mi to garantirate, bom premislil, tako kot
               ste me pozvali.</p>
            </sp>
            <sp xml:id="SDT5-OZZP-Nujna-028-2009-11-03.sp39">

               <speaker>PREDSEDNICA JANJA KLASINC:</speaker>

               <p>Gospod Žerjav.</p>
            </sp>
            <sp xml:id="SDT5-OZZP-Nujna-028-2009-11-03.sp40">

               <speaker>MAG. RADOVAN ŽERJAV:</speaker>

               <p>Hvala lepa. Torej, zagotovo si, spoštovani gospod predsednik, ne želim in ne brišem
               čevljev ob vas. Zagotovo ne, ker imam do vas spoštovanje kot do predsednika Vlade.
               Očitek, ki je bil, da Slovenska ljudska stranka ni storila dovolj ali pa, če hočete,
               ni storila ničesar v vseh svojih letih, ko je bila del koalicij, takšnih ali
               drugačnih, je treba vseeno dodati nekaj: da je imela takšen vpliv v teh koalicijah,
               kot ga je imela. Mi do sedaj še nismo bili vodilna vladajoča stranka - najbrž se s
               tem strinjate - in da smo imeli do tega vseskozi enaka stališča. Razen, razen enkrat.
               Prej je bilo rečeno, kako pravzaprav lahko pademo na to, na trditve Hrvaške, da je
               morje njihovo, na osnovi česa. Ja, za časa "bratstva i jedinstva" ali pa "bratstva in
               enotnosti", če hočete, slovensko, je to morje bilo naše. Naše, vseh socialističnih
               republik. Je tako? Na osnovi česa se potem sedaj bojimo, da je to morje hrvaško,
               oziroma celo to priznavamo, da je torej morje hrvaško. Ne znam si tega razložiti, na
               osnovi česa in zakaj to priznavamo. Sicer pa, kar se tiče stališča Slovenske ljudske
               stranke do reševanja mejnega vprašanja, sklep Državnega zbora je zelo, zelo jasen...
               /Oglašanje v ozadju./ Zagotovo, spoštovani predsednik Vlade, če se postavi kot
               izhodišča tisto, kar je minimum za pogajanja, ne morete doseči maksimuma, zagotovo
               ne.</p>
            </sp>
            <sp xml:id="SDT5-OZZP-Nujna-028-2009-11-03.sp41">

               <speaker>PREDSEDNICA JANJA KLASINC:</speaker>

               <p>Če je kolega Žerjav končal, predlagam, da bi malo pospešili te zadeve. Besedo dajem
               kolegu Jerovšku, ki sem mu jo že prej hotela dati.</p>
            </sp>
            <sp xml:id="SDT5-OZZP-Nujna-028-2009-11-03.sp42">

               <speaker>JOŽEF JEROVŠEK:</speaker>

               <p>Hvala lepa, gospa predsednica. Spoštovani gospod predsednik Vlade! Recimo, da skušam
               razumeti naivno željo Vlade, da s tako imenovanim prebojem v reševanju mejnega spora
               zasenči in kompenzira izjemne težave in neuspehe Vlade pri vodenju države in
               gospodarstva. To bi se posrečilo, če bi Slovenija izkoristila težko pogajalsko
               pozicijo Hrvaške po odstopu Sanaderja. Rad bi bil v tem trenutku brez strahov glede
               posledic predlaganega sporazuma za Slovenijo. Pa nisem, niti ne razumem, kaj se
               dogaja v tej državi. <stage type="mag"/>(Nadaljevanje) Namreč,
               pred tremi urami poslanci vladajoče koalicije, tudi vaše stranke, niso želeli
               poslušati obrambne ministrice, ko je poročala o težavah z vrnitvijo 11. kontingenta.
               Zelo žaljivi so bili do naših vojakov in zaničevalni odnos so izrazili, ko so odšli s
               seje. Ko je vaša ministrica, gospod predsednik, poročala o tem, kaj se je dogajalo,
               kakšni strahovi, kakšna trepetanja so doživljali vojaki in njihovi svojci, vaši
               poslanci pa tega niso želeli poslušati, vsi so odjadrali s seje odbora. In, glejte,
               gospod predsednik, mogoče so bili opogumljeni s tem vaši poslanci, da ste jih pred
               tednom imenovali za vodstvo in tudi svoje poslance za božje ljudstvo. Jaz pa bi si
               želel, da bi mislili na Slovenijo in Slovence kot izvoljeno ljudstvo, pri čemer moram
               reči, da se pa hrvaška stran obnaša, kot da so Hrvatje izvoljeno ljudstvo. Celo tako
               daleč smo prišli, da hrvaška škofovska konferenca straši Evropo s tem, da si
               Slovenija želi okupacije in osvajalnih vojn. In moram pohvaliti nadškofa Stresa, da
               je v trenutku odreagiral in podal poudarke iz papeževa nastopa, kjer je izrecno
               izpostavil pravičnost.</p>
               <p>Glejte, gospod predsednik in spoštovani sodelujoči, slišal sem izjavo gospe
               Kosorjeve, ki je izjavila, da je sporazum, ki je na mizi, boljši od "Rehna 1", od
               sporazuma, ki je bil za Slovenijo popolnoma nesprejemljiv. In kljub temu smo doživeli
               hrvaško enostransko izjavo. Branimo pa se sedaj z izjavo Slovenije. Ta izjava, ki jo
               imamo na mizi, je negacija, gospod predsednik, vaših izjav in obveščanja slovenske
               javnosti, da je hrvaška izjava absolutno nična, da švedsko predsedstvo ne bo priča
               izjavi Hrvaške. Zakaj potem slovenska izjava? Pričakoval sem in bi pričakoval, da nam
               boste dali na mizo skoraj identično izjavo, ampak izjavo švedskega predsedstva, da
               švedsko predsedstvo izjavlja, da v skladu z mednarodnim pravom enostranska izjava,
               podana v zvezi z arbitražnim sporazumom med Vlado Republike Slovenije in Vlado
               Republike Hrvaške, nima učinka na njegovo vsebino in šteje izjavo Republike Hrvaške o
               neprejudiciranju za nesprejemljivo in tako naprej. Če bi bila ta izjava švedskega
               predsedstva na mizi; vi ste govorili in obljubljali, kot da ste to zagotovilo dobili.
               Zakaj nam švedsko predsedstvo ne da v tem odločilnem trenutku nekaj takega na mizo?
               Žal vidim, da je slovenska stran v obrambnem, izrazito slabšem položaju. Namreč, že v
               tem uvodu se to priznava na nek način, z dikcijo, da je slovenska pogajalska
               delegacija uspela ohraniti bistvene vsebinske sestavine sporazuma. Ta dikcija pomeni,
               da se je nekaj poslabšalo. <stage type="mag"/>(Nadaljevanje) In
               se mi zdi, da je tudi naslov, sprememba naslova, zožitev. Prvotni naslov sporazuma o
               reševanju spora med Republiko Hrvaško in Republiko Slovenijo, se mi zdi, da je bil
               širši in mogoče manj ugoden za Hrvaško.</p>
               <p>In kaj se bo zgodilo, kakšen je možen scenarij? Zaradi tega, ker se vladni pravniki
               dejansko niso dovolj posvetili ustavnim zakonitostim oziroma določbam, da so napačno
               razlagali določila slovenske ustave in slovenske zakonodaje, da za ratifikacijo ni
               potrebna dvotretjinska večina, se bo zgodilo, da bo ta napačna razlaga bistveno
               zavrla hrvaško članstvo lahko posledično. To ne bo dobro ne za nas, ne za Hrvate.
               Ampak to bi bilo treba Hrvatom pojasniti pravočasno. In to se bo zgodilo kljub temu,
               da ste Hrvaški odprli pogajalski proces, ne bo pa k sreči veljalo med tem časom
               določilo drugega odstavka 9. člena tega predlaganega sporazuma, ki Sloveniji
               prepoveduje sleherni zadržek med hrvaškimi pogajanji. Ne morem si predstavljati, na
               kakšen način je lahko kaj takega Slovenija predstavila. S tem, če bi to veljalo, bi
               bila Slovenija v pogajanjih za hrvaški pristop izgubila status članice Evropske
               unije, ker ne bi smela nobenega nadaljnjega zadržka pokazati, ničesar. In to, da se
               mora to z dvotretjinsko večino tu ratificirati, bo verjetno neuresničena
               klavzula.</p>
               <p>Gospod predsednik, vladna koalicija, dejansko je prišlo do točke, ko vidimo, da
               stvari niso bile premišljene. Da je v neki naivni želji ali pa nekem strahu se v
               sicer ugodnem trenutku za slovenski pogajalski proces preveč popustilo. In upam in
               želim si, da to stvar še enkrat premislimo. Hvala lepa.</p>
            </sp>
            <sp xml:id="SDT5-OZZP-Nujna-028-2009-11-03.sp43">

               <speaker>PREDSEDNICA JANJA KLASINC:</speaker>

               <p>Gospod predsednik bi rad repliciral.</p>
            </sp>
            <sp xml:id="SDT5-OZZP-Nujna-028-2009-11-03.sp44">

               <speaker>BORUT PAHOR:</speaker>

               <p>Kratka replika, izjava "en generale", bi rekli.</p>
               <p>No, mislim, da mora vsak domišljav politik za kazen enkrat postati predsednik Vlade.
               In mene je ta kazen doletela. Tako da vem, kako je imeti sanje na eni strani in kako
               težko jih je na drugi strani uresničiti. Jaz razumem, da imamo vsi strašne predstave
               o tem, kako bi bilo možno v pogajanjih doseči več in bolje, ampak naj vam zagotovim,
               da to sploh ni enostavno. Bile so zamisli o tem, kako bi tekla meja na kopnem in na
               morju, problem je samo v tem, da se mora strinjati s tem še sosednja država. Tako da
               hočem samo reči, moja izjava "en generale" je, da je po mojem mnenju, ob polni
               odgovornosti, <stage type="mag"/>(Nadaljevanje) ki jo sprejemam
               na položaju, ki ga zasedam, da je to, kar smo dosegli v tem trenutku, največ, kar
               lahko Slovenija doseže, tudi v predvidljivem času, ki je pred nami, boljšega
               sporazuma Slovenija ne bo dosegla. To je izjava "en generale".</p>
            </sp>
            <sp xml:id="SDT5-OZZP-Nujna-028-2009-11-03.sp45">

               <speaker>PREDSEDNICA JANJA KLASINC:</speaker>

               <p>Hvala lepa. Gospod Juri je na vrsti za razpravo. Franco Juri.</p>
            </sp>
            <sp xml:id="SDT5-OZZP-Nujna-028-2009-11-03.sp46">

               <speaker>FRANCO JURI:</speaker>

               <p>Tako, Franco Juri, in razpravljam tudi kot član Poslanske skupine Zares.</p>
               <p>Torej, mi v Zaresu smo se zavedali od samega začetka, da je težko ali celo nemogoče
               pričakovati idealen sporazum. Idealnega sporazuma ni, ne more biti, kajti sta v igri
               vsaj dve stranki, dve državi, in vsak sporazum je vedno rezultat, sad pogajanj.
               Dobili smo vsekakor optimalen sporazum. Upam, da vsi razumemo razliko med idealnim in
               optimalnim. Optimalen sporazum je bistveno bliže realnosti. In kot je bilo danes
               ugotovljeno, in sem hvaležen vsem svojim predhodnikom in kolegom poslancem ter
               poslankam za to pravzaprav umirjeno in dokaj racionalno razpravo, kljub nekaterim
               folklornim zamislim, ki delujejo bolj kot začimba v takšni razpravi. In ob dejstvu,
               da so danes tu prisotni mediji, torej da je ta seja odprta, bi lahko pričakovali
               bistveno bolj klavrno razpravo. No, do tega ni prišlo. Danes sem poslušal
               argumentirane razprave, z nekaterimi ne soglašam, ampak priznam, tako vodji največje
               opozicijske stranke, pa tudi gospodu Žerjavu, da so zastavljali in postavljali nekaj
               zanimivih vprašanj. Priznavam pa predsedniku Vlade in ministru dejstvo, da sta
               odgovorila zelo izčrpno, zelo argumentirano in zelo prepričljivo.</p>
               <p>Če dovolite, je bilo izpostavljenih nekaj dilem, ki zahtevajo nadaljnje odgovarjanje.
               Kolega Janša je skušal primerjati to, kar je bilo doseženo v času dogovora, načelnega
               dogovora o Haagu, in kar je bilo zapisano v izhodiščih Vlade za nadaljnja pogajanja o
               tem projektu - v oklepaju naj povem, da sem takrat kot novinar celo podpiral ta
               prizadevanja in še vedno menim, da so bila ta prizadevanja dobronamerna in namenjena
               cilju, to je reševanju spora -, ampak zgodile so se od takrat nekatere okoliščine, ki
               so pripeljale do bistveno spremenjene situacije. Ena je bila vsekakor zmaga druge
               opcije na volitvah. <stage type="mag"/> (Nadaljevanje) Druga
               stvar je bila naš pridržek oziroma tako imenovana blokada Hrvaške, ki je trajala
               skoraj eno leto, in ki je v marsičem dvignila pričakovanja, je pripeljala poskus
               rešitve, ki ga imamo danes tukaj, ki ni idealen, ampak dejansko ima eno dodano
               vrednost v primerjavi z rezultati, ki so bili doseženi v blejskem dogovoru. Kolega
               Janša je omenil, da takrat je bilo govora o meji. Torej o pravičnosti, ki bi se
               nanašala neposredno na določitev meje in oporeka temu sporazumu dejstvo, da je prišlo
               do ločitve teh dveh vidikov. Skratka, da posebej mejo obravnavamo po mednarodnem
               pravu in nato v 3.b in c členu, da se skuša temu dodati neko rešitev. Jaz potem, ko
               je to razlagal, sem si šel še enkrat prebrati ta sporazum ni prav tako, kolega Janša,
               ni prav tako. Mislim, da je ta sporazum v duhu, smislu in tudi v členih, identičen
               tistemu kar ste vi takrat dosegli z izhodišči za Haag. Poglejte, nihče ni danes še
               omenjal 4. člena. 4.b člena. Tukaj je jasno na kaj se nanaša pristojnost arbitražnega
               sodišča, torej arbitrov. Se nanaša na mednarodno pravo in takoj zatem imamo vejico,
               imamo "equity" torej pravičnost. Dikcija je ista, kot je bila takrat v vaših
               izhodiščih. Torej, mednarodno pravo ja, pri določanju meje, ampak s pravičnostjo, ne
               samo to, načelo dobrososedskih odnosov in predvsem pomembne posebne okoliščine. Vse
               to mislim, da celo presega tisto kar ste vi takrat zagotavljali v vaših izhodiščih.
               Mislim, predlagam vam premislek o tem, kajti danes, če je ta razprava zelo korektna
               in argumentirana, dajmo jo izpeljati do konca in dejansko tukaj v tem sporazumu je
               nekaj podobnega kot je bilo doseženo takrat, plus, plus 3.b in 3.c člen. In ta "plus"
               je izrecna dikcija, ki je ne bi niti sanjali o tistih časih, o neposrednem stiku z
               odprtim morjem. To je tista dodana vrednost, ki jo morate priznati. Jaz razumem, da
               je boleče, boleče je bilo tudi za hrvaško stran. Tisti, ki so sledili razpravi v
               Saboru, so videli kako je bila prav ta dodana vrednost in ta 3.b člen največja
               bolečina. Če ne ne bi razumeli čemu je Hrvaška predlagala dodatno enostransko izjavo.
               Ta enostranska izjava je latmusov papir celotne zgodbe. Ta enostranska izjava
               dokazuje, da Hrvaška s to dikcija ni bila zadovoljna in da bi v bistvu razlagala in
               prepričala politično, hrvaško politično sceno o primernosti sporazuma in podpisa,
               kateremu se ne morejo izogniti, kajti Hrvaška želi v Evropsko unijo in se zaveda, da
               če želijo in če hočejo v Evropsko unijo, ne more mimo tega sporazuma, ampak si mora
               opravti obraz pred lastno javnostjo. In <stage type="mag"/>
               (Nadaljevanje) zato je nastala tista enostranska izjava. Kakšno moč ima ta
               enostranska izjava? Povprašajte kogarkoli, ki se spozna na mednarodno pravo ali samo
               na pravo in vam bo potrdil, da nima nobene pravne vrednosti. Tudi naša izjava ne bo
               imela pravnih vrednosti. Ima politično vrednost. In naša izjava prav tako bo imela
               politično vrednost. Ena politična vrednost proti drugi politični vrednosti. Izjav,
               obeh izjav kot da jih ni. Arbitri bodo dobili ta sporazum in samo ta sporazum in bodo
               delali na podlagi tega sporazuma. Ali to pomeni, da bodo vodili vsem našim
               pričakovanjem? Jaz mislim, da nihče nima pravice dati jasnega odgovora. Ampak dejstvo
               je, da podlaga, ki jo imamo danes, omogoča vsaj, da se maksimalno približamo tem, ne
               idealnim ampak optimalnim rešitvam, ki jih vsi pričakujemo.</p>
               <p>Gospod Žerjav je prej povedal nekaj tudi izjemno pomembnega. Je rekel, mi smo do leta
               1991, naši organi so nadzorovali celoten Piranski zaliv, morje do odprtega morja in
               levi breg Dragonje. Če je tako, če to je tako, to je dejansko dokaz, da je arbitraža
               dobra za nas, ker če so organi nadzorovali to ozemlje, obstaja tudi dokumentacija. In
               kolikor vem, se bo arbitraža v bistvu ukvarjala, ne samo s tem sporazumom, ampak
               predvsem z memorandumom, ki ga bo predložila naša država in ga bo priložila druga
               država, ob tem memorandumu pa bo vsa dokumentacija, ki je nastala in ki je merodajna,
               in ki velja do 25. 6. 1991. In tista dokumentacija, jaz sem prepričan, da v tisti
               dokumentaciji so dokazi, ki jih navaja gospod Žerjav. Če je bilo to tako, potem
               najboljša rešitev je arbitraža. Pika. Ne more nihče drugi presoditi kot arbiter, ker
               mi bilateralno nikoli ne bomo prišli do dogovora o tem kdo je nadziral in kdo ima
               pravico do tistih delov ozemlja ali do tistega morja. Prav v tem je smisel arbitraže,
               ki seveda deluje na podlagi enega, recimo temu pozitivnega prejudica. Čeprav vemo, da
               ta pozitivni prejudic ne more biti absoluten, ker če bi bil absoluten, potem
               arbitražno telo, ga ne bi tako 100% obravnaval. In predvsem Hrvaška, težko bi
               pristala na nek dogovor. Torej obe državi, ko sprejmeta arbitražo, sprejmeta določeno
               tveganje, da ne bosta v celoti zadovoljni. To je jasno. Ali kdo od nas pričakuje kaj
               več od tega? Če bi mi vedeli, arbitraža bo 100% ugodila samo eni strani, samo naši
               strani, arbitraža ne bi bila niti potrebna. Ampak v svetu, urejenem svetu, urejenega
               mednarodnega prava, <stage type="mag"/> (Nadaljevanje) urejene
               pravičnosti, urejenih diplomatskih odnosov ni druge poti kot je pot po arbitraži s
               tem, da imamo na tehtnici vsaj nekaj uteži v prid našim argumentom. In to je jasno.
               Mislim, da iz tega sporazuma zelo jasno tudi izhaja. Jaz mislim, da ni potrebno danes
               razpravljati o tem kje smo mi vse nadzirali, ali smo bili do kamnoloma, ali smo
               bili... Veste, veliko je dokumentacije o tem in dejansko je treba tukaj pri tem
               precej treznosti in racionalnosti in jaz upam in tudi pričakujem, da je možno prav
               lepo presenečenje na koncu arbitraže, da je možno dejansko to dokazati in na podlagi
               tega dobiti to, kar je bilo naše. Če pa nekdo misli, da bomo preko arbitraže dobili
               nekaj česar ni bilo naše, veste, to je fikcija, to je roman dr. Dimitrija Rupla, ki
               se konča z vojno med Slovenijo in Hrvaško. Jaz tega romana nočem doživljati kot
               "reality show". Jaz sem, ne gospod Jelinčič, nihče ne bo...</p>
            </sp>
            <sp xml:id="SDT5-OZZP-Nujna-028-2009-11-03.sp47">

               <speaker>PREDSEDNICA JANJA KLASINC:</speaker>

               <p>Jaz tukaj opozarjam na red v dvorani.</p>
            </sp>
            <sp xml:id="SDT5-OZZP-Nujna-028-2009-11-03.sp48">

               <speaker>FRANCO JURI:</speaker>

               <p>Ampak, recimo, da tistega scenarija, verjamem, da večina, ampak večina si ga ne želi.
               Mi si želimo pravično rešitev, mi si želimo mejo, ki bo čim bolj prepustna, čim bol
               relativna, čim bolj evropska. Kajti, v časih gospodarske krize, gospodarske recesije
               je skrajno neodgovorno prilivati olje na ogenj nekih nacionalnih čustev tam, kjer bi
               lahko imeli veliko gospodarskih priložnosti. In Hrvaška je za Slovenijo velika
               gospodarska priložnost. To sigurno ve gospod Janša. Ne vem če drugi vedo, ampak
               največja stranka točno ve, ker je na tem delala, največja opozicijska stranka.</p>
               <p>Zato jaz razumem tudi Jerovškovo razpravo kot dober obet. Jerovšek je ostro
               kritiziral stališče hrvaške škofovske konference, jaz sem mu pridružujem. Meni se je
               zdelo škandalozno v to v kar se je vmešal vrh katoliške cerkve sosednje države. In
               gospod Stres je tudi primerno odgovoril. In tudi Jerovšek je danes rekel, da je
               nesprejemljivo stališče hrvaške škofovske konference. Upam, da je to napoved
               diametralno drugačnega stališča SDS v primerjavi s hrvaško škofovsko konferenco. In
               če hrvaški škofje so radikalno proti temu sporazum, pričakujem, da bomo vsaj mi
               toliko trezni in da ne bodo nastale neke čudne koalicije, ki gredo od Davorina
               Rudolfa preko škofovske konference do dela slovenske opozicije. To pa bi bil res
               romanski literarni scenarij. Upam,da se to ne bo zgodilo, kajti bi se osmešili.
               Dejstvo, da je bilo toliko ostrih kritik na račun tega sporazuma kvečjemu dokazuje,
               da je ta sporazum "win win ponudba". Da tukaj nihče ne more zmagati ali biti poražen.
               In to je edino kar bodo v Evropi razumeli in kar bodo razumeli tudi naši državljani
               in državljanke, konec koncev. Če bomo prišli do referenduma, jaz upam, da ne bo
                  potreben,<stage type="mag"/> (Nadaljevanje) še vedno stavim v
               odgovorno ravnanje opozicije, zlasti največje stranke opozicije, ki je vladala in ki
               je vodila EU in pozna evropsko politično kulturo in da se ne bomo igrali z usodo
               odnosov dveh držav, ki mejijo na zahodni Balkan v trenutku, ko je vsa mednarodna
               skupnost, od EU do Združenih držav Amerike, do drugih mednarodnih subjektov zelo
               resno zaskrbljena s pričo tistega, kar se lahko zgodi še na zahodnem Balkanu. Pred
               kratkim smo imeli tukaj bosansko delegacijo. Zaznali smo določene skrbi. Ob vseh
               srečanjih, ki jih imamo na mednarodni ravni te skrbi so močno izražene in najmanj kar
               pričakuje mednarodna skupnost in kar pričakuje tudi slovenska javnost je, da bi
               nastopilo še eno žarišče med Slovenijo in Hrvaško. Tega si ne želimo, tega si ne
               želimo mi v koaliciji in upam si trditi, da si tudi opozicija tega ne želi. Zato
               zaključujem to razpravo.</p>
               <p>V imenu Zares podpiramo predlog, ki ga imamo na mizi in tudi podpis s strani
               predsednika. Mislim, da se bo jutri zgodilo pomembno dejstvo, da od podpisa naprej ne
               pričakujem, da ne bo sporov, da ne bo polemik, da ne bo razprav. Ampak če bodo
               razprave takšne kot so danes, recimo, mislim, da bodo celo koristne. Bomo stalno
               sledili zadevi, ampak dajmo racionalizirati diskurs, ki je bil dolgo časa zelo
               neracionalen. Zares nima tukaj bistvenih dilem. Bomo to podprli in seveda od
               predsednika pričakujemo, sedaj je sicer odšel, ampak pričakujem, da bo ostal tam,
               kjer je. Hvala.</p>
            </sp>
            <sp xml:id="SDT5-OZZP-Nujna-028-2009-11-03.sp49">

               <speaker>PREDSEDNICA JANJA KLASINC:</speaker>

               <p>Proceduralno je imela gospa Cveta Zalokar Oražem.</p>
            </sp>
            <sp xml:id="SDT5-OZZP-Nujna-028-2009-11-03.sp50">

               <speaker>CVETKA ZALOKAR ORAŽEM:</speaker>

               <p>Hvala lepa. Jaz sem napovedala, da bom vedno in dosledno povsod, predvsem pa v
               parlamentu branila oziroma protestirala kadar bo v tem to kakršenkoli primer
               sovražnega govora oziroma omalovaževanja. Moram v imenu Poslanske skupine Zares
               ugotoviti, da smo bili danes ponovno tega deležni, gospa predsednica. Jaz pričakujem,
               da poleg opozorila se to zelo jasno izrazi. Mislim, da debata danes teče na korektnem
               ministrskem nivoju. Nikakor pa ne bom dovolila, da bi našega poslanskega kolega
               Franca Jurija omalovaževali na tak način kot si je dovolil kolega Jelinčič. To bom
               počela striktno na vseh zasedanjih, na vseh sestankih, kajti enostavno si ne moremo
               dovoliti, da se to dogaja, še posebej, da se gospod Jelinčič ob tem veselo zabava in
               pričakujem ukor primerne vrste.</p>
            </sp>
            <sp xml:id="SDT5-OZZP-Nujna-028-2009-11-03.sp51">

               <speaker>PREDSEDNICA JANJA KLASINC:</speaker>

               <p>Jaz bi samo, če dovolite, prvič, o tej pobudi spregovorila, potem boste pa dobili
               takoj proceduralno. <stage type="mag"/>(nadaljevanje) Namreč
               tudi sama se pridružujem pobudi kolegice Oražem in izrekam kolegu Jelinčiču opomin.
               Pri tem bi rada povedala nekaj v poduk vsem nam.</p>
               <p>Mi se večkrat norčujemo iz parlamenta in iz drugih organov sosednje Republike
               Hrvaške. Če ste včeraj spremljali neposredni prenos sabora, ste lahko videli, da ko
               je eden od poslancev žalil predsednico Vlade, je bil takoj ostro kaznovan. Eno
               politično kulturo v tem Državnem zboru moramo vzdrževati. Jaz spoštujem različna
               mnenja, spoštujem tudi vsa nasprotovanja, vendar žalitve so nespodobne. Zdaj pa dajem
               besedo in to dvakrat gospodu Grimsu, prvič proceduralno, potem je pa tudi na vrsti za
               razpravo že. Gospod Jelinčič bo pa tudi dobil proceduralno.</p>
            </sp>
            <sp xml:id="SDT5-OZZP-Nujna-028-2009-11-03.sp52">

               <speaker>MAG. BRANKO GRIMS:</speaker>

               <p>Moj proceduralni predlog je, da greste po Poslovniku. Gospod Janša je želel repliko,
               mu prosim dajte, ker ima prednost po Poslovniku in gospod Jelinčič se je javil za
               proceduralno. To je moj proceduralni predlog. Razpravljal bom pa potem.</p>
            </sp>
            <sp xml:id="SDT5-OZZP-Nujna-028-2009-11-03.sp53">

               <speaker>PREDSEDNICA JANJA KLASINC:</speaker>

               <p>Jaz se opravičujem, ker nisem videla, da gospod Janša želi repliko. Prvič, če
               dovolite, bi dala potem gospodu Jelinčiču proceduralno in gospodu Janši repliko, da
               končamo s temi proceduralnimi.</p>
            </sp>
            <sp xml:id="SDT5-OZZP-Nujna-028-2009-11-03.sp54">

               <speaker>ZMAGO JELINČIČ PLEMENITI:</speaker>

               <p>Hvala lepa. Stališče Slovenske nacionalne stranke je znano in jasno, domovine ne
               izdajamo in je tudi ne bomo izdajali. V današnji razpravi pa se vedno bolj kažejo
               nesposobnost Vlade in predsednika Vlade, ter vladnih strokovnih služb, kar se je
               danes še posebej na tej seji pokazalo, ko smo dobili najprej izjavo Slovenije, nato
               pa popravek izjave Slovenije, kjer so vladni strokovnjaki naredili grozljivo napako v
               angleškem tekstu, grozljivo napako v angleškem tekstu.</p>
            </sp>
            <sp xml:id="SDT5-OZZP-Nujna-028-2009-11-03.sp55">

               <speaker>PREDSEDNICA JANJA KLASINC:</speaker>

               <p>To ni proceduralno.</p>
            </sp>
            <sp xml:id="SDT5-OZZP-Nujna-028-2009-11-03.sp56">

               <speaker>ZMAGO JELINČIČ PLEMENITI:</speaker>

               <p>Zato enostavno ne morem več poslušati vaših neslanosti, ki kažejo na nepoznavanje,
               predvsem sem mislil to povedati gospodu predsedniku Vlade, ki ga pa zdaj žal ni
               tukaj, ne vem, zakaj je šel ven. Mu že ne paše biti tukaj notri. Ampak te neslanosti,
               ki jih je trosil gospod predsednik Vlade kažejo na nepoznavanje...</p>
            </sp>
            <sp xml:id="SDT5-OZZP-Nujna-028-2009-11-03.sp57">

               <speaker>PREDSEDNICA JANJA KLASINC:</speaker>

               <p>Gospod Jelinčič...</p>
            </sp>
            <sp xml:id="SDT5-OZZP-Nujna-028-2009-11-03.sp58">

               <speaker>ZMAGO JELINČIČ PLEMENITI:</speaker>

               <p>... in neupoštevanje prava, geostrategije, zgodovine, ter slovenskih interesov in
               zato zapuščam to sejo, brez koncepta, ki ima ta seja, brez koncepta, ima edini namen
               oprati si lastno, torej predsednikovo vest. V Slovenski nacionalni stranki bomo pa
               naredili čisto vse, da se izdaja domovine ne bo izvršila. Hvala lepa.</p>
            </sp>
            <sp xml:id="SDT5-OZZP-Nujna-028-2009-11-03.sp59">

               <speaker>PREDSEDNICA JANJA KLASINC:</speaker>

               <p>Ali lahko vprašam, ali je to obstrukcija? .../Oglašanje iz klopi./... V redu.</p>
               <p>Gospod Janša, replika.</p>
            </sp>
            <sp xml:id="SDT5-OZZP-Nujna-028-2009-11-03.sp60">

               <speaker>JANEZ JANŠA:</speaker>

               <p>Gospod Juri, ki je prej razpravljal in me je nekajkrat imenoval, je primerjal dve
               primerljivi stvari. Sporazum, ki ga on omenja, ni bil nikoli niti podpisan, niti
               parafiran, ampak je bil izhodišče za tehnična pogajanja na mešani diplomatski
               komisiji, v kateri je Slovenija sodelovala z enotnim zastopstvom. Tudi takratne
               opozicije, tam so bili tudi dr. Vlačič, dr. Grbec, dr. Sancin, na predlog Zaresa, vse
               parlamentarne stranke so skupaj oblikovale to komisijo. Ta komisija se je pogajala,
               preden bi prišla do rezultata ste jo razpustili. Noben podpis, noben sporazum ni bil
               dan v podpis. Na Bledu ni bilo nobenega dogovora, ki bi bil formalen v tem smislu, da
               bi lahko na tej podlagi pripravili sporazum. Šlo je samo za načelen dogovor o tem, da
               je Slovenija pripravljena iskati rešitev tega vprašanja tudi s pomočjo tretjega, tudi
               haaškega sodišča. <stage type="mag"/>(nadaljevanje) In slovenska
               politika je enotno definirala tri pogoje, na podlagi katerih je pripravljena iti po
               tej poti. In enega od teh pogojev, ki je bil takrat enotno definiran, mi v celotnem
               tekstu tega sporazuma tukaj ne vidimo. V točki A tega pogoja enostavno ni.</p>
               <p>Kar se tiče pa Evropske unije in teh naukov. Mi smo dejansko vodili Evropsko unijo.
               Lahko vam povem mojo osebno izkušnjo iz podobne situacije, ko je Litva blokirala
               začetek pogajanj o strateškem partnerskem sporazumu med Evropsko unijo in Rusijo. S
               tem smo se ukvarjali celo predsedovanje. Slovenska javnost tega ni opazila, saj tudi
               ni bilo pomembno. Neposredno na koncu je Litva popustila, Evropska komisija je
               obljubila neke električne povezave s Poljsko, podaljšanje roka za zaprtje jedrske
               elektrarne in tako dalje. Skratka, Litva je popustila, pogajanja z Rusijo so stekla,
               naslednji dan so vsi pozabili na Litvo. Menjalo se je predsedstvo. Nihče več se ni s
               tem ukvarjal. In podobno se zdaj dogaja s to zgodbo. Slovenija je dvignila blokado,
               pogajanja s Hrvaško tečejo naprej, za švedsko predsedstvo je to velik uspeh, ker je
               odpravilo nek zastoj, ki ga Čehi niso mogli. O tem, kako poteka reševanje mejnega
               vprašanja, pa nihče več ne vpraša.</p>
            </sp>
            <sp xml:id="SDT5-OZZP-Nujna-028-2009-11-03.sp61">

               <speaker>PREDSEDNICA JANJA KLASINC:</speaker>

               <p>Kolega Janša, lahko opozorim...</p>
            </sp>
            <sp xml:id="SDT5-OZZP-Nujna-028-2009-11-03.sp62">

               <speaker>JANEZ JANŠA:</speaker>

               <p>Samo končal bi. Ker to ni več pomembno. Pomembno bi postalo, če bi se spet zapletlo
               pri teh pogajanjih, to se pa seveda ne bo, ker vsi vedo, da Slovenija ne bo ponovila
               blokade...</p>
            </sp>
            <sp xml:id="SDT5-OZZP-Nujna-028-2009-11-03.sp63">

               <speaker>PREDSEDNICA JANJA KLASINC:</speaker>

               <p>Konec je zdaj...</p>
            </sp>
            <sp xml:id="SDT5-OZZP-Nujna-028-2009-11-03.sp64">

               <speaker>JANEZ JANŠA:</speaker>

               <p>... ker bi bilo to nesmiselno.</p>
            </sp>
            <sp xml:id="SDT5-OZZP-Nujna-028-2009-11-03.sp65">

               <speaker>PREDSEDNICA JANJA KLASINC:</speaker>

               <p>Hvala. Gospod Grims ima razpravo.</p>
            </sp>
            <sp xml:id="SDT5-OZZP-Nujna-028-2009-11-03.sp66">

               <speaker>MAG. BRANKO GRIMS:</speaker>

               <p>Hvala. Zelo dolgo sem čakal na to. Moram pa reči, glede na to, da je bilo prej zelo
               veliko odgovorov "on generale", če citiram, želim na ta vprašanja, ki jih bom
               postavil odgovore zelo konkretno in to s strani predsednika Vlade. In v kolikor jih
               danes ne bom deležen, bom jutri napisal odprto pismo in prosim medijev, da ga
               objavijo, da dajo tudi s tem predsedniku Vlade priložnost, da na to odgovori.</p>
               <p>Namreč, grem samo po vrsti in bom zelo na kratko naštel ta vprašanja. Prvič, kako je
               mogoče, da v slovenskem parlamentu trdi predsednik Vlade, da so roki, časovni okvir,
               ki je zdaj dan v tem sporazumu, nepomembni za obe udeleženki v postopku, v hrvaškem
               parlamentu pa citiram, je gospa Kosor navedla prav te roke, dejstvo, da zdaj sploh ni
               več končnega roka, in pa da začno teči roki šele po podpisu pristopne pogodbe Hrvaške
               k Evropski uniji, kot ključen argument za to, da bo v celoti upoštevan hrvaški
               interes. Kako je mogoče, da je tako očitno in popolno nasprotje? To je prvo
               vprašanje. <stage type="mag"/> (nadaljevanje) Drugič. Kako je
               mogoče, da je predsednik Vlade večkratno trdil, in to izhaja tudi iz besedila samega
               sporazuma, da naj bi se od dneva dogovora med njim in gospo Kosorjevo, obe strani
               vzdržali kakršnihkoli izjav ali enostranskih dejanj, celo izjav, še enkrat opozarjam,
               ki naj bi kakorkoli zaostrovale oziroma kalile vzdušje dobrega medsebojnega
               razumevanja, spoštovanja in nadaljnjega sodelovanja. Obenem pa je Hrvaška dala na
               mizo izjavo, ki dobesedno pomeni britje norcev iz slovenskih vitalnih interesov. Kako
               je mogoče, da je torej že s prvim dejanjem, še preden je stopil sporazum v veljavo,
               Hrvaška že vsebinsko izničila eno od ključnih izhodišč samega dogovora o arbitražnem
               sporazumu in da pri tem slovenska Vlada ne vidi kakršnihkoli razlogov za to, da bi
               zaustavila to proceduro in stvari postavila na pravo mesto, ampak na to odgovarja z
               neko svojo izjavo, ki je dobesedno smešna, kajti po tem deluje vse skupaj to navzven
               kot eno otroški vrtec, kjer se dva prepirata in kdor misli, da bomo na ta način z
               neko proti izjavo potem uravnotežili stvari, se hudo moti. Uravnotežili jih bomo v
               toliko, da bomo oboji izpadli neverodostojni proti mednarodni skupnosti. Če bi vlada
               zelo jasno, že samo napoved te izjave in napovedi, da bo vendarle prišla, v takšni
               ali drugačni obliki, izkoristila za to, da bi opozorila mednarodno skupnost na
               neverodostojnost Hrvaške, ki jo je očitno izkazala s to izjavo, na vsebinsko
               odstopanje od samega temelja dogovora o arbitražnem sporazumu, potem bi verjetno v
               mednarodni skupnosti pridobila nekaj zaveznikov in bi stvari začela lahko postavljati
               na pravo mesto. Zdaj smo izpadli smešni. In lepo vas prosim, ne pojdite z neko izjavo
               nad izjavo, ker tega nihče ne bo resno jemal. To je otroški vrtec.</p>
               <p>Tretje vprašanje. Kako je mogoče, da je bilo tukaj večkratno in tudi v medijih javno
               izrečeno, spet citiram: "Da točka, ki govori o določanju meje in povezave Slovenije z
               odprtim morjem optimalno", celo izraz je bil maksimalno v enem primeru, "uresničuje
               slovenske interese." Obenem pa je gospa Kosorjeva v hrvaškem saboru povedala
               naslednje: da je Slovenija vendarle v resnici hotela uveljaviti določilo oziroma
               pojem, da gre za ne junction, kot je zdaj, to je povezava, ampak "teritorial access
               to the high seas", kar pomeni, da ste strokovno točno vedeli, da takšna uporaba
               pojma, kot je zdaj v sporazumu, ne zadošča, ni enoznačna in seveda ne izpolnjuje, ne
               garantira uresničitve slovenskih vitalnih interesov. To je gospa Kosorjeva izrecno
               povedala v hrvaškem parlamentu in vas v celoti postavila na laž. Kako je mogoče, da
               ste tukaj trdili, da je ta formulacija optimalna uresničitev slovenskih interesov in
               da za njo ves čas stojite, če ste jo očitno sami hoteli ustrezno popraviti. To se
               pravi, ni šlo za neznanje, šlo je za nesposobnost uveljavitve prave formulacije.</p>
               <p>Potem naslednje vprašanje. Kako je mogoče, da je Slovenija članica Evropske unije,
               obenem pa je zdaj vsa iniciativa očitno izključno na strani Hrvaške, vsa pobuda je na
               strani Hrvaške. Če želite, na nek način, ste to tudi izrazili s to svojo izjavo proti
               njihovi izjavi, kjer seveda že spet samo reagirate na nekaj, kar je Hrvaška že
               storila in ima spet pobudo. <stage type="mag"/> (nadaljevanje)
               Potem naprej. Kako je mogoče, da po tem, ko smo o tem že večkrat razpravljali, se
               danes ponovno pojavi trditev, tisto posmehovanje, češ, poglejte kdo pa bi lahko v
               tistem enoletnem roku opravil to arbitražo, saj to je fizično nemogoče in takšnih
               ljudi ne boste našli. To je bilo zadnjič rečeno in danes je bilo spet navrženo v
               izjavi predsednika Vlade. Če vas dejstva postavljajo na najmanj, kar je, neresnico,
               da ne bom spet uporabil kakšnega drugega izraza. Dobro veste, da je Rehnov predlog
               imel enoletni rok in še več, da je bila celo že predlagana neka sestava možna
               arbitražnega sodišča, ki bi ga vodil gospod nobelovec, in da je on in da je on in
               tisti, ki so bili izrecno navedeni že dal načelno pristanek na to, da bi to tudi
               opravljal. Se pravi, vas direktno spet postavlja tja kamor sem že prej dejal. Pokaže,
               da te izjave niso utemeljene, so neresnične in da tovrstno zasmehovanje ne bi smelo
               imeti prostora, danes ko se pogovarjamo ja, o slovenskih vitalnih interesih.</p>
               <p>In potem iz tega še zadnje vprašanje. Kaj je pravzaprav, glede na vse, kar sem
               navedel, glede na tako očitna popolna nasprotja v trditvah, ki so bile dane tukaj,
               zagotovili, ki so bila dana tukaj in tistemu, kar je povedala gospa Kosorjeva v
               hrvaškem parlamentu, in to lahko preverite na posnetkih, saj od tam sem tudi te
               stvari vzel. Kaj je pravzaprav cilj? Jaz osebno, moram reči, da se mi po vsem kar
               poslušam čedalje bolj postavlja vprašanje, in ga želim postaviti predsedniku Vlade in
               dobiti jasen odgovor, ne "on generale", ali je edini cilj, da se nadaljuje v resnici
               blokada Hrvaške z drugimi sredstvi in se zato prevali odgovornost, bodisi na ljudstvo
               bodisi na opozicijo in se s tem za tveganje nadaljnjega spora ali povečevanja spora,
               ne samo s sosedom, kot se zmotno misli, ampak s celotno Evropsko unijo in celo širšo
               mednarodno skupnostjo skriva poskus, da bi se prikrilo hudo napako, taktično napako,
               ki je bila storjena s tisto razglasitvijo blokade, uporaba pojma, ki ni evropski, in
               zaradi katerega se je pač vse naše zaveznike obrnilo proti nam. Ali je torej v
               resnici cilj povsem drugačen od tistega, ki se ga javno deklarira, saj tisti, ki
               predlagate takšno besedilo, dobro veste, da nihče, ki mu je zares iskreno do
               Slovenije, do domovine in ima zdrav razum, ne more glasovati za to, kar je danes pred
               nami. Ker to je v resnici slabše celo od tistega osnutka o katerem smo govorili in
               odločali na prejšnjih sejah.</p>
               <p>In iz tega še zadnje vprašanje, podvprašanje, ki pa je bolj procesne narave, se pa še
               kako dotika tudi same Vlade, ker gre za ustavno pristojnost, namreč trdim, da
               glasovanja, ki so bila vezana na gradiva, ki smo jih dobivali na klop na prejšnjih
               sejah, ne morejo šteti kot zelena luč za to potrditev in ta podpis. Kajti, to
               besedilo je pravno gledano, prav ko gre za vitalne interese Slovenije, bistveno
               slabše od vsega kar je bilo na mizi takrat in je dejansko vsebinsko mnogo bolj v
               korist druge stranke v postopku, to je Republike Hrvaške.</p>
               <p>In na vsa ta vprašanja, prosim, konkretne odgovore.<stage type="mag"/>
               </p>
            </sp>
            <sp xml:id="SDT5-OZZP-Nujna-028-2009-11-03.sp67">

               <speaker>PREDSEDNICA JANJA KLASINC:</speaker>

               <p>Za besedo se je javil zunanji minister. Ja, na koncu bi...</p>
               <p>Potem bi jaz zelo na kratko, če dovolite, povzela tudi sama nekaj besed.</p>
               <p>Mislim, da bi lahko danes začeli peljati to razpravo počasi h koncu. Poglejte,
               povejmo kaj je bilo danes rečenega in v čem se ne strinjamo. O bistvenih stvareh se
               strinjamo, vsi imamo enake interese. Ves čas smo želeli, da je datum, ki je bistven,
               ki je presek 25. junij 1991. Vsi smo si bili enotni, do sedanjega trenutka, da je
               stik Slovenije z odprtim morjem bistven. Odločili smo se in ugotovili, da če bi šli
               na sodišče v Haag, bi bilo zaradi raznih okoliščin, predvsem pa načela pravičnosti,
               slabše, kot če imamo mediacijo ali arbitražo. Vse to smo v tem sporazumu dosegli. Jaz
               dejansko ne razumem več, kje je problem. Mi smo imeli pred sabo, imamo za sabo 18 let
               nereševanja, raznoraznih pobud, predvsem s strani Republike Slovenije. Bodimo
               odkriti. In seveda, vse tisto, kar smo tudi danes govorili, tudi prizadevanje
               prejšnje vlade je šlo v smer, da pridemo do neke rešitve. Zato ne vem zakaj si tako
               mečemo polena pod noge. Mi, ki smo bili takrat, ko ste vi skušali najti rešitve,
               nismo tega počeli. Mi smo imeli konstruktivne predloge. Je res?! In tudi zdaj jaz
               slišim precej konstruktivnih predlogov tudi z vaše strani. Saj prihajamo na skupni
               imenovalec, ampak da bomo pa tekmovali, zdaj so okoliščine pač takšne, to je že nekaj
               razpravljavcev reklo. Okoliščine so takšne, in jaz se tukaj v popolnosti strinjam s
               predsednikom Vlade, da je zdaj optimalni trenutek, ko Slovenija lahko uresniči svoje
               interese.</p>
               <p>Če bi se obrnila še na razpravo kolega Grimsa, ki je rekel, da ima zdaj pobudo
               Hrvaška. Poslušajte, cel dan smo včeraj poslušali hrvaške poslance, kako ves čas
               govorijo, da je v prednosti Slovenija, da ima pobudo Slovenija, da so oni v slabšem
               položaju. Vsi imamo občutke, ki so mešani. Poiščimo pametno rešitev in omogočimo
               podpis tega sporazuma v nekem večjem soglasju.</p>
               <p>Repliko ima gospod Grims.<stage type="mag"/>
               </p>
            </sp>
            <sp xml:id="SDT5-OZZP-Nujna-028-2009-11-03.sp68">

               <speaker>MAG. BRANKO GRIMS:</speaker>

               <p>Gospa predsednica.</p>
               <p>Če bi bile stvari res tako enostavne, kot ste zdaj navedli, potem bi zagotovo včeraj
               hrvaški parlament z veliko večino zavrnil to besedilo. Ga je pa z velikansko večino
               opredeljenih glasov, tudi tistih, ki so imeli prej neskončno veliko pripomb, potrdil.
               To seveda pove nekaj - da ko gre za zunanjo politiko oni znajo iskati soglasje, znajo
               igrati igro in znajo izkoristiti vse napake Slovenije, kot je bila ena zelo velika in
               nepopravljiva tista, da se ni potrdilo pravočasno imenovanih ambasadorjev in v
               ključnih trenutkih, ko je šlo za oblikovanje mnenja v tujini glede vitalnih interesov
               Slovenije, v nekaterih ključnih državah sploh ni bilo verodostojnih polno
               pooblaščenih sogovornikov. Vse to so stvari zaradi katerih se danes o tem
               pogovarjamo. In lepo prosim ne banalizirajte.</p>
               <p>Ko sem na prejšnji seji oziroma predprejšnji postavil vprašanje o izrazih
               "teritorialni stik" oziroma "teritorial access" in "povezava" ali "junction" in
               opozoril, da gre za čisto nekaj drugega, ste se nekateri še norčevali. Tu je počel
               tudi piarovec zunanjega ministrstva še ko sva imela soočenje na radiu Ognjišče. Danes
               se najbrž nihče več ne smeje, kajti gospa Kosorjeva je v parlamentu zelo jasno
               povedala, da ste se vi sami točno zavedali, da bi bil pravilen izraz "teritorialni
               stik" - "teritorial access" in da je seveda to bila neupoštevana prošnja Slovenija in
               da v tem delu nikakor ni mogoče govoriti, da je sporazum pravno jasen, enoznačen ali
               celo, tako, kot je bilo večkrat javno rečeno, optimalno uresničuje slovenske interese
               glede strateškega dostopa do odprtega morja.</p>
            </sp>
            <sp xml:id="SDT5-OZZP-Nujna-028-2009-11-03.sp69">

               <speaker>PREDSEDNICA JANJA KLASINC:</speaker>

               <p>Gospod Grims je končal.</p>
               <p>Zdaj ima besedo gospod Presečnik. Ne za razpravo? Ste se že pred časom, potem pa
               gospod podpredsednik Milenko Ziherl. Ja.</p>
            </sp>
            <sp xml:id="SDT5-OZZP-Nujna-028-2009-11-03.sp70">

               <speaker>MILENKO ZIHERL:</speaker>

               <p>Hvala za besedo, lep pozdrav vsem prisotnim.</p>
               <p>Na te seje prihajam vedno bolj v skrbeh in razočaran, kajti vidimo, da gredo stvari
               iz slabega na slabše. Gradivo je sicer javno in seja odprta za javnost, kajti
               izkušnje s predhodne seje kažejo na to, kar prejšnji dan konspirativno preberemo kot
               strogo tajno, je drugi dan že v hrvaškem tisku. Potem pa nekaj okrog teh ločenih
               izjav. Gospod predsednik Vlade je izjavil, če bo izjava Hrvaške upoštevana in se pod
               njo podpiše tudi Švedska, da se bo umaknil iz teh pogajanj. Zato ga sprašujem kakšno
               vlogo imata potem slovenski proti izjavi, dve v roku pol ure, da ne govorim o
               angleškem tekstu. Izjava govori o tem, da izničuje hrvaško izjavo in tukaj piše v
               prvi izjavi: To je hrvaška izjava "can affect" lahko vpliva, in seveda v drugi izjavi
               "can not affect", torej ne more vplivati. Katera je zdaj, verjetno je druga prava,
               ker je bila kasneje dostavljena. Vendar če je že sama izjava tako pripravljena imam
               lahko dvome o njeni resnosti in učinkovitosti.</p>
               <p>Zdaj pa o učinkih te arbitraže. Ta arbitraža naj bi bila nekakšen zgleden primer za
               nekatere druge. Kolegi so danes že omenili skrb delegacije Bosne in Hercegovine, ki
               je bila pred dnevi tukaj, poleg vseh težav, ki jih ima Bosna in Hercegovina, jih
               vsekakor skrbi tudi njihovo vključevanje v Evropsko unijo zaradi odprtega vprašanja
               meje s Hrvaško. <stage type="mag"/> (nadaljevanje) Če bi mi
               imeli ta primer zgledno rešen, potem se sklicujejo na arbitražo ali ne vem na
               kakršenkoli uvodni sporazum, nekakšen sporazum, ki bi bil primer za druge države.
               Podoben primer se ponavlja na Cipru. Morda bi bili delegati Cipra naša edina podpora
               oziroma so nam zagotavljali podporo. Na Cipru je podoben primer. Ciper je članica
               Evropske unije, Turčija je pripravnica, torej država, ki želi vstopiti. Problem je pa
               meja na zasedenem delu Cipra. In vsekakor želijo na podlagi naših uvodnih izkušenj
               tudi svoj primer rešiti. Potem je predsednika vlade vprašal, vseeno je nek zelo
               zgovoren rezultat včerajšnje oddaje, ko so ljudje glasovali ali naj podpiše ali naj
               ne, in je bilo 85% za to, da ne podpiše. Tudi arbitraža gor ali dol, vseeno ostajajo
               odprta poglavja Hrvaške, zaradi njene slabe pripravljenosti, so poglavja, ki se
               tičejo tudi drugih držav, topniški dnevniki, ladjedelništvo in cel kup drugih
               nerešenih težav. In tukaj mislim, da po drugem odstavku 9. člena, Slovenija ne le, da
               se je obvezala k molčečnosti, mora povedati svoje mnenje in nestrinjanje. Kolegi so
               že govorili o izgubljanju pozicij, ki jih je imela Slovenija. S tem se močno
               strinjam. Vedno bolj tiščimo v oslovsko klop. Država, ki je predsedovala uniji,
               katero mnenje je bilo cenjeno, je na enkrat grdi raček v razredu, najslabši učenec
               razreda.</p>
               <p>Opozoril bi še na težave na Hrvaški strani. Danes je bila že omenjeno, hudo
               nasprotovanje hrvaške škofovske konference, ne glede na to, da je tam, pri njih
               cerkev v bistvu skoraj, vlada v senci, ne tako kot pri nas, ki kuje v opoziciji ali
               pa celo nekje, malo manj kot v izgnanstvu. Torej pomembna vloga njihove cerkve, ker
               lahko mobilizira množice pri nadaljnjih dogajanjih v zvezi z arbitražo. Tudi hrvaška
               inteligenca je proti. Torej, kdo je sploh še za?</p>
            </sp>
            <sp xml:id="SDT5-OZZP-Nujna-028-2009-11-03.sp71">

               <speaker>PREDSEDNICA JANJA KLASINC:</speaker>

               <p>Naslednji ima besedo Miro Petek.</p>
            </sp>
            <sp xml:id="SDT5-OZZP-Nujna-028-2009-11-03.sp72">

               <speaker>MIRO PETEK:</speaker>

               <p>Hvala lepa. Ta enostranska izjava oziroma deklaracija Hrvaške, je velik problem, ki
               ga ne kaže podcenjevati zaradi več vidikov, o čemer je bilo tukaj že precej govora.
               Še večji problem pa so same poteze Hrvaške in to vse od leta 1991 dalje. In zaradi
               tega se mi zdi, da sploh ne vemo kaj nas s strani Hrvaške še čaka. Tako niso zdržali
               niti pri izogibanju enostranskih izjav. Skratka hrvaški ne moremo zaupati, ker nas je
               že tolikokrat izneverila. Še večji problem pa je ta, da po vsem tem sodeč ne moremo
               zaupati niti slovenski vladi. Tale izjava o kateri je bilo tukaj govora. Dobili smo
               na mizo dve izjavi s popravkom, v treh odstavkih naredi slovenska diplomacija tako
               kardinalno napako, da po vsem tem seveda ne moremo zaupati slovenski diplomaciji, da
               bi lahko <stage type="mag"/> (Nadaljevanje) suvereno zastopala
               naše interese v Evropi. Tudi ta napoved predsednika vlade, da bodo poslali arbitražni
               sporazum na Ustavno sodišče takoj ko bo prišlo do podpisa, govori o neki negotovosti,
               o nezaupanje vlade do same sebe in do lastnega postopka, verjetno pa tudi do vsebine.
               Dejstvo je, da hoče Hrvaška dati Sloveniji le služnostno pravico, če bo seveda dobre
               volje, nič več.</p>
               <p>Verjetno prej manj. Predsednika vlade pa bi vprašal: Ali se lahko množica tako
               uglednih pravnikov, javnih oseb v Sloveniji tako moti kot trdite? In seveda tukaj na
               prvem mestu omenjam Franceta Bučarja, Mira Cerarja ml., ne bom pa omenil Marka
               Pavlihe, ker se mu nekdanji politični "suportniki" tukaj posmehujete. Hvala.</p>
            </sp>
            <sp xml:id="SDT5-OZZP-Nujna-028-2009-11-03.sp73">

               <speaker>PREDSEDNICA JANJA KLASINC:</speaker>

               <p>Najlepša hvala! Naslednji ima besedo Luka Juri.</p>
            </sp>
            <sp xml:id="SDT5-OZZP-Nujna-028-2009-11-03.sp74">

               <speaker>LUKA JURI:</speaker>

               <p>Hvala lepa. Nocoj, če bi tukaj v dvorani imeli ogledalo, verjetno bi bilo že fino
               popraskano, ker marsikdo je že večkrat poskusil po tem ogledalu se oprijet. Pa
               vendarle, bilo je rečeno pred kar nekaj razpravljavci, da se nihče ne strinja oziroma
               zakaj se nekateri pravniki s tem vprašanjem ne strinjajo oziroma kdo ima prav. Jaz
               mislim da, in ta razprava to dokazuje, da ne gre za vprašanje konec koncev kdo ima
               prav, ampak katero politično odločite smo pripravljeni sprejeti. Ne gre torej za
               iskanje resnice, ampak gre za oblikovanje politične odločitve, ki bo bistveno
               vplivala na prihodnost odnosov med Slovenijo in Hrvaško, na dostop do mednarodnih
               voda s strani naše države in na nadaljnjo evropsko integracijo. Samo za to gre. Hvala
               lepa.</p>
            </sp>
            <sp xml:id="SDT5-OZZP-Nujna-028-2009-11-03.sp75">

               <speaker>PREDSEDNICA JANJA KLASINC:</speaker>

               <p>Hvala. Besedo ima gospod Pukšič.</p>
            </sp>
            <sp xml:id="SDT5-OZZP-Nujna-028-2009-11-03.sp76">

               <speaker>FRANCE PUKŠIČ:</speaker>

               <p>Hvala lepa. Kolegice in kolegi, predsednik vlade in minister, vsi ostali! Meni se
               okrog enostranske izjave s strani Slovenije, ko je Hrvaška sprejela, zdi pravzaprav
               nekako otročje. "Če je sosedov Janezek, je dobil avtek, potem ga hočem tudi jaz."
               Torej, enostavno se mi ne zdi dovolj resno. Prvič.</p>
               <p>Drugič. Obe državi bosta dali enostranski izjavi z eno majhno razliko. Glede na
               sposobnost diplomacije in zunanje politike Hrvaške in glede na poznavanje
               zgodovinskih dejstev, bo po zadnjih vratih se upoštevalo oziroma temeljito prebralo,
               torej to enostransko, hrvaško, naša pa bo izzvenela kot da je enostavno ni.</p>
               <p>In tretjič, okrog te enostranske izjave, kar se mi zdi najpomembneje. Veste, po nekaj
               letih, petih, sedmih, desetih, bodo vsi rekli "ja saj ta izjava je bila dana pred
               podpisom arbitražnega sporazuma". Torej, kdo za njo ni vedel? Ali slovenski
               parlamentarci za njo niste vedeli? <stage type="mag"/>
               (nadaljevanje) Ali je Evropa za njo vedela? Ja, zakaj ste pa potem podpisali sploh ta
               arbitražni sporazum, zakaj je šla ta stvar naprej?</p>
               <p>No, ampak meni se zdi pomembno bolj kot to odgovor na tisto vprašanje, ki ga je
               postavil prej predsednik Vlade. Kaj bomo naredili oziroma kaj hočemo s Hrvaško, v
               kolikor ni rešena meja s Slovenijo, ali v Evropski uniji ali ne? No, in predsednik,
               jaz mislim, da so tu na tej točki Slovenci in Slovenke že nekajkrat povedali: Vstop
               Hrvaške v Evropsko unijo - ja, vendar pred rešeno mejo. Če si ne upate ali ne želite
               ali nočete prevzeti te odgovornosti, torej v tej koaliciji sami na svoja ramena,
               potem se lahko naredi tudi referendum in boste videli, da bo odločitev plebiscitarna
               ali pa še večja. Kakršnokoli drugačno odločitev pa sprejeti, podpisati ta arbitražni
               sporazum, prvič. Drugič, ga z navadno večino ratificirati v Državnem zboru, do sem
               boste naredili korake. Ampak, predsednik, tukaj po tem se bo pa zgodila naslednja
               točka mimo katere pa ne morete in ne boste šli in to bo referendum in če bo
               referendum bo slovenska javnost vam povedala točno to o čem se pogovarjamo v tem
               parlamentu, sam sem že 15 let tukaj in vsa leta teče beseda okrog tega, Hrvaška ja,
               oziroma 15 let po vstopu Slovenije v Evropsko unijo in tudi...Veste kako je bilo
               okrog vstopa Hrvaške v zvezo Nato, do sem ja, od tu naprej pa, ko bodo rešena mejna
               vprašanja šele potem. Bodimo korektni, jaz sem na eni izmed teh sej zunanjega
               ministra vprašal: "Gospod minister, ali ni bilo možno pred deblokado se s Hrvaško
               vsaj dogovoriti, da se umakne iz mejnega prehoda oziroma svoj mejni prehod iz Mirne
               postavi nazaj na točko tam kjer jo je Hrvaška nekoč imela?" Tudi izjavo takratnega
               hrvaškega zunanjega ministra imamo, da je to samo začasno. No, in <stage type="mag"/> (nadaljevanje) no in gospod Žbogar, gospod minister je tu
               na odboru povedal, da so se tudi o tem pogovarjali, vendar se ni dalo dogovoriti. Ja,
               sedaj bom pa jaz rekel tisto kar ste vi rekel predsednik na vaši stranki "krucefiks"
               zakaj pa je potem potrebno Sloveniji potrebno iti še korak naprej. Ne, tako kot je
               bilo danes s strani opozicije rečeno: "O.K., ustavimo se na tej točki." Zakaj? Tudi
               zato, ker takšna koalicija kot je bo nekaj časa potem pride druga koalicija
               kakršnakoli že, ni važno, ampak pomembno je, za mene je pomembno, da bi ob tem, in
               tako kot je kolega Luka Juri rekel prej, to je politična odločitev, ali se bomo
               odločali ali pa se odločate v tem trenutku za to, da bomo prepustili del slovenskega
               ozemlja in kar je najpomembnejše v tem trenutku dostop do odprtega morja, torej
               lastniške pravice, ki jih imamo in smo jih imeli 25.6.1991, ali pa tega ne oziroma
               nekdo je prej rekel "kaj pa bo leta 2020", ja, kaj bo, na Mirni bo vedno schengenska
               meja, pa leta, ne vem, 18 let se pogovarjamo o tem, ja, v redu pa bo ostalo 180 let,
               ne vem. Skratka, ne verjamem, da si sme kdo v tej državi še dovoliti to, da se bo
               naše teritorialno ozemlje in dostop do odprtega morja kar imamo, enostavno
               zmanjševalo in kakorkoli ne dopuščalo. Veste, eno je lastniška pravica in naša
               lastniška pravica na morju do odprtega morja je in iz te lastniške pravice ne more
               nastati služnostna pravica, čeprav se obe dve vpišeta v zemljiško knjigo, ampak ne,
               ne moremo in ne smemo si tega dovoliti, da tam kjer smo enkrat lastniki, da bomo
               imeli samo služnostno pravico, Dragonja, pardon, Mirna sem prej rekel, saj se ve kaj
               sem mislil.</p>
               <p>Skratka, predsednik Vlade, jaz res mislim, da je potrebno Hrvatom enostavno tudi
               povedati, da če se to zgodi, da to podpišete in da pride arbitražni sporazum še čez
               parlament, da je za njih pravzaprav to najslabša možna varianta. Pa tu smo si valjda
               na jasnem. Pred vstopom, in tako je bilo tudi vedno na tem zunanje političnem odboru,
               pred vstopom Hrvaške v EU mora biti rešena, tako je bil tudi Rehnov predlog tako so
               tudi roke notri postavili, saj jih nismo mi, na vse zadnje jih je Evropska skupnost
               postavila, tudi sam Rehn in tako dalje. Sedaj pa puščamo odprto, ne bo šlo skozi in
               povej tem, da to ne bo šlo skozi, je za njih najslabše. Hvala lepa.</p>
            </sp>
            <sp xml:id="SDT5-OZZP-Nujna-028-2009-11-03.sp77">

               <speaker>PREDSEDNICA JANJA KLASINC:</speaker>

               <p>Gospod predsednik.</p>
            </sp>
            <sp xml:id="SDT5-OZZP-Nujna-028-2009-11-03.sp78">

               <speaker>BORUT PAHOR:</speaker>

               <p>Gospod poslanec, mogoče sem koga spregledal, ampak vi ste bili tako prijazni, da ste
               tvegali zelo pomemben odgovor na zelo težko vprašanje. In to je kaj bomo storili v
               primeru, če ne bo prišlo do dogovora glede meje, glede Hrvaške ali bo postala članica
               Evropske unije kljub temu ali ne. In vi ste rekli ne. Tako je. In zato je
               ta.../oglašanje iz klopi./... <stage type="mag"/> (nadaljevanje)
               ...to je bilo tudi moje in je moje vodilo pri naporih, da pridemo do tega sporazuma.
               Ko bo začelo delati arbitražno sodišče in to bo takoj, ko bo Hrvaška podpisala
               pristopno pogodbo, potem pa sta recimo še dve leti za ratifikacijski postopek, bo
               začelo določati mejo, ki jo bosta obe državi sprejeli, ker se bosta tako zavezali s
               tem sporazumom in na ta način sta obe državi rešile oziroma je Slovenija rešila, tako
               kot vi zahtevate, mejno vprašanje še pred vstopom Hrvaške v Evropsko unijo.</p>
               <p>Če prav razumem bi si vsi želeli videti rezultat arbitražnega sodišča in potem
               odločiti ali je meja takšna, da lahko glasujemo za Hrvaško, ali pa meja ni takšna, da
               nam ustreza in zato ne glasujejo za Hrvaško. Morate razumeti, da tudi na Hrvaškem
               enako njihove ljudi skrbi kako bo potegnjena meja, ali bodo plačali ozemeljsko
               koncesijo za to, da bodo vstopili v Evropsko unijo in bodo torej na referendumu
               glasovali proti Evropski uniji, ali pa bo na nek fer način arbitražno sodišče
               razsodilo tako kot meni, da je prav in bodo glasovali za vstop v Evropsko unijo.
               Kakšen je interes Slovenije? Po moje, Hrvaška v Evropski uniji in da je pred tem
               določena meja. To ta sporazum omogoča. In to je po moje edini način, da pridemo do
               tega dogovora. In če mislite vi, da je treba zdaj narediti piko mi prosim, tako kot
               sem zastavil vprašanje gospodu Žerjavu, povejte, kako naprej, potem, ko bo pika dana,
               kako naprej. Bo kdo zahteval ponovno blokado pogovorov s Hrvaško? Ko kdo govori o
               nemirnem zahodnem Balkanu, ne sme tukaj vleči paralel z 90-mi leti, ko Slovenija ni
               bila involvirana po koncu 10-dnevne vojne v spopad, ki je bil na zahodnem Balkanu. Če
               bi pa zdaj imeli blokado s Hrvaško bi prišlo do nestabilnosti v tistem delu zahodnega
               Balkana, pa bi se preko težav, ki bi ji imeli Slovenija in Hrvaška zaradi blokade
               lahko nestabilnost prenesla tudi k nam. Jaz sem odgovoren kot predsednik Vlade tudi
               za varnost naših ljudi, ni pa to razlog, da smo šli v ta sporazum. Hočem samo
               pokazali širši okvir in prosim, da tudi vi razmišljate o njem.</p>
            </sp>
            <sp xml:id="SDT5-OZZP-Nujna-028-2009-11-03.sp79">

               <speaker>PREDSEDNICA JANJA KLASINC:</speaker>

               <p>Hvala. Izvolite, gospod Pukšič.</p>
            </sp>
            <sp xml:id="SDT5-OZZP-Nujna-028-2009-11-03.sp80">

               <speaker>FRANC PUKŠIČ:</speaker>

               <p>Hvala lepa. Gospod predsednik, prvo kot prvo ali bo Hrvaška glasovala za vstop v
               Evropsko unijo ali ne je njena stvar in njena odločitev. Naša stvar, slovenska stvar
               pa je stvar nas poslancev, ki smo odgovorni za teritorialno celovitost Republike
               Slovenije pa je, da se ne bo Hrvaška odločala na osnovi tega, da smo mi nekaj zgubili
               oziroma dali, to kar je za nas ključnega pomena. Vprašali ste kako naprej. Gospod
               predsednik, tukaj v Državnem zboru se kroji zunanja politika. Državni zbor je sprejel
               sklep, ki ste ga ki ste ga enostavno dolžni realizirati. In če ga ne, ne morete
               narediti obvoda, "bypassa", ne gre. Ampak ta arbitražni sporazum je "bypass". <stage type="mag"/>(Nadaljevanje) Zdaj bom pa jaz vas vprašal, če
               pravite, da ne veste, kako od tu naprej, če je tu pika, predsednik, kaj pa boste
               naredili takrat, ko bo na referendumu izglasovano, da je slovenski narod proti temu
               arbitražnemu sporazumu? Kaj pa potem?</p>
            </sp>
            <sp xml:id="SDT5-OZZP-Nujna-028-2009-11-03.sp81">

               <speaker>BORUT PAHOR:</speaker>

               <p>Torej, prav gotovo imajo ljudje po ustavi zadnjo besedo. In če jih bomo vprašali za
               njihovo stališče, bo seveda treba njihovo stališče tudi upoštevati. In jaz kot
               predsednik Vlade bom seveda to storil in povlekel konsekvence, za katere bom
               prepričan, da so pravilne, naj vas to ne skrbi. Nikoli nisem bil mnenja, da je
               katerikoli referendum - to sem rekel tudi kot predsednik opozicijske stranke -
               referendum o zaupanju v Vlado, ampak je referendum o neki določeni točki, o nekem
               določenem vprašanju, o nekem določenem predmetu. Razumem, da je to tako pomembno
               vprašanje, da je to nekaj več od tega. Ampak še vedno odločamo o tem, ali se
               strinjamo, da se mejno vprašanje uredi na tak način ali ne. Zato bom sam odločil, kaj
               bom storil, ko bodo ljudje odločili drugače, kot menim sam, da bi bilo dobro storiti.
               Ampak tisto, kar boste vi morali odgovoriti ljudem, je, kaj boste vi storili, ker so
               vaši argumenti prevladali pri njih za to, da arbitražni sporazum ni bil sprejet, zato
               da boste uredili mejno vprašanje, preden bo Hrvaška v Evropski uniji. Na to
               vprašanje, kolega Pukšič, boste morali vi odgovoriti.</p>
            </sp>
            <sp xml:id="SDT5-OZZP-Nujna-028-2009-11-03.sp82">

               <speaker>PREDSEDNICA JANJA KLASINC:</speaker>

               <p>Besedo ima Franco Juri.</p>
            </sp>
            <sp xml:id="SDT5-OZZP-Nujna-028-2009-11-03.sp83">

               <speaker>FRANCO JURI:</speaker>

               <p>Hvala, predsednica. Po tem zanimivem dialektičnem soočenju sem dolžan še eno repliko
               kolegu Janši, ki je skušal na racionalen način razlagati, kako izhodišča, ki so jih
               takrat sprejeli na Vladi, izhodišča o reševanju mejnega vprašanja na haaškem sodišču,
               niso primerljiva s sporazumom. Jaz se strinjam, kolega Janša, se absolutno strinjam,
               ampak če gledamo vsebinsko, je v tistih izhodiščih veliko podobnosti z vsebinami tega
               sporazuma. Ergo, ker sem bil v diplomaciji, točno vem, da izhodišča so in morajo biti
               vedno radikalnejša od zaključenega dejstva, torej od dogovora. Vaša izhodišča so bila
               že takrat na isti ravni, kot je sedanji sporazum, ali celo manjši. Ampak izhodišča so
               bila izhodišča. V pogajalskem procesu med skupinama, ki ste ju takrat ustanovili, bi
               verjetno prišli do kompromisne rešitve, torej tudi do izgube tiste vsebine, ki jo
               imamo in smo jo ohranili v tem sporazumu. Torej je razlika, ampak ta razlika ne
               govori v prid vašim argumentom, govori v prid temu sporazumu.</p>
               <p>Gospodu Grimsu bi povedal nekaj. Ta "access" pomeni dostop. In dostop smo imeli,
               imamo in bomo vedno imeli, ne glede na potek meje. Dostop zagotavljajo mednarodne
               konvencije. Mi v tem sporazumu nimamo "access", imamo "junction". "Junction" ni
               aksiom, ni nekaj podarjenega s strani mednarodnih konvencij, ampak je nekaj, za kar
               si je treba prizadevati. In "junction", to pomeni stik, je <stage type="mag"/>(Nadaljevanje) v tem sporazumu.</p>
               <p>Časovnica, problematiziramo časovnico. Zakaj? Zakaj je določeno, da arbitražni proces
               ali obravnava na haaškem sodišču traja v okviru določenih časovnih okvirov. Vemo, eno
               leto potrebujejo arbitri za to, da obe strani podata dokumentacijo in memorandum,
               nekaj časa potrebujeta strani za to, da dobita odgovor in da se pritožita. V tisti
               vmesni fazi je dana možnost sprotne pritožbe. To je zelo pomembno. Če bi mi hiteli in
               če bi želeli stvari tlačiti v eno leto, bi se sami odrekli pravici do pritožbe in bi
               morda bilo to kontraproduktivno prav za naše interese. Torej, časovnica, bolj ko je
               ohlapna in nedorečena časovnica, večja je možnost ene in druge strani, da s
               pritožbami sproti sledita procesu arbitraže.</p>
               <p>Kolega Janša je omenil Litvo. Jaz bi temu dodal še nekaj primerov. Poglejte, samo
               članstvo, Litva je še en dokaz, da samo članstvo v Evropski uniji ne zagotavlja neke
               zmage na bilateralni ravni z nečlanico te iste Unije. Rusija je močna nečlanica,
               vsekakor pomembna za Evropsko unijo, ampak dejstvo je, da Litva, sam je rekel gospod
               Janša, ni uspela v svojih prizadevanjih. Citiral pa bom še en primer, ki je
               pomembnejši za nas. Italija, leto 1994 do leta 1996. Italija ni uspela v svojih
               prizadevanjih, da bi dobila 2.000 nepremičnin kar tako in da bi v bistvu
               razvrednotila Osimske sporazume, Rimsko pogodbo in vse ostale mednarodne sporazume,
               ki smo jih podedovali kot država naslednica bivše Jugoslavije, prav v odnosu do
               Italije. Veste, kakšno je bilo prizadevanje. Ali se kdo še spomni Oglejskega
               sporazuma? Oglejski sporazum je bil seznam, ki ga je sprejel takratni minister Alojz
               Peterle, ki je bil pripravljen sprejeti dogovor z Italijo, kjer bi italijanski zunanji minister
               dobil seznam vseh nepremičnin, ki še niso privatizirane in ki jih bo Italija dobila
               nazaj mimo Osimskih sporazumov. Takrat je dr. Drnovšek rekel "ne". Italija je bila
               velesila v Evropski uniji, pa si je majhna Slovenija, ki ni bila niti pridružena
               članica, upala reči "ne, na to ne bomo pristali." In so se začela pogajanja in smo
               prišli do kompromisa, tako imenovanega Španskega kompromisa oziroma do Trinajste
               priloge k pridružitvenemu sporazumu, kjer je Italija potegnila krajšo. Italija ni
               dobila ničesar, razen tistega zagotovila, da Evropejci lahko pod enakimi pogoji in po
               recipročnosti kupijo, ne dobijo nazaj, kupijo nepremičnine pri nas. To je bil lep
               primer, kako se je majhna država, ki je bila zunaj članstva Evropske unije,
               zoperstavila. In Evropska unija je korektno pritisnila tudi na Italijo in prišli smo
               do kompromisa, kjer smo dejansko zastonj prišli v Evropsko unijo. Torej vidite, da ni
               tako enostavno razlagati, kaj bi si lahko mi dovolili, ker smo člani Evropske unije.
               Tako da če primerjamo ta sporazum, ki ga imamo tukaj, s temi neuspehi Litve, Italije,
               morda bi našli še kakšno državo, lahko trdimo, da je ta sporazum eden največjih
               dosežkov v bilateralnih pogajanjih z mediacijo Evropske unije. Ponavljam, nihče ni
               stoodstotni zmagovalec, ampak kompromis je zelo ugoden.</p>
               <p>In na koncu še nekaj. <stage type="mag"/>(Nadaljevanje) Veliko
               danes citiramo dr. Franceta Bučarja. Jaz osebno izjemno cenim gospoda Bučarja, med
               drugim tudi zato, ker sva skupaj hodila po Evropi kot člana Odbora za človekove
               pravice, bila sva skupaj v Rimu takrat, ko je bil gospod Janša v zaporu, in smo
               lobirali po Evropi za to, da bi se Slovenija demokratizirala čim prej. Zato me z
               gospodom Bučarjem vežejo izkušnje iz davne preteklosti, na katere sem zelo ponosen.
               In ga cenim tudi kot bivšega predsednika prve Skupščine Republike Slovenije,
               neodvisne Slovenije, demokratične Slovenije. Ko smo takrat pod njegovo taktirko
               izglasovali TUL, to je Temeljno ustavno listino. V Temeljni ustavni listini so vse
               koordinate, ki jih danes najdemo v tem sporazumu. In žal, gospod Bučar je nedavno
               odprl možnost, da bi prišlo do kršitve tiste ustavne listine in do spremembe kopenske
               meje. Veste, o čem govorim. Govorim o tem, da je ponovno izpostavil možnost enotne
               piranske občine, torej nekje premikanja meje do Savudrije. Seveda, zgodovinsko
               gledano dober argument, ki ga lahko uporabljamo v vseh arbitražah, ampak v
               kontradikciji s Temeljno ustavno listino, za katero je tudi dr. Bučar eden
               odgovornejših politikov. In ne samo to. Dr. Bučar je malo pred tem, samo malo pred
               tem zadnjim predlogom, predlagal referendum o mejah v Istri, na katerem bi sodelovali
               vsi Istrani, ki so v Istri živeli leta 1947, v času Mirovne pogodbe. Veste, kaj to
               pomeni - to pomeni, da bi o tem odločali vsi optanti, vsi tisti, ki so odšli. Kaj bi
               se zgodilo, jaz ne vem, ampak, oprostite, tudi Bučar je takoj pozabil ta svoj
               predlog. In zdaj je prišel nov predlog. Želim povedati, da z vsem spoštovanjem do
               tega uglednega pravnika in politika sta ta dva zadnja predloga vsaj sporna z vidika
               učinkovitosti. Tako da ga jaz ne bi stalno citiral kot nekaj, česar se ne smemo
               dotakniti in o čemer ne smemo diskutirati. Jaz se z njim absolutno ne strinjam pri
               teh zadnjih pogojih. Sem se pa leta in leta strinjal z njegovimi prizadevanji za
               demokratično in neodvisno Slovenijo. To je to. Hvala.</p>
            </sp>
            <sp xml:id="SDT5-OZZP-Nujna-028-2009-11-03.sp84">

               <speaker>PREDSEDNICA JANJA KLASINC:</speaker>

               <p>Proceduralno želi gospod Grims, potem replika, gospod Janša.</p>
            </sp>
            <sp xml:id="SDT5-OZZP-Nujna-028-2009-11-03.sp85">

               <speaker>MAG. BRANKO GRIMS:</speaker>

               <p>V bistvu imam vse troje. Najprej proceduralno. Namreč, vrnil se je predsednik Vlade.
               Jaz sem postavil konkretno vprašanje, gospa predsednica, od vas bi pričakoval, da
               boste zagotovili konkretne odgovore, in to od predsednika Vlade, kajti govoril sem
               izključno o razlikah v besedah med predsednikom Vlade Republike Slovenije in
               predsednico Vlade Republike Hrvaške, ki so bile izrečene ob ratifikaciji oziroma
               potrjevanju pogodbe v njihovem parlamentu. In te diametralno nasprotne očitne razlike
               bi želel, da se pojasnijo. Za vse ostalo pa bi prosil, da <stage type="mag"/>(Nadaljevanje) me zapišete za razpravo, ker bom sicer daljši, imam pa
               tudi repliko, ampak naj ima gospod Janša prednost.</p>
            </sp>
            <sp xml:id="SDT5-OZZP-Nujna-028-2009-11-03.sp86">

               <speaker>PREDSEDNICA JANJA KLASINC:</speaker>

               <p>Replika, gospod Janša.</p>
            </sp>
            <sp xml:id="SDT5-OZZP-Nujna-028-2009-11-03.sp87">

               <speaker>JANEZ JANŠA:</speaker>

               <p>Prvič, gospod Juri, izhodišča za to mešano skupino mednarodnih pravnikov niso bila
               vaša ali naša, bila so skupna, ker smo stališča določili skupno. In tudi ta skupina
               je bila skupna, tudi opozicija je v njej sodelovala, celo več članov je imela v njej
               kot pa vladne stranke. Tako da bi se lahko iz tistega nekaj naučili. Bistvena
               razlika, ki je nočete videti, pa je v tem, da so bila ta izhodišča, ki jih citirate
               in primerjate, v tem, kar je bilo za to mešano komisijo, mišljena za določanje meje.
               Tu pa so ta izhodišča mišljena samo za določitev stika z odprtim morjem. To je
               bistvena razlika. Že na zaprti seji sem dejal, da bi se mi zdel predlog tega
               sporazuma ob nekaterih drugih popravkih glede časovnice mogoče relevanten dosežek, če
               bi to, kar piše v členu 5, točka B, veljalo tudi za določitev meje med obema
               državama; zdaj je pa to ločeno, to je bistvena razlika.</p>
               <p>No, pa še to. Ker gospoda Peterleta ni tukaj, pa se ne more braniti. Oglejski
               sporazum ni predvideval samo tega, kar vi pravite. Oglejski sporazum je predvideval
               tudi vrnitev slovenskih nepremičnin Slovencem za mejo, ki so še vedno /oglašanje v
               ozadju/, a, seveda, ki so še vedno v italijanski lasti. Je šlo za reprociteto, in so
               bile nekatere neposredno naštete. /Oglašanje v ozadju./ Recimo. Saj tudi tam ni bilo
               2.000, tam pa seznama še ni bilo. Tako da ne govoriti o tem, kako je bil potem
               Španski kompromis, zaradi katerega smo morali spremeniti ustavo, nek velikanski
               dosežek, Oglejski sporazum pa izdaja Slovenije, kot ste takrat govorili pred
               lokalnimi volitvami. /Oglašanje v ozadju./ No, ampak takrat je bila kampanja. Šlo je
               "de facto" za notranjepolitično intrigo, zaradi domačih političnih interesov, ne pa
               za nek dosežek.</p>
            </sp>
            <sp xml:id="SDT5-OZZP-Nujna-028-2009-11-03.sp88">

               <speaker>PREDSEDNICA JANJA KLASINC:</speaker>

               <p>Izvolite, gospod Grims.</p>
            </sp>
            <sp xml:id="SDT5-OZZP-Nujna-028-2009-11-03.sp89">

               <speaker>MAG. BRANKO GRIMS:</speaker>

               <p>Gospod Juri se je spet poskušal norčevati iz uporabljenih pojmov. Če greste pogledat
               v splošen leksikon uporabljenih pravnih pojmov v angleškem jeziku, boste lahko
               prebrali naslednje, in če dvomite v to, kar govorim, si oglejte izjavo gospe
               Kosorjeve včeraj v njihovem parlamentu: "Pravilen pojem, ki bi v celoti zadostil
               interesom države Slovenije, je," citiram, "territorial access to the high seas", to
               sem vas že večkrat opozarjal. Kaj v prevodu to pomeni? To pomeni neposredni stik
               slovenskega teritorialnega morja z odprtim morjem. <stage type="mag"/> (nadaljevanje) To pomeni v prevodu. Kako angleščina dosledno ali nedosledno
               uporablja kakšen pojem, ko gre za pravno uporabo teh pojmov, si oglejte njihove
               leksikone in ne razkazujte svojega neznanja.</p>
               <p>Drugo je pa junction. Junction pa je pravno nižji pojem in pomeni povezavo. Zajema
               tudi to kar sicer pomeni "territorial access to the high seas", vendar lahko pomeni
               tudi kaj drugega, čisto nekaj drugega. To lahko, mimogrede, če ste kaj brali razprave
               v ustavnopravni stroki Republike Hrvaške in gledali včeraj razpravo v njihovem
               parlamentu boste videli, da oni vsi enotno tolmačijo, da to samo pomeni neko obliko
               neovirane plovbe preko hrvaškega ozemlja, preko hrvaških voda. Med tem ko je
               Slovenija po tej zadevi prikrajšana. Nima možnosti ne razglasitve pasov, nima ne
               neposrednega stika teritorialnih voda z odprtim morjem. In če kdo dvomi, namreč to
               sicer kot rečeno obsega tudi junction, ampak če bi to bilo mišljeno, gospe in
               gospodje, potem tista nadaljnja formulacija, da je potrebno v arbitraži tudi določiti
               kakšen bo status tistih voda, sploh ne bi bil potreben. To pa vnaprej zelo jasno
               napeljuje k temu, da v danem primeru ne bo šlo za tisto, kar je pravilen angleški
               pojem "territorial access to the high seas" oziroma neposredni dostop do mednarodnih
               voda, ampak da bo šlo za neko obliko neoviranega prehoda. To pa je to, kar so nam ves
               čas gospodje na hrvaški strani ponujali, Slovenija pa je vedno vztrajala, da ni
               prikrajšana država, ker te meje niso bile nikoli določene na mednarodno pravni ravni,
               niti znotraj Jugoslavije v preteklosti.</p>
            </sp>
            <sp xml:id="SDT5-OZZP-Nujna-028-2009-11-03.sp90">

               <speaker>PREDSEDNICA JANJA KLASINC:</speaker>

               <p>Gospod Grims, časovno vas opozarjam, replika je tri minute...</p>
            </sp>
            <sp xml:id="SDT5-OZZP-Nujna-028-2009-11-03.sp91">

               <speaker>MAG. BRANKO GRIMS:</speaker>

               <p>Ne, samo to pojasnilo je bistveno, ker gre za dva pojma, ki označujeta nekaj, ker
               posega v slovenske vitalne interese. In še enkrat povem, če kdo o tem dvomi naj si
               ogleda izjavo gospe Kosorjeve. Iz njene izjave je kristalno jasno, da se je tudi naša
               zunanjepolitična stroka zavedala pomembnosti razlike med tema dvema pojmoma, ki je
               eden enoznačen in v celoti uresničuje slovenski nacionalni interes....</p>
            </sp>
            <sp xml:id="SDT5-OZZP-Nujna-028-2009-11-03.sp92">

               <speaker>PREDSEDNICA JANJA KLASINC:</speaker>

               <p>Saj ste že povedal, gospod Grims...</p>
            </sp>
            <sp xml:id="SDT5-OZZP-Nujna-028-2009-11-03.sp93">

               <speaker>MAG. BRANKO GRIMS:</speaker>

               <p>... drug je pa zelo širok in raztegljiv in, žal, napačno uporabljen.</p>
            </sp>
            <sp xml:id="SDT5-OZZP-Nujna-028-2009-11-03.sp94">

               <speaker>PREDSEDNICA JANJA KLASINC:</speaker>

               <p>Hvala. .../Oglašanje iz klopi./ Repliko na gospoda Jurija ne morete imeti, ker vas ni
               omenil. Besedo dajem..../Oglašanje iz klopi./ Boste kmalu imeli besedo kot
               razpravljavec. Lepo prosim ministra Žbogarja za nekatera pojasnila.</p>
            </sp>
            <sp xml:id="SDT5-OZZP-Nujna-028-2009-11-03.sp95">

               <speaker>SAMUEL ŽBOGAR:</speaker>

               <p>Hvala lepa. Najprej bi rekel, da me moti to, da najbolj verjamemo interpretacijam, ki
               jih daje hrvaška predsednica vlade, najbolj verjamemo, da je hrvaška diplomacija
               najboljša. Mislim, da malo več samozavesti nam ne bi škodovalo. In če verjamemo v
               argumente, ki jih imamo, če verjamemo, da imamo prav, če verjamemo, da smo 25. junija
               kontrolirali kar kontroliramo, ne vem v čem je problem zakaj bi se bali vprašati
               arbitražo, da nam to potrdi. Ničesar v tem sporazumu ni takega kar bi preprečili
               arbitrem, da potrdi stanje 25. 6. Nasprotno.</p>
               <p>Drugo, glede stika oziroma junction in teritorialnega stika. Ne strinjam se, gospod
               Grims, s tem kar govorite iz par razlogov. Prvič, pojmi se v mednarodnem pravu
               razlagajo v skladu z običajnim pomenom besede. In junction je stik, je neposreden
               stik, drugače to ne more biti, ne more biti nobena veza, to je neposreden stik.
               Junction je beseda, ki je uporabljena v sporazumu Drnovšek-Račan, ki opredeljuje
               točno to, kar mi hočemo opredeliti: stik slovenskega teritorialnega morja z odprtim
               morjem. Temu se je Drnovšek-Račan reklo "stik" v samem naslovu. <stage type="mag"/> (nadaljevanje) Ni nobene dileme, kaj je junction in
               teritorialni stik in mislim, da je to isto.</p>
               <p>Tretje, glede deklaracije. Večkrat je bilo govora o tem zakaj Slovenija gre v
               deklaracijo in da je imela Hrvaška neko pobudo. Enostranska deklaracija, sem rekel, v
               kolikor ni odgovorjena z nasprotne strani, se smatra lahko kot interpretacija
               sporazuma in tiho soglasje druge strani k takšni interpretaciji. Zato gremo mi v
               svojo izjavo, kjer opozorimo, da se takšna izjava ne more upoštevati. To je edini
               namen takšne deklaracije in s tem onemogočimo, da bi arbitri upoštevali tako
               arbitracijo izjav pri interpretaciji 3. člena in se bodo osredotočili samo na 3.
               člen. Kot sem pa že prej rekel, sam sporazum govori o tem, da enostranske deklaracije
               arbitraža ne sme upoštevati.</p>
            </sp>
            <sp xml:id="SDT5-OZZP-Nujna-028-2009-11-03.sp96">

               <speaker>PODPREDSEDNIK FRANCO JURI:</speaker>

               <p>Hvala, gospod minister. Besedo ima gospod Anderlič.</p>
            </sp>
            <sp xml:id="SDT5-OZZP-Nujna-028-2009-11-03.sp97">

               <speaker>ANTON ANDERLIČ:</speaker>

               <p>Že nekaj časa se sprašujem ali ima smisel, da drug drugega prepričujemo zakaj je
               nekaj dobro in drugi seveda zakaj je nekaj hudo narobe. Tega jezu očitno ne bomo
               preskočili danes in bomo stali vsak na svojem bregu. Dejstvo je, da je bilo veliko
               dobrih predlogov, idej in rešitev in tudi izhodišč. Žal so bili pa tudi nekateri
               dogodki, ki so kakšno stvar peljali malo nazaj, pa ne bom govoril o Brionih, o Bledu,
               Ogleju in še o kakšnih drugih stvareh, ker to nima nobenega smisla. Lahko mi to
               potegnemo do jutrišnjega dopoldneva, da mogoče celo predsednika Vlade postavimo na
               preizkušnjo ali si bo upal podpisati ta sporazum ali ne. Ampak ne vidim hudo velikega
               smisla. Ne vidim pa tudi smisla, da bi podpiral posebno izjavo, ki bi jo ta odbor
               danes sprejemal. Kajti, s tem ko gremo mi v oblikovanje izjave in to me je prepričalo
               tisti del diskutantov, ki je na vladni strani in ki podpira predlog arbitražnega
               sporazuma, ne tisti, ki mu nasprotujejo in opozarjajo, da je to poguba za slovensko
               državo in ne vem kaj še vse. In to zaradi tega, ker če mi trdno verjamemo v tisto kar
               smo sprejeli, in jaz ne mislim še enkrat ponavljati argumentov, ki smo jih na seji,
               ko je odbor potrjeval predlog Vlade za pobudo oziroma pobudo za sklenitev tega
               sporazuma, ker so bili argumenti jasni in ker sem za to dal glas. Meni je žal, da ste
               danes napačno zastavili točko, čeprav znotraj poročila je jasno, da je prav, da pride
               Vlada v fazi pogajanj z nekim poročilom, ampak mi imamo danes potrebo spremeniti
               tisto stališče, ga dopolniti v delu, ki spreminja del tiste pobude, ko gre za rok. To
               bo treba, še enkrat opozarjam, tako kot je točka napisana bi bilo nekorektno, da na
               koncu glasujemo o tej spremembi,<stage type="mag"/>(nadaljevanje) ampak boste morali nekaj narediti.</p>
               <p>Zakaj ne podpiram, ne bom tudi nasprotoval, če bo vladna koalicija želela to za
               kakršnokoli pokritje, bom mogoče celo glasoval za. Ne bom glasoval proti tej izjavi.
               Ampak, če mi pristanemo na to. Če smo mi šli v dobri veri in jaz sem šel v dobri
               veri, prepričan glasovati za to, da bo ta arbitražni sporazum potisnil v ozadje vse
               tisto, kar je bilo dobro, slabo, boljše, manj dobro in ne vem kaj in da smo v neki
               fazi in da imamo mi v tem trenutku odgovornost, da se do tega izjasnimo. Jaz sem se
               izjasnil in tudi danes sem že povedal, tudi, kar se tiče časovnih omejitev, niso,
               vsaj za mene tako bistvene, da ne bi mogel podpreti spremembo teh izhodišč oziroma
               pobude za podpis. Če pa gremo sprejemati izjavo, potem sprejmemo igro, ki jo je tukaj
               navrgla Hrvaška, jaz pa trdno verjamem, da za to pobudo stojijo tudi tisti botri,
               tisti ministranti, ki so bili zraven takrat, da smo se usedli za mizo. In to mi ni
               všeč. To mi ni všeč. Če resno verjamemo, da bo do arbitražnega sporazuma prišlo,
               potem vztrajajmo na tem. Za nas je sporazum, tako kot smo šli in če smo sprejeli tudi
               spremembo, sprejmimo spremembo in ga podpišimo brez kakršnekoli izjave. Kajti, ko se
               bodo arbitri ujeli v tolmačenje hrvaške enostranske izjave, pa naše, pa ne vem, kaj,
               kaj je kdo mislil, kaj smo mi mislili - mi smo mislili tisto, kar smo zapisali v
               pobudo za sklenitev sporazuma in v sporazum, (diverzija Jerovšek - se mi je zdelo, da
               nekaj zadaj).</p>
               <p>V tem jaz vidim eno nevarno igro, kajti za nas je pomemben sporazum. Gremo po
               postopku, kot se te stvari dela. Izjava za nas, hrvaška izjava ne pomeni nič, kot smo
               rekli. Tako sem razumel tudi predsednika Vlade, zadnje tri, štiri dni. Zadnje tri
               štiri dni, ko je nesporno jasno izjavljal, da sploh ne bo šel na podpis in da se ne
               gre, če bo Hrvaška imela za asistente ali celo za sopodpisnike zraven ali švedsko
               predsedstvo, jaz pa sprašujem, jaz se bojim, resno se bojim, da ni samo švedsko
               predsedstvo in Evropska unija zadaj, ampak da je tisti boter, ki je pripeljal obe
               državi za mizo nazaj. To pa mi ni všeč. Če je za tisto izjavo hrvaško ta zadaj.</p>
               <p>Če mi ne sprejmemo nobene izjave, rečemo mi smo izven tega, da bi karkoli še
               sprejemali, dodajali, kajti izhodišča so bila na obeh straneh jasna. Če bo izrecno
               vztrajanje .../Oglašanje iz klopi./... Prosim. Tudi ni potrebe, ker mi v bistvu imamo
               kristalno jasno stališče. Mi hočemo to razrešiti. Jaz sem trdno prepričan, da
               predsednik Vlade tako kot je nastopal v zadnjih dneh, pravzaprav ima manj manevrskega
               prostora, če bo ta izjava priložena in bo, <stage type="mag"/>(nadaljevanje) če pa ne. On je dosegel tisto, kar je - zdaj nekateri pravijo,
               ja pa je bil to umik nazaj, glede časovnice, pa je bil ne vem kaj. Ampak zadnjič smo
               tudi razpravljali o časovnici, ni bilo prav eno leto, ni bilo prav tri leta, ni bilo
               prav praktično nič. Jaz pa seveda verjamem in najbrž moramo biti toliko
               dostojanstveni do sebe in do tistih, ki jih bomo naprosili, da bodo arbitri, da v
               okviru svojih procedur in nekih sposobnosti, ki bodo na voljo to delo opravijo. Mi se
               pa ukvarjamo s tistimi drugimi stvarmi, kot so dobro sosedstvo, relacije do Hrvaške,
               Hrvaške do EU in tako naprej.</p>
               <p>Jaz nisem navdušen nad to izjavo, najraje je ne bi podprl, samo, če bo predsednik
               Vlade in koalicija menila, da je to odrešilno in da ne vem kaj prispeva k temu, bom
               še razmislil, ali jo bom podprl, ne bom nasprotoval. Drugače bom pa pač podprl
               spremembo pobude, kot je bila dana oziroma predloga sporazuma.</p>
            </sp>
            <sp xml:id="SDT5-OZZP-Nujna-028-2009-11-03.sp98">

               <speaker>PODPREDSEDNIK FRANCO JURI:</speaker>

               <p>Morda gospod minister, bi pojasnil kaj o temu?</p>
            </sp>
            <sp xml:id="SDT5-OZZP-Nujna-028-2009-11-03.sp99">

               <speaker>SAMUEL ŽBOGAR:</speaker>

               <p>Jutri ne bo nobene izjave ob podpisu sporazuma. Podpisan bo samo sporazum in
               deklaracija, ki je priložena sporazumu, to je deklaracija, ki govori, kako bosta oba
               predsednika dala v ratifikacijo v parlament. Nobene druge deklaracije jutri ne bo na
               mizi. Mi smo tukaj v izhodiščih tudi jasno povedali, v kolikor bi bilo kasneje, če bi
               Hrvaška dala enostransko izjavo, švedsko predsedstvo priča, da potem mi ne moremo
               podpisati oziroma takrat ne bomo dali v ratifikacijo takšnega sporazuma.</p>
            </sp>
            <sp xml:id="SDT5-OZZP-Nujna-028-2009-11-03.sp100">

               <speaker>PODPREDSEDNIK FRANCO JURI:</speaker>

               <p>Izvoli.</p>
            </sp>
            <sp xml:id="SDT5-OZZP-Nujna-028-2009-11-03.sp101">

               <speaker>ANTON ANDERLIČ:</speaker>

               <p>Repliko. Ravno v tem je. Sedaj ste povedali bistvo. Ravno zaradi tega, kar ste sedaj
               govorili absolutno te izjave ne smemo sprejeti, kajti s tem smo že pristali na to, da
               se bo kasneje to res zgodilo in vi boste imeli na zalogi neko izjavo. Pridite sem,
               jaz verjamem, da bomo še kaj hujšega zapisali, kot je to notri. In, če bo to enkrat
               kasneje bomo to enkrat kasneje tudi na tem odboru podprli. Meni se zdi to boljše,
               bolj korektno in tudi dosledno do naših stališč, dosledno do naših stališč, dosledno
               do naših stališč in do samega procesa pogajanj in tudi do tistih tretjih, ki nam
               pomagajo. Absolutno ni, jaz nimam zadrege s tem, da če bi Hrvaška to izjavo dala, da
               odreagiramo na to izjavo, ampak ne na zalogo, ker smo se zdaj ujeli na neko dodatno
               zapletanje brez potrebe. Hrvaško moramo osamiti, poglejte jih, z vsemi botri in z
               vsemi smo prišli do nečesa, oni pa še zadnji trenutek še nekaj. Ne. Če pa, potem bomo
               naredili naslednjo potezo. Če smo se danes v treh urah sestali, se bomo kdajkoli tudi
               lahko.</p>
            </sp>
            <sp xml:id="SDT5-OZZP-Nujna-028-2009-11-03.sp102">

               <speaker>PREDSEDNICA JANJA KLASINC:</speaker>

               <p>... naslednji besedo.</p>
            </sp>
            <sp xml:id="SDT5-OZZP-Nujna-028-2009-11-03.sp103">

               <speaker>JOŽEF JEROVŠEK:</speaker>

               <p>Hvala lepa. Vidim, da tudi že vladni poslanci vidijo, da je to velika neumnost, da
               mahamo s to izjavo Slovenije.</p>
               <p>In še enkrat sprašujem zunanjega ministra ali ste poskušali, da bi švedsko
               predsedstvo dalo takšno izjavo, da Hrvaška izjava je nična, danes, da bi jo dali, pa
               da bi tisto dali k nam na mizo. Namreč, kolega Anderlič je rekel, da bodo podprli to
               slovensko izjavo, če bo to pomenilo rešilni pas za premierja Pahorja. Ampak lahko
               pomeni rešitev, ste rekli, lahko pomeni rešilni pas za premierja Pahorja. Ampak lahko
               pomeni rešitev, ste rekli. Lahko pomeni rešilni pas za njega osebno, ampak za
               Slovenijo ne more pomeniti. <stage type="mag"/> (nadaljevanje)
               In poglejte, javil sem se pa v teh interpretacijah pojma pravnega "junction", stik.
               Jaz se tudi strinjam, da to je v daljnih razmerah lahko tudi nekaj. Ampak vse, če bi
               bilo tako dogovorjeno oziroma, če bi imeli trdne argumente potem bi po mesecu dni teh
               razprav na obeh straneh to konvengiralo h temu, da to pomeni in je mišljen
               teritorialni stik slovenskih voda z mednarodnimi vodami. Žal gredo stvari v drugo
               smer in to je tisto, kar povzroča. Ni nobene zavrnitve javnih strani evropskih prič,
               da bi bilo to drugače mišljeno in nima hrvaška izjava karkoli iskati, prišel je
               gospod Swoboda, vemo v kakšni funkciji, predsednik Vlade kot bivši evropski poslanec,
               kot poslanski kolega ve za koga je on vedno navijal in za koga je delal. In tako več
               stvari, ki gredo v napačno smer.</p>
               <p>Zdaj pa ta stik oziroma dostop, ko je kolega Juri prej govoril. Seveda, nazadnje se
               bo zrodilo v ta dostop in poglejte, tisti, ki se več ukvarjate s tem vemo, da je
               nekoč po 1. Svetovni vojni Srbija oziroma pod nasledstvom Jugoslavija je imela nekaj
               takšnega za solunsko luknjo, svobodna jugoslovanska .../Nerazumljivo./... srbska luka
               je to bil en status. Ampak, kaj je od tega statusa imela? Naj bi imela vse posledice,
               pozitivne. In če bo šlo tako naprej in tukaj so te skrbi, se bojim, da čez dvajset
               let v Kopru ne bo več Luke Koper ampak bo samo še luka Juri. Hvala lepa.</p>
            </sp>
            <sp xml:id="SDT5-OZZP-Nujna-028-2009-11-03.sp104">

               <speaker>PREDSEDNICA JANJA KLASINC:</speaker>

               <p>Gospod Anderlič ima repliko.</p>
            </sp>
            <sp xml:id="SDT5-OZZP-Nujna-028-2009-11-03.sp105">

               <speaker>ANTON ANDERLIČ:</speaker>

               <p>Navedba gospoda Jerovška je bila napačna, zato jo je potrebno popraviti in sicer v
               delu, ko govori o rešilnem pasu. Jaz sem nesporno jasno povedal, da če predsednik
               Vlade za nadaljnje aktivnosti do podpisa rabi kakršno koli dodatno odločanje tega
               odbora poleg dopolnila v delu, ki govori o časovnici, da sem pripravljen o tem še
               razpravljati in eventualno podpreti. Sicer pa mislim, da je bolje, da ni te izjave v
               temu trenutku. Tudi zaradi tega, ker je ta odbor ne bil soglasen pri sprejetju pobude
               ampak večina, kar velika večina nas je bila za in gospod Jerovšek, vi in vaša stranka
               sta se v vzdržali. In ker nočem zapletati in dodatno dajati vtisa, da gre za kaj
               narobe in da rabimo za to izjavo bi rad bil bližje vašim stališčem, da bi bili bolj
               sporazumni pri tej stvari.</p>
               <p>Za to gre, kajti sedaj razpravljati o "junction-u" ali o ne vem čem in tako naprej, o
               čemer smo na široko razpravljali... Jaz sem rekel prej, če hočete lahko do jutri, do
               samega podpisa to počnemo pa bomo videli kaj se bo zgodilo. Ampak to nima nobenega
               smisla. Hočem povedati v čem je moj predlog, da bi bili bližje stališčem, ki jih
               zagovarja Jerovšek in še napačno me ob tem citira.</p>
            </sp>
            <sp xml:id="SDT5-OZZP-Nujna-028-2009-11-03.sp106">

               <speaker>PREDSEDNICA JANJA KLASINC:</speaker>

               <p>Hvala gospod Anderlič. Gospod Grims ima besedo.</p>
            </sp>
            <sp xml:id="SDT5-OZZP-Nujna-028-2009-11-03.sp107">

               <speaker>MAG. BRANKO GRIMS:</speaker>

               <p>Hvala.</p>
               <p>Zdaj, jaz se samo bojim, da se koalicija ne zaveda o čem pravzaprav dejansko<stage type="mag"/> (nadaljevanje) odločamo. Gre za vitalen
               strateški interes države Slovenije in odločitev o arbitražnem sporazumu, če bo enkrat
               do njega pravno dokončno prišlo je brez poti nazaj. To je dokončna odločitev. Vse
               izgovarjanje na to kje so bile kakšne napake v preteklosti ali pa zamujene
               priložnosti ob tem zbledi. Kajti še vedno je bila možnost odprta, še vedno se je
               lahko obralo drugo pot. Če se enkrat tu stori napaka, gospe in gospodje, ki zdaj tako
               lepo klepetate tam, potem poti nazaj ne bo. Ne bo, ne za nas ne za naslednje rodove,
               to je potrebno vedeti. Za to državo več ne.</p>
               <p>Še huje. Te stvari, ki se bodo tukaj odločile bo potem garantirala mednarodna
               skupnost z vsemi elementi, ki jih to v modernem svetu omeni. In zato moram reči, da
               poleg tega, da seveda zdaj čisto neodgovorno klepetate in s tem kažete svoj odnos do
               Slovenije in ritualnih vprašanj, je tudi vprašanje kako pravzaprav zdaj ravnate, pa
               naj to povem z enim zelo poučnim primerom; vi zdaj ravnate kot nekdo, ki mu je nekdo
               prišepnil, da je spodaj pod stolpnico bazen, on je stal pa na vrhu dvajset nadstropne
               stolpnice in da naj skoči v tisto vodo, ker bo doživel nekaj zelo prijetnega. In
               potem ta skoči in potem tam nekaj nadstropij pred tlemi opazi, da je spodaj beton, da
               ni nobene vode. In potem, tako kot zdaj koalicija dela bi ta pomislil, no zdaj pa
               namesto, da bi pedalo potegnil, ki ga ima sicer na srečo na hrbtu, ne bom potegnil
               dvigala, zaprl bom oči in se bom prepustil tej tretji sili, saj mogoče bo pa to mehek
               in prijeten pristanek. Ne bo mehek in prijeten pristanek, gospe in gospodje beton je
               spodaj. In to je beton, ki ste ga sami nalili nekoč s svojo napačno potezo z
               aroganco, ko ste razglasili blokado, pojem, ki ga Evropa ne razume in izgubili vse
               zaveznike v mednarodnem prostoru in seveda to napako je tudi zaradi drugih okoliščin
               še Hrvaška odlično izkoristila.</p>
               <p>Moram reči, da je zelo neprimerno, da iz mnogih razprav še vedno zdaj tudi
               koalicijskih, še posebej koalicijskih veje na nek način skoraj ocenjevanje Hrvaške.
               Hrvaška vas je gospe in gospodje preigrala in izigrala tako, da vam zdaj tudi jasno
               ni kakšni, da ne rečem kaj ste v resnici. To se bo šele čez čas videlo, ampak takrat
               bo, če ta zadeva pride do konca, prepozno.</p>
               <p>Kakšen dosežek je to, ker ste vsi govorili o dosežku naj pa povem iz prve roke, ker
               sem imel to priliko zdaj v pogovorih z nekaterimi najvišjimi tujimi predstavniki
               opazovati, ker so vsi povedali isto. Vsi so bili za to, da se seveda ta sporazum
               ratificira, ker so zainteresirani za to, da Hrvaška gre v Evropsko unijo, ker vidijo
               tukaj cilj, da to odpre pot še za ostale države Balkana, da to stabilizira to regijo
               in da prepreči nadaljnjo krepitev vpliva koga drugega, ki bi morda kaj mešal štrene v
               temu delu sveta.</p>
               <p>Varnost je zagotovo vrednota, ki je na prvem mestu in to je zelo legitimno, kar
               ostale države od Slovenije pričakujejo. Ampak to je odvisno od sporazuma, ki ste ga
               vi izposlovali in kakšen je ta sporazum? Kaj v resnici, tudi če vam je kdo kaj
               obljubil gospe in gospodje, ampak potem ste vražje naivni. Kajti, ko sem pa
               opozarjal, da gre tukaj tudi za vprašanje slovenskih vitalnih interesov neposrednega
               stika naših teritorialnih voda z mednarodnimi vodami <stage type="mag"/> (nadaljevanje) da mora biti Slovenija polno obmorska država z vsemi
               pravicami, ki iz tega izhajajo je pa vsak od teh sogovornikov samo pogledal pa rekel,
               veste to morate pa gledati širše, v kontekstu. Skratka, prevedeno v slovenščino, vi
               boste kolateralna škoda tega, ker se niste znali pravi čas izpogajati. Zdaj hočete da
               se to na vsak način spelje. In če vam je kdorkoli kaj obljubil vam je lahko že iz
               tega kristalno jasno, da se nihče teh obljub ne bo držal, ker jih sploh nimajo
               namena. Oni naprej izhajajo iz tega, da mora Slovenija cmok požreti, zato da bo
               sledila in uresničila svetovna skupnost neke višje interese.</p>
               <p>To ste v resnici povzročili s tem svojim delom in zato ne govoriti o dosežku, ker je
               ta dosežek nacionalna katastrofa. Sami pa ste zasejali seme poraza, takrat ko ste šli
               v razglasitev nekega pojma, ki ga Evropa ne priznava, to je bilo
               .../Nerazumljivo./... S tem ste izpadli nasilni, na to smo takrat opozorili, da je to
               pojem, ki ga Evropa ne pozna, ki ga mednarodna pravo ne pozna, ki ga mednarodna
               skupnost zavrača. IN s tem se je seveda Hrvaška takoj prikazala kot žrtev. Ne
               podcenjujte njihove zunanje politike, ker ste jo za vas, oprostite, gospodje iz
               koalicije so pravi profesorji tam.</p>
               <p>Zdaj, tisto kar sem hotel še enkrat postaviti, ker je prej predsednik Vlade to v
               celoti izpustil, ministrstvo se je pa tudi izognilo na en kilometer odgovorom bom
               samo ključna vprašanja ponovil, kako je mogoče, da se tukaj v tej razpravi, lahko
               preverite v magnetogramu, reče, da časovnica sploh ni potrebna za uresničitev
               interesov obeh vpletenih strani, v hrvaškem Saboru pa Hrvaška sogovornica, gospa
               Kosarjeva zatrdi, da je to ključen argument, to se pravi to, da začnejo roki šele
               teči po podpisu prestopa Hrvaške k Evropski uniji in pa, da ni več sploh nobenega
               končnega roka, da je to ključni argument s katerim je prepričala 90% vseh poslank in
               poslancev v hrvaškem parlamentu, ki so se opredelili sploh pri končnem glasovanju do
               tega osnutka. Kako je mogoče, da je takšna diametralna nasprotna trditev med našim
               predsednikom Vlade in pa hrvaško predsednico? Tukaj očitno nekaj ne drži.</p>
               <p>Drugo, vprašanje ali je to, da se je takoj po dogovorih, po oblikovanju nekega
               besedila pojavil že nek interpretativni dokument s Hrvaške strani in napovedalo
               dokončno sprejetje tega dokumenta malo kasneje, skladno s samim izhodiščem tega
               sporazuma, ki je bilo dobro sosedski odnosi in izogibanje vsemu, tako besedam kot
               dejanjem, kar bi lahko dodatno zaostrilo odnose med sosedama. Želim odgovor, ki bo
               zelo jasen na to vprašanje, upam pa da je tudi vam jasno kakšen je ta odgovor.</p>
               <p>Potem tretje. Kako je mogoče, da se tukaj še kar, tudi ravnokar je to minister počel,
               govori, da je takšna formulacija .../Nerazumljivo./..., to je povezava, stičišče,
               presečišče, če citiram pravni leksikon v prevodu, postavlja kot ustrezna rešitev, če
               ste se sami dolgo časa pogajali in je bilo to v hrvaškem saboru kristalno jasno
                  <stage type="mag"/> (nadaljevanje) povedano, da bi uveljavili
               pojem teritorialnega dostopa do odprtega morja ali "territorial access to the high
               seas". In se ob enem to očitno bolj raztegljivo, manj dorečeno, upam si celo reči
               neustrezno formulacijo prodaja kot najboljšo možno rešitev za Slovenijo. Pa lepo vas
               prosim, če ste jo sami hoteli spremeniti.</p>
               <p>In potem še zadnje in ključno vprašanje. Vsem nam je zagotovo cilj, da bi bil ta del
               Evrope miren, da bi bil mir, ker je mir prva vrednota. Da se stabilizira, da se lahko
               gospodarsko posluje. Vendar je vprašanje ali je to kar predlagate, to besedilo, tudi
               v resnici uresničljiva pot za dosego tega cilja? Ker je tako pomanjkljivo napisana,
               tako raztegljiva in jo spremljajo že dejanja, ki samo izhodišče dobesedno smešijo, da
               se seveda postavlja v vprašanje ali je v resnici samo cilj, da se odgovornost za to,
               da do pristopa Hrvaške k Evropski uniji v resnici ne bo prišlo v doglednem času
               prerazporedi in se navzven pokaže obstoječa koalicija v lepši luči, da se na ta način
               malo opere za tisto razglašeno blokado v mednarodni skupnosti ampak, da bo zato žrtev
               nadaljnji ugled Slovenije v mednarodni skupnosti, da bo se tvega s tem zaostritev
               spora, ne samo s prvo sosedo ampak celo z Evropsko unijo in širšo mednarodno
               skupnostjo, ker se Slovenija s tem kaže še bolj neverodostojna v mednarodnem prostoru
               kot se je žal zadnjega polletja kazala. In da je torej ključni cilj pravzaprav tisto,
               da se v celoti postavi kot neuresničljivo vse kar se sicer deklarativno najbolj
               podpira. Namreč če bo prišlo do referendumov, do vsega ostalega o čemer se govori
               potem se je potrebno zavedati, da bo to zavrlo širitev Evropske unije, da bo to
               oviralo Hrvaško, da jo bo postavilo nekam v čakalnico še naprej. To se pravi je
               takšen sporazum v nasprotju s temeljnimi, ključnimi deklariranimi interesi tako
               mednarodne skupnosti kot Hrvaške in to zaradi tega, ker preprosto pravočasno niste
               bili sposobni uveljaviti nekaterih temeljnih slovenskih interesov in to tudi ustrezno
               utemeljiti.</p>
               <p>S tem se bo Slovenija znašla pod nemogočim mednarodnim pritiskom, imela bo izjemne
               težave, če bo hotela uresničiti v mednarodni skupnosti kateri koli svoj legitimen
               interes, ker bo vsak rekel, dajte najprej tisto "zrihtati", po domače rečeno. In ta
               odnos se že pojavlja in se že krepi in Slovenija bo pri tem obravnavana, trdim ne
               samo tako kot je bila Irska, ampak še precej huje. Kot nekdo, ki v mednarodni
               skupnosti ni polno verodostojen. Zaradi tega, ker se je <stage type="mag"/> (nadaljevanje) nek dokument, v času njegovega oblikovanja oblikovalo
               na način, za katerega se je moralo vedeti pri vsej človeški logiki in političnem
               znanju, ki ga zagotovo imate, da v naši najširši javnosti ne more doživeti polne
               podpore, ker predstavlja nesorazmerno tveganje za Slovenijo, glede njenih vitalnih
               interesov.</p>
               <p>In zato odgovornost boste nosili vi, ne potem poskušati to zvračati na ostale. Takšno
               besedilo bi lahko prikazovali kot nekaj kar je plod skupnih pogovorov, če bi do teh
               pogovorov prej prišlo ampak vi ste se zatekli k tihi diplomaciji. Izključili ste
               parlament, izključili ste parlamentarni odbor, izključili ste pogajanja strank, ki so
               mimogrede na Hrvaškem redno potekala, pravočasno potekala. In vse odločitve, tudi ta,
               ki je danes na mizi bi morale biti sprejete, prej preden se je storilo kakršni koli
               dokončni korak, preden se je ustno pritrdilo neki odločitvi kaj šele preden bi se
               karkoli napisalo, zapisalo oziroma poslalo. In odgovornost za to, gospe in gospodje,
               ima izključno sedanja koalicija.</p>
            </sp>
            <sp xml:id="SDT5-OZZP-Nujna-028-2009-11-03.sp108">

               <speaker>PREDSEDNICA JANJA KLASINC:</speaker>

               <p>Še gospod Žerjav ima besedo.</p>
            </sp>
            <sp xml:id="SDT5-OZZP-Nujna-028-2009-11-03.sp109">

               <speaker>MAG. RADOVAN ŽERJAV:</speaker>

               <p>Hvala lepa gospa predsednica.</p>
               <p>Torej, moje mnenje kar se tiče te izjave na strani Slovenije, zame je to prav gotovo
               velik blef in ni nič narobe, če jo umaknemo. Sicer pa so te izjave tako z ene kot z
               druge strani dokaz, po moji oceni seveda, da smo bili v ta sporazum tako ali drugače
               prisiljeni s strani botrov ali pa ministrantov ali kakor koli jih že imenujemo. </p>
               <p>Česa se bojimo, spoštovani gospod minister? Bojimo se, da bo meja, ki bo potegnjena
               čez piranski zaliv, potegnjena v skladu z mednarodnim pravom. In to kar ste vi
               govorili, tega mednarodno pravo žal ne upošteva. Upoštevajo pa vse tiste druge
               klavzule o katerih pa pri določitvi meje žal ni ne duha ne sluha.</p>
               <p>Predsednik Vlade je nekajkrat vprašal, tudi mene osebno, kako naprej. Pojdimo na
               referendum, zavrnimo ta arbitražni sporazum in pokažimo Svetu in Evropski uniji in
               vsem ministrantom, ki so zraven pomagali, tako kot smo to storili v plebiscitu, pod
               kakšnimi pogoji, na kakšen način smo pripravljeni to vprašanje rešiti in se otresimo
               teh pritiskov takšnih in drugačnih, ki se vršijo na nas. Povejmo pravzaprav s tem, s
               to odločitvijo za kaj pri temu vprašanju gre, kako je to bilo rešeno do sedaj in kako
               želimo, da bo rešeno tudi v prihodnje. Tega do sedaj, očitno, več kot očitno,
               slovenska diplomacija ni uspela storiti v dovolj veliki meri. Reševati to vprašanje
               na način, ko se pogovarjamo nesporno o slovenskemu ozemlju in morju in s tem
               izpostavljamo državo veliki nevarnosti, da pomemben del tega ozemlja in morja
               izgubimo, zagotovo ni sprejemljivo. <stage type="mag"/>
               (nadaljevanje) Ob vsem tem pa človek dobi občutek, kot da rešitev sploh ni pomembna,
               pomembno je samo to, da se vprašanje reši, ne glede na rezultat in ne glede na žrtve.
               Hvala lepa.</p>
            </sp>
            <sp xml:id="SDT5-OZZP-Nujna-028-2009-11-03.sp110">

               <speaker>PREDSEDNICA JANJA KLASINC:</speaker>

               <p>Hvala. Gospod Janša.</p>
            </sp>
            <sp xml:id="SDT5-OZZP-Nujna-028-2009-11-03.sp111">

               <speaker>JANEZ JANŠA:</speaker>

               <p>Hvala za besedo.</p>
            </sp>
            <sp xml:id="SDT5-OZZP-Nujna-028-2009-11-03.sp112">

               <speaker>PREDSEDNICA JANJA KLASINC:</speaker>

               <p>proceduralno je imel gospod Ziherl, oprostite prosim.</p>
            </sp>
            <sp xml:id="SDT5-OZZP-Nujna-028-2009-11-03.sp113">

               <speaker>MILENKO ZIHERL:</speaker>

               <p>Jaz bi samo vprašal, glede na to, da predsednika Vlade že dlje časa ni, vseeno mi
               dolguje odgovor. Vprašal sem o njegovi izjavi. Če Hrvaška predloži dokument in če ga
               sprejmejo tudi Švedi itd., da se bo umaknil in ne bo podpisal. Kakšno vlogo ima potem
               slovenska izjava? Da je to skrit adut v rokavu in zakaj ga bo rabil? Če ga pač ne bo
               podpisal, je šel domov. Poleg tega tudi ni odgovoril, kaj meni o včerajšnji anketi,
               ko govori 85% ljudi izmed vprašanih oziroma tisti, ki so glasovali, da so proti
               podpisu sporazuma. Lahko odgovori tudi pisno.</p>
            </sp>
            <sp xml:id="SDT5-OZZP-Nujna-028-2009-11-03.sp114">

               <speaker>PREDSEDNICA JANJA KLASINC:</speaker>

               <p>Kolega Ziherl, jaz mislim, da bo lahko tudi zunanji minister odgovoril.</p>
               <p>Sedaj pa predajam besedo gospodu Janši.</p>
            </sp>
            <sp xml:id="SDT5-OZZP-Nujna-028-2009-11-03.sp115">

               <speaker>JANEZ JANŠA:</speaker>

               <p>Hvala za besedo, še enkrat. No, nekaj stvari se je, mislim da v tej razpravi
               razčistilo. Pač tisti, ki pravite, da je Slovenija definirala svoja stališča glede
               presečnega datuma, in je to 25. junij, imate prav. Jaz mislim... Vidim, da imamo dve
               seji tukaj. Če hoče imeti koalicija svoj posvet, naj zahteva pavzo ne. Ja, potem ste
               pa vsemogočni, ker lahko dve stvari naenkrat delate. To smo včasih sicer spremljali,
               rezultati so bili bolj slabi, tako da bi predlagal, da se sedaj koncentriramo na eno
               zadevo.</p>
               <p>En presečni datum je 25. junij. Slovenija je v ustavni akt zapisala, da priznava
               stanje na tisti datum in bi bilo sedaj sprenevedanje, če to spreminja. Pa tudi
               formalno tega ni možno narediti brez ustavnega akta in to je seveda treba spoštovati,
               ne glede na to kdo to osporava.</p>
               <p>Sedaj rešitev tega vprašanja, teritorialnega stika z odprtim morjem, seveda ni tako
               preprosta kot je rekel prej znani minister, pa še nekateri drugi, češ če mislite, da
               imate prav in je Slovenija takrat kontrolirala celoten Piranski zaliv, potem bomo to
               itak dokazali in bo arbitraža to nesporno ugotovila, pa bo problem rešen. S tem
               problem ne bo rešen, ker tudi celoten nadzor nad Piranskim zalivom še ne zagotavlja
               avtomatsko teritorialnega stika z mednarodnimi vodami. Geografija je Slovenijo pač
               umestila na takšen prostor, da je za takšen stik potrebno nekaj več. Res pa je, da je
               to pravico Slovenija kot del SFRJ imela, in da bi bilo izjemno nenavadno, da bi
               sedaj, ko smo člani Evropske unije, to pravico izgubili oziroma da bi jo sami sebi
               postavili pod vprašaj. <stage type="mag"/> (nadaljevanje) Jaz
               sem se o tem vprašanju pogovarjal z mnogimi po svetu, številnimi predsedniki vlad in
               držav v času, ko je bilo to aktualno in ni bilo nikogar, ki bi rekel, da Slovenci
               nismo upravičeni do tega, da zahtevamo, da imamo, kar se tiče statusa pomorske države
               in morskih pravic, najmanj enake pravice sedaj ko smo v EU kot prej, ko smo bili v
               Jugoslaviji. Ni nikogar, ki bi to osporaval. Seveda je treba to znati razložiti.</p>
               <p>Predsednik Vlade je prej dejal, da je potrebno to vprašanje enkrat za vselej rešiti
               zato, da se bo potem Vlada lahko ukvarjala z drugimi večjimi problemi in da naj bi to
               po jutrišnjem podpisu temu bilo tako. Hkrati pa je v istem nastopu najavil proceduro
               pred Ustavnim sodiščem. Čaka nas potem postopek ratifikacije, verjetno tudi
               referendum, kar seveda pomeni, če znate izračunati roke, da se bo Slovenija še nekaj
               mesecev ukvarjala s tem vprašanjem. Kot znamo vsi izračunati je to verjetno podjetje,
               ki bo na koncu propadlo.</p>
               <p>Mi smo, pa nismo mi pomembni, na koncu bodo verjetno odločali volivke in volivci na
               referendumu, in ti so pol leta poslušali to isto vlado, kako Slovenija ne bo dvignila
               blokade dokler ne bo rešeno mejno vprašanje. Te izjave so posnete. Velikokrat je bilo
               to rečeno, tudi s strani predsednika Vlade, da Slovenija ne bo dvignila blokade nad
               hrvaškimi pogajanji dokler ne bo rešeno mejno vprašanje. Potem je sledil nenadni
               obrat in slišali smo po tem sestanku s predsednico hrvaške vlade, da se bosta
               problema reševala paralelno. No, danes imamo tukaj tretjo situacijo, pred nami je
               sporazum v katerem piše, da se bo arbitraža začela šele potem, ko bo Hrvaška že
               podpisala pristopno pogodbo. Prišli smo iz ostrega levega ovinka v popolni desni
               zavoj. To si politika lahko privošči zase, za javnost, za ljudi, ki bodo na koncu
               odločali mislim, da tega obrata nihče ne bo podprl. To podjetje bo propadlo. Vsi
               veste, da na referendum pridejo tisti, ki so močno opredeljeni. Vlada lahko postavi
               vso svojo politično kredibilnost za to vprašanje, pa to ne bo dovolj, ker je podpora
               najnižja v zgodovini samostojne države. Še nobena vlada nikoli v Sloveniji ni imela
               tako nizke podpore. In s tako nizko podporo prepričevati s političnimi argumenti
               ljudi naj podprejo nek slab sporazum je podjetje obsojeno na neuspeh. Iz izjav
               predsednikov različnih koalicijskih strank, razen predsednika Vlade, in predsednika
               največje stranke se da med vrsticami razbrati, da se zavedajo tega, da bo to podjetje
               propadlo. Ne bom sedaj citiral teh stvari, ampak ste sami to spremljali to ognjevito
               podporo, ki jo sedaj spremljamo. Torej, v ozadju je najbrž neka kalkulacija,
               kakorkoli. Dejstvo je, da v naslednjih mesecih bo najbrž neopazno šla mimo. Številka
               brezposelnih preko 100.000 in še vrsta drugih problemov, napoved padca gospodarstva v
               letošnjem letu s strani Evropske komisije, ki smo jo slišali danes je šokantna. Imate
               rebalans proračuna za letos, ki je narejen na pol nižjem padcu in bo to velik problem
               že za letošnje leto, kaj šele za drugo, ampak mi se bomo <stage type="mag"/> (nadaljevanje) ukvarjali s Hrvaško, in to s podjetjem, ki bo
               propadlo. Kaj se bo zgodilo potem? Nobena stvar se ne zaključi z nekim aktom. Imeli
               bomo rezultat referenduma, ki bo, po mojem mnenju, izrazito opredeljen proti takšnemu
               sporazumu. To bo seveda sporočilo za našo javnost, ki pa v tem primeru najbrž ni
               ključno. Bo pa to sporočilo tudi za mednarodno javnost in tudi za Evropo. V Evropi se
               pač referendumsko odločitev spoštuje, ker drugače tudi ne gre, ampak se tudi spoštuje
               kot nek princip. To bo pač nek mejnik za vse prihodnje slovenske vlade, do kje lahko
               gredo pri teh dogovarjanjih, torej v propad sveta, se bo pač začel nek nov proces,
               kjer se bo štartalo s te točke, bodo pa iluzije padle.</p>
               <p>Do lanskega leta se je meni zdelo, da so naši partnerji v EU dovolj informirani v tem
               smislu, da v Sloveniji možnost referenduma o, tudi na koncu, o vstopu Hrvaške v EU,
               obstaja in da to ni neka teoretična možnost, kot je na Hrvaškem, ampak da je to
               ustavna pravica, ki jo relativno lahko uresničite. Od lanske jeseni so šle v svet
               drugačna sporočila, enkrat v eno ekstremno smer, drugič v drugo. In se je to nekje
               porazgubilo. S tem negativnim rezultatom referenduma se bo zadeva vrnila na neko
               izhodiščno točko in seveda delo se bo nadaljevalo, bo pa Slovenija v težji poziciji,
               bo v isti poziciji kot je bila Hrvaška po tem, ko je zavrnila sporazum Drnovšek-Račan
               in nekaj let je lahko govorila karkoli, pa je ni nihče preveč poslušal. Tokrat se bo
               Hrvaški mudilo zaradi drugih stvari in bodo stvari tekle naprej. Slovenija ima tukaj
               dva cilja, še enkrat jasno povem, in to je tudi naše stališče. Prvi cilj je, da
               rešimo to mejno vprašanje. To je strateško vprašanje, potem ko je Slovenija ostala
               brez 10% narodnega telesa, ko je šlo to novi Jugoslaviji in so drugi v tej skupnosti
               benificirali na ta račun. Potem ko smo izgubili pomemben del ozemlja in ko so uspešno
               asimilirali večino naših manjšin okoli je tega zelo malo za popravljati. Jaz ne bi
               želel, da se temu doda še vprašanje morske meje na ta seznam, ker potem bomo še 50
               let razpravljali o tem kdo je kriv in v zvezi s tem izgubljali čas.</p>
               <p>Hrvaška, tudi če gre v EU, bo pač dolgo časa izven Schengena, zaradi številnih
               objektivnih razlogov, meje z Bosno in situacije tam, tako da meja bo obstajala še
               dolgo časa, še vrsto let, tudi če teoretično Hrvaška vstopi v EU, zato je to
               vprašanje tudi s tega vidika srednjeročno pomembno in ga ne smemo zanemarjati. <stage type="mag"/>(Nadaljevanje) Je pa seveda naš cilj, da Hrvaška
               pride v Evropsko unijo. Naš cilj je, da rešimo obe vprašanji. In pot, ki je zdaj pred
               nami v okviru tega sporazuma, ne rešuje ničesar. To ni "win-win" situacija, kot je
               nekdo rekel, to je "lose-lose" situacija v tej fazi. In ponavljam apel, ki sem ga
               prej dal na začetku, ko je bil tu še predsednik Vlade: Ko zaideš, je bolje, da se
               vrneš po enem kilometru kot po desetih. Razen, če je tu neka kalkulacija, kako je za
               to vladno koalicijo bolje, da se razpravlja o Hrvaški še naslednja dva meseca, da se
               ne bo opazilo drugih problemov. To pa je špekulacija, ki se bo potrdila, če noben
               glas razuma ne bo slišan.</p>
            </sp>
            <sp xml:id="SDT5-OZZP-Nujna-028-2009-11-03.sp116">

               <speaker>PREDSEDNICA JANJA KLASINC:</speaker>

               <p>Predlagam, da zaključimo to zadevo. Prosim ministra, če ima še kakšna pojasnila.</p>
            </sp>
            <sp xml:id="SDT5-OZZP-Nujna-028-2009-11-03.sp117">

               <speaker>SAMUEL ŽBOGAR:</speaker>

               <p>Par pojasnil bi dal na konkretna vprašanja.</p>
               <p>Poslancu Ziherlu, ki sprašuje, zakaj rabimo izjavo, svojo, če smo rekli, da ne bomo
               podpisali sporazuma, če bo Hrvaška dala izjavo. Mi smo rekli, da ne bomo podpisali
               sporazuma, če bo Hrvaška dala izjavo ob asistenci oziroma prisotnosti Švedske, če bo
               Švedska garant taki izjavi, da v takem primeru, če torej Švedska sopodpisuje
               sporazum, ne bomo dali soglasja oziroma potem ne bomo podpisali sporazuma. Če bo pa
               šlo za enostransko izjavo Hrvaške kasneje, pred ratifikacijo, za ta primer smo
               pripravili ta osnutek izjave, ki je samo osnutek izjave v primeru, da bi Hrvaška
               podala tisto izjavo, o kateri je sabor debatiral ta teden.</p>
               <p>Glede ankete. Jaz ne bi komentiral ankete. Sporazum tudi še ni bil objavljen takrat,
               tako da ljudje niti ne vedo oziroma takrat še niso vedeli, kako konkretno zgleda
               sporazum in o čem glasujejo. Verjamem pa, da bo v naslednjih dneh ali pa tednih, ko
               bomo več govorili o sporazumu in tudi razlagali sporazum, da bomo dobili podporo tudi
               na referendumu, če bo to potrebno.</p>
               <p>Glede teh rokov, poslancu Grimsu, to so bila bolj retorična vprašanja in ne glede na
               to, kaj bom odgovoril, itak se to ne upošteva. Ker mislim, da na "junction" sem že
               veliko odgovoril. Jaz vam lahko tudi ne iz pravnega slovarja, ampak iz knjig o
               mednarodnem pravu in mednarodnem pomorskem pravu preberem uporabo besede "junction"
               točno za ta primer, kot mi govorimo. Recimo, konkreten primer govori, "the common
               territorial sea boundary" nekdanje Nemčije in Poljske, "uses straight lines up to the
               junction point of the corresponding marine areas of the USSR." Točno se uporablja
               "junction" za primer, ko se stikajo teritorialna morja. Tako da na temo "junction"
               res ne bi več govoril, ker drugega stika Slovenije kot teritorialnega pač ne more
               biti.</p>
               <p>Zdaj pa o teh rokih in o tem, kako je Kosorjeva govorila, kako je to najbolj pomemben
               dosežek ali kakorkoli. Jaz bi spomnil na to, da smo mi 11. septembra, ko smo imeli
               dogovor predsednikov vlad in ko smo potem predlagali, da sprostimo pogajanja Hrvaške
               oziroma da damo soglasje za nadaljevanje hrvaških pogajanj, odpiranj in zapiranj, da
               je bilo takrat veliko govora o tem, da tega drugega dela dogovora - to je pa to, kar
               imamo danes na mizi - ni. <stage type="mag"/> (nadaljevanje) In
               to zaradi tega, ker je Hrvaška po 11. 9. se zelo obotavljala pristopiti k temu
               drugemu delu dogovora, ki je bil in je potem šele na pritisk posrednikov dala tisto
               znano izjavo za tisk, da so vendarle pripravljeni nekako nadaljevati pogajanja tam,
               kjer so se ustavila 15. 6.. In danes po enem mesecu je potem Hrvaška vendarle
               sprejela ta sporazum. Kako je mogoče, da so oni sprejeli Rehn1, da so izstopili iz
               pogajanj, ko je prišel Rehn2 na mizo, in da so sedaj potrdili Rehn2, to verjetno je
               potrebno hrvaško stran vprašati in očitno zato uporabila še vse argumente, da
               prepričaš poslance in je bila pri tem predsednica vlade tudi včeraj uspešna. Toliko,
               predsednica.</p>
            </sp>
            <sp xml:id="SDT5-OZZP-Nujna-028-2009-11-03.sp118">

               <speaker>PREDSEDNICA JANJA KLASINC:</speaker>

               <p>Najlepša hvala. Po tej široki razpravi mislim, da jo sedaj lahko zaključimo in odboru
               predlagam, da sprejme naslednji sklep. Odbor za zunanjo politiko potrjuje poročilo o
               pogajanjih za sklenitev Arbitražnega sporazuma med Republiko Sloveniji in Republiko
               Hrvaško. Odbor potrjuje tudi nova stališča in besedilo usklajenega sporazuma.
               Prehajam na odločanje o predlaganem sklepu. Z navadno ne.</p>
               <p>Kdo je za? Gospod Anderlič ima obrazložitev glasu.</p>
            </sp>
            <sp xml:id="SDT5-OZZP-Nujna-028-2009-11-03.sp119">

               <speaker>ANTON ANDERLIČ:</speaker>

               <p>Ja saj, saj to lahko tudi misliš, ampak ko gledam dnevni red, seveda tega ni na
               dnevnem redu kar ste sedaj predlagali.</p>
            </sp>
            <sp xml:id="SDT5-OZZP-Nujna-028-2009-11-03.sp120">

               <speaker>PREDSEDNICA JANJA KLASINC:</speaker>

               <p>Seveda, da je.</p>
            </sp>
            <sp xml:id="SDT5-OZZP-Nujna-028-2009-11-03.sp121">

               <speaker>ANTON ANDERLIČ:</speaker>

               <p>Ne. Poročilo o pogajanjih za sklenitev Arbitražnega sporazuma med Republiko Slovenijo
               in Republiko Hrvaško. Gradivo je malce bližje temu, malce bližje, ampak tudi v
               gradivu niso nova stališča v skladu z 71. členom poslovnika. Jaz bom seveda glasoval
               za to, ampak vam povem, da tako kot ste pripravili to sejo, ni korektno in ni v
               skladu ne z Zakonom o zunanjih zadevah, 71. člen, tretji odstavek, niti skladno s
               poslovnikom. Ampak, kot rečeno, ker je namen, da se dopolnijo stališča, ki jih je
               Državni zbor že sprejel, in ker je jutri napovedan podpis, bom to storil. Je pa to na
               skrajni meji korektnega poslovanja med Vlado in Državnim zborom, ko gre za mednarodne
               pogodbe. Poglejte si tretji odstavek 71. člena, zadnji stavek, poglejte si naslov
               točke, ki je tukaj, ki pravi; "Poročilo o pogajanjih za sklenitev arbitražnega
               sporazuma med Republiko Slovenijo in Republiko Hrvaško." To poročilo lahko kadarkoli
               vlada med pogajanji poda, ampak ko gre pa za spremembo stališč, pa piše; "Kadar vlada
               oblikuje <stage type="mag"/> (Nadaljevanje) nova stališča za
               pogajanja v mednarodni pogodbi za katere ratifikacijo je pristojen Državni zbor, jih
               predloži v potrditev delovnemu telesu pristojnemu za zunanjo politiko." To iz te
               točke ni vidno, ampak kot rečeno, jaz bom glasoval samo zato, ker hočem biti korekten
               predvsem do sebe in do svoje vesti, je pač temu tako in tudi gradivo, ki smo ga
               prejeli, ne nosi tega naziva tako kot zahteva zakon, nič drugega. Ampak...</p>
            </sp>
            <sp xml:id="SDT5-OZZP-Nujna-028-2009-11-03.sp122">

               <speaker>PREDSEDNICA JANJA KLASINC:</speaker>

               <p>Je pa sklep v skladu z zakonom.</p>
            </sp>
            <sp xml:id="SDT5-OZZP-Nujna-028-2009-11-03.sp123">

               <speaker>ANTON ANDERLIČ:</speaker>

               <p>No, kot rečeno, jaz obrazlagam svoj glas, vi obrazložite svoj glas. Ni treba
               polemizirati. Sploh ne morete polemizirati z menoj v fazi obrazlage glasu. Res ne. To
               jaz verjamem, verjamem, da vas moti, da sploh pridem na sejo. Verjamem. Verjamem,
               verjamem, ampak to me ne bo ustavilo, da bom povedal tisto kar mislim, da je prav v
               skladu z zakonom in v skladu s poslovnikom. In to je pač moje mnenje, jaz bom
               glasoval, ampak zaradi eventualnih kasnejših nesporazumov sem to moral povedati. Že v
               razpravi sem povedal kaj si o sporazumu mislim in upam, da bo tista izjava kasneje na
               vrsti, in da niste to že dali tudi v ta sklep.</p>
            </sp>
            <sp xml:id="SDT5-OZZP-Nujna-028-2009-11-03.sp124">

               <speaker>PREDSEDNICA JANJA KLASINC:</speaker>

               <p>Najlepša hvala, gospod Anderlič. Gospod Presečnik bi tudi rad obrazložil.</p>
            </sp>
            <sp xml:id="SDT5-OZZP-Nujna-028-2009-11-03.sp125">

               <speaker>JAKOB PRESEČNIK:</speaker>

               <p>Hvala lepa. Torej glede na današnjo razpravo in še posebej glede na predlagani sklep
               vas obveščam, da v predlaganem sklepu vas obveščam, da člana odbora iz Poslanske
               skupine SLS ne bova glasovala in bova obstruirala to glasovanje.</p>
            </sp>
            <sp xml:id="SDT5-OZZP-Nujna-028-2009-11-03.sp126">

               <speaker>PREDSEDNICA JANJA KLASINC:</speaker>

               <p>Gospod Ziherl.</p>
            </sp>
            <sp xml:id="SDT5-OZZP-Nujna-028-2009-11-03.sp127">

               <speaker>MILENKA ZIHERL:</speaker>

               <p>Tudi sam bi želel napovedati v imenu Slovenske demokratske stranke obstrukcijo, kajti
               v celem dnevu je bilo cel kup procesnih napak, niti ni znano s kakšno večino se
               odloča, tekom seje je prišlo do cel kup sprememb in, skratka, tudi Slovenska
               demokratska stranka gre v obstrukcijo.</p>
            </sp>
            <sp xml:id="SDT5-OZZP-Nujna-028-2009-11-03.sp128">

               <speaker>PREDSEDNICA JANJA KLASINC:</speaker>

               <p>V redu. Torej opozicija se je odločila po svoji vesti. Mi pa glasujemo.</p>
               <p>Kdo je za? (10 članov.) Kdo je proti? (Nihče.)</p>
               <p>S tem smo sklepčni, ja. Ja, opozicija je bila zaskrbljena. S tem ugotavljam, da je
               odbor ta sklep sprejel in zaključujem to točko in hkrati tudi 28. nujno sejo Odbora
               za zunanjo politiko.</p>
               <p>(Seja je bila končana 3. november 2009 ob 21.20.)</p>
            </sp>
         </div>
      </body>
   </text>
</TEI>
