<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="KZNJF-Redna-010-2009-12-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">ADCE7744496E118FC125767A002EFB1F</idno>
               <idno type="custom" subtype="day">8908EDE582CCC681C125768C00245699</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=8908EDE582CCC681C125768C00245699</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZNJF-Redna-010-2009-12-10.KZNJF" n="010">
               <name>Redna</name>
               <date when="2009-12-10"/>
            </setting>
         </settingDesc>
         <particDesc>
            <listOrg>
               <org xml:id="KZNJF-Redna-010-2009-12-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZNJF-Redna-010-2009-12-10.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA NADZOR JAVNIH FINANC</stage>
            <stage type="session">10. seja</stage>
            <stage type="date">(10. december 2009)</stage>
            <stage type="chairman">Sejo je vodil mag. Andrej Vizjak, predsednik komisije.</stage>
            <stage type="time">Seja se je pričela ob 12.05.</stage>


            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Pozdravljeni vsi skupaj. Pričenjam 10. redno sejo komisije. Ugotavljam, da smo
               sklepčni. <gap n="..."/><stage>/Oglašanje iz klopi./</stage> Kako da ne? Razpravo bomo začeli, jaz sem
               prepričan, en član komisije se je za začetek seje opravičil, drugi se pa sploh
               opravičili niso, kar pomeni, da je velika verjetnost, da se nam bodo v nadaljevanju
               pridružili in da bomo do odločanja sklepčni.</p>
               <p>Pričenjam 10. redno sejo. Obveščam vas, da so zadržani in se seje ne bodo mogli
               udeležiti zgolj poslanec Vili Trofenik za pričetek seje. Na seji kot nadomestni člani
               s pooblastili sodelujejo mag. Andreja Rihtar namesto poslanke oziroma članice Brede
               Pečan in mag. Branko Grims namesto poslanca Janeza Janše.</p>
               <p>Prehajamo na določitev dnevnega reda. S sklicem ste prejeli tudi predlog dveh točk.
               Vaših predlogov za spremembo v poslovniško predpisanem roku, torej včeraj do 12. ure
               nisem prejel, kar pomeni, da je tako tudi določen dnevni red seje.</p>
               <p>Prešli bi na <title>1. TOČKO DNEVNEGA REDA - PREDLOG ZA PROGRAM DELA RAČUNSKEGA SODIŠČA
                  V LETU 2010.</title> K tej točki smo vabili predstavnike Računskega sodišča, ki jih
               tu lepo pozdravljam. To točko smo pripeljali na dnevni red kot neke vrste dogovor med
               Računskim sodiščem in to komisijo, češ, da je fino, da malo prediskutiramo in da
               Računsko sodišče upošteva tudi usmeritve stališča poslancev oziroma članov komisije
               za nadzor javnih financ pri oblikovanju svojega programa dela za prihodnje leto.
               Seveda imamo v skladu z zakonom tu določene pristojnosti, tudi predloge lahko
               podajamo. To smo tudi že naredili, če se spomnite. Pred nedavnim smo sprejeli tudi
               par sklepov v tem smislu. Kakorkoli mislim, da je koristno stališče članov in tudi
               njihovo mnenje oziroma njihove usmeritve, ker jih pač vsak po svoje tudi zaznamo pri
               vsakdanjem delu. Prosil bi uvodoma predstavnike Računskega sodišča, da bi nam
               predstavili, imamo dva namestnika predsednika gospoda Vesela in gospoda Mladenoviča s
               sodelavci in mislim, da bi bilo dobro, da slišimo najprej njuno oziroma njihovo
               besedo kaj so tisti ključni poudarki. Zavedamo se, da je ta program tajen, da
               posameznih, konkretnih revidirancev v prihodnjem letu nam ne boste razkrili, ampak
               mislim, da je ambicija, da izvemo od vas kje bodo tisti ključni poudarki, tiste
               prioritete glede na vaša opažanja. Seveda bi potem prešli na razpravo in povedali kaj
               si mi mislimo o tem oziroma kakšne dodatne predloge pri tem imamo. Spoštovani, beseda
               je vaša. Gospod Vesel.</p>
            </sp>
            <sp who="SDT5:VeselTomaž">

               <speaker>TOMAŽ VESEL:</speaker>

               <p>Hvala lepa, gospod predsednik. Mogoče res na kratko nekaj teh programskih ali
               načrtovanih izhodišč, ki jih Računsko sodišče mora upoštevati pri pripravi
               vsakoletnega programa dela.</p>
               <p>Kot ste že uvodoma ugotovili seveda program dela za izvrševanje revizijske
               pristojnosti v naslednjem letu zaupen. Jaz, jasno, iz pragmatičnega razloga, da
               zlasti z vidika ciljev, če bi jih razkrili prehitro ne toliko revidirancev, pač pa
               ciljev, bi se ti revidiranci verjetno lahko pravočasno pripravili na svoje lastne
               interpretacije ali pa svoje, bom rekel, nivo evidentiranja, dokazovanja in tako
               naprej. V vseh teh letih to pravilo nikoli ne kršimo. Vendar pa vsako revizijo, ki jo
               Računsko sodišče že prične, ne samo izda revizijsko poročilo, lahko na naših spletnih
               straneh spremljate v tem smislu, da je začeta, kaj je cilj te revizije, kdaj
               predvidoma zaključek te revizije, kakšne so naše ambicije v zvezi s to revizijo in seveda obveščamo na spletnih
               straneh tudi kako revizija poteka vse do izdaje revizijskega poročila. Z zakonom
               določa kar nekaj izhodišč, ki jih moramo upoštevati. Prvo je to izhodišče, da imamo
               nekaj tako imenovanih obveznih letnih revizij, revizijo državnega proračuna, ki je za
               nas ključna in najbolj obsežna revizija po porabi časa, revizija obeh blagajn,
               zdravstvene in pokojninske blagajne kot obvezna revizija in še določeno število
               izvajalcev gospodarskih javnih služb, določeno število občin in negospodarskih javnih
               služb. To nam na nek način te obvezne revizije zajamejo približno, če nekoliko
               pavšaliziram, nekaj več kot polovico razpoložljivega revizorskega časa. Ob tem se
               moramo ustrezno odzvati na pobude, ki jih dobivamo. Vsako leto prejmemo oziroma
               zadnja leta prejmemo letno med 300 in 400 različnih pobud. Ne bom zanikal tega, da so
               število pobud in njihova argumentiranost močno odvisna od prihajajočih volitev,
               bodisi da so državnozborske ali lokalne volitve. Jasno je, da začenjamo prejemati
               številne pobude za lokalne skupnosti glede na to, da se bližajo lokalne volitve v
               naslednjem letu.</p>
               <p>Ker moramo zagotoviti revidiranje ustreznega števila občin in izvajalcev, predvsem
               negospodarskih javnih služb, kajti izvajalcev gospodarskih javnih služb je številčno
               nekoliko manj v primerjavi z, recimo, obliko javnih zavodov, imamo tu nekatere
               težave, kjer moramo obenem zagotoviti pokritost revidiranja, <gap n="..."/><stage>/Nerazumljivo./</stage>
               revidiranje po celotnem teritoriju Republike Slovenije, obenem ga pa seveda nekako
               ciljno usmeriti v najbolj tista področja, kjer so najbolj tvegana. Kot izhodišče za
               načrtovanje števila revizij, če bo diskusija tekla tudi o tem ali naredimo dovolj,
               veste, da v zadnjih letih poročamo o tem, da uspemo narediti nekje med, recimo, 65 in
               75 ali morda 80 revizijo, odvisno od tega ali imamo tudi revizijo o volilni kampanji
               več ne, zaradi tega, ker je v realnosti več kot 170 revizor dni na posameznega
               revizorja v letu nemogoče več kot toliko nemogoče izkoristiti za revizijo. To je eno
               izmed izhodišč, ki ga je potrebno upoštevati.</p>
               <p>Nadalje, dolžni smo upoštevati nekaj pobud oziroma najmanj pet pobud Državnega zbora,
               od tega najmanj dve pobudi opozicijskih poslancev in najmanj dve pobudi delovnih
               teles. Mislim, da je korektno, da povemo kaj smo s čim v tem trenutku razpolagamo na
               Računskem sodišču. V tem trenutku imamo tri pobude, dve pobudi sta pobudi na podlagi
               vaših sklepov iz ene od prejšnjih sej, ter eno pobudo Odbora za kulturo, če se ne
               motim, ki govorijo o pobudi revidiranja poslovanja RTV. Skratka, preprost sklep, je
               nekaj prostora za upoštevanje obveznih pobud s strani Državnega zbora. To programsko
               izhodišče počakamo vse do izteka koledarskega leta, ker moramo biti korektni, se
               pravi, pustimo nekaj prostora za eventualne pobude. Morda je tudi namen današnje
               razprave nekaj v tej smeri.</p>
               <p>Zato, da bo mogoče razprava nekoliko lažja bi pa na kratko predstavil kakšna so naša
               programska izhodišča po posameznih oddelkih oziroma delih Računskega sodišča.
               Računsko sodišče je deljeno na šest oddelkov, ki se ukvarjajo vsak s svojim področjem
               dela ali več področij dela. V prvem revizijskim oddelkom se ukvarjamo z revizijo
               državnega proračuna in neposrednih proračunskih uporabnikov. Ker z revizijo državnega
               proračuna zajamemo večino neposrednih proračunskih uporabnikov z revizijo pravilnosti
               si seveda za preostanek časa namenimo neke določene specifične cilje, za katere v
               tistem letu menimo, da predstavljajo tveganje za širši kontekst poslovanja in
               upravljanje z javnimi financami.  Verjetno je preprost sklep, da nas utegnejo posebej zanimati
               učinkovitost določenih varčevalnih protikriznih ukrepov, reforme državnega proračuna,
               dvoletno načrtovanje državnega proračuna, način poročanja v zvezi z državnim
               proračunom, način evidentiranja posameznih obveznosti, s katerim smo se v preteklosti
               že kar nekaj srečevali, upravljanje državnega premoženja, izvajanje nekaterih prečnih
               revizij in pa tudi zagotovitev revidiranja na tistih področjih, kjer se pa z revizijo
               državnega proračuna ne dotaknemo toliko, predvsem pravosodja in nekaterih drugih
               neodvisnih proračunskih uporabnikov. Toliko mogoče nekaj izhodišč načrtovanja tudi v
               letošnjem letu. Seveda pa o posameznih revidirancih na tem mestu ne moremo
               govoriti.</p>
               <p>V oddelku, ki se ukvarja z revidiranjem lokalne samouprave, vam moramo seveda odkrito
               povedati, da ima Računsko sodišče in vsi skupaj, seveda tudi lokalne samouprave, da
               ima eno določeno specifično težavo in sicer, da ne uspemo zagotoviti stalnega
               revidiranja ali pa zelo pogostega revidiranja vseh lokalnih skupnosti. Nekatere druge
               države v okviru Evropske unije to težavo, seveda gre za vprašanje ekonomije obsega in
               revizij in stroškov v zvezi z revizijo in tudi obsega vrhovnih revizijskih institucij
               Rešujejo na takšen način, večina rešuje na takšen način, da vrhovne revizijske
               institucije nimajo pristojnosti revidirati lokalne samouprave, temveč imajo za to
               ustanovljene posebne revizijske organe ali pa lokalna samouprava zagotovi svoj izkaz,
               revidiranje izkaza in svojega poslovanja na drug način. Druge spet zagotovijo popolno
               revidiranje na ta način, da revidirajo zgolj a, recimo, katerega od izkazov kot
               prečno revizijo vseh lokalnih skupnosti, s tem, da seveda nihče s takšnim načinom
               revidiranja ni posebej zadovoljen ali pa da na nek način pregledajo samo neke vrste
               poslovna poročila lokalnih skupnosti. Glede na to, da je v Sloveniji, primerjalno
               gledano, zelo veliko lokalnih skupnosti glede na teritorij, ki ga pač imamo, veliko
               mislim ne samo po številu, torej po številu seveda, ampak tudi po svojih
               pristojnosti, kajti tudi druge ureditve imajo lokalno samoupravo urejeno na tak
               način, da imajo sicer drobne, če jim smem tako reči, ali manjše enote poslovanja,
               vendar nimajo vseh tako izključnih pristojnosti, ki jih imajo naše lokalne
               samouprave, vključno s proračunom s popolnoma samostojnim razpolaganjem sredstev.
               Imamo tu seveda neko težavo in to težavo lahko kvantificiramo na ta način, da vsaj
               kakšnih 50 slovenskih občin še ni doživelo revizije Računskega sodišča odkar so
               ustanovljene. Nekatere samo delno, skozi prečne revizije, tako, da v zadnjih treh,
               štirih letih to težavo rešujemo na ta način, da uvedemo vsaj nekaj tako imenovanih
               prečnih revizij na tistih področjih tveganja, ki mislimo, da so tveganja na vseh
               slovenskih lokalnih samoupravah, torej občinah in poskušamo zagotoviti čim večje
               število revidirancev in je jasno naš fokus novih revizij, kjer govorimo o reviziji
               pravilnosti poslovanja na teh tako imenovanih nerevidiranih občinah. Če bi kdo seveda
               naredil analizo katere smo že, bi seveda ugotovil katere so nerevidirane in bi med
               njimi verjetno 80% že našel tarče za naslednje leto ali pa naslednje leto Računskega
               sodišča, ker mislimo, da je to pač korektno početje.</p>
               <p>Drugače se pa na tem področju ukvarjamo z nekaj zanimivimi vprašanji, ki so v zadnjem
               času zanimiva za lokalno samoupravo. To je razpolaganje z infrastrukturo, upravljanje
               z infrastrukturo, upravljanje predvsem s stvarnim premoženjem občin, urejanje
               mirujočega prometa, zadolževanjem občine o katerem smo vam že poročali in seveda nas
               tudi zanimajo vprašanja nekaterih moderno javnih finančnih instrumentov, kot so javna
               zasebna partnerstva, stavbne pravice. Vse tisto, kar v zadnjem času ocenjujemo kot
               moderno pa ne morda najbolj posrečeno. To so tisti fokusi, ki bi nas eventualno
               zanimala. Zanima nas seveda tudi vprašanje odnosa ustanovitelja do nekaterih javnih
               podjetij, upravljanje z javnimi zavodi na nivoju  lokalne samouprave. Zanima nas tudi vprašanje koliko
               so občine, zlasti manjše občine sploh sposobne izvajati vse naloge, ki so jim
               določene. Ta realizem nas seveda oziroma o tem nameravamo poročati v naslednjih
               letih, koliko so realno sposobne zagotoviti vse tisto, kar morajo zagotoviti. Pri
               revizijah negospodarskih javnih služb pa imamo seveda naslednjo težavo. Izjemno
               veliko število predvsem zavodov pa tudi drugih izvajalcev negospodarskih javnih
               služb, da o koncesionarjih ne govorimo, ki jih seveda z vsakoletnim naborom enostavno
               ne moremo zajeti. Zato izberemo tu revidirance predvsem na podlagi pobud in na
               podlagi nekih naših revizijskih izkušenj, ki jih imamo v prejšnjih letih. Tu seveda
               vam ne morem posebej govoriti kje bi bil naš fokus, zato ker izberemo tu samo
               poslovanje posameznih zavodov in če vam povem, razkrijem revizijski program, gre pa
               seveda za tiste zavode, pri katerih ne samo, da iz medijev ali pobud ali iz katerih
               drugih virov izvemo, da imajo recimo lahko težave pri svoje poslovanje ali pa imajo
               svojevrstne poglede, temveč tudi to koliko je ta težava recimo splošna na področju
               delovanja zavodov nasploh. Recimo poslovanje oziroma ravnanje svetov zavoda. Koliko
               je to posrečena rešitev, koliko svet zavoda dejansko lahko nadzira poslovanje zavoda
               iz določenih razlogov.</p>
               <p>Drugo. Kako je z razdelitvijo tržne in netržne dejavnosti v zavodih, kako je s
               prevzemanjem obveznosti v breme ustanovitelja, posredno govorim, kar so izjemno
               zanimiva vprašanja. Ne nazadnje nas zanima seveda koliko je zakon o zavodih sploh še
               primeren za sedanjo obliko delovanja zavoda in tako naprej. Kajti čedalje več jih
               pravzaprav na nek način posredno sili v upravljanje tržne dejavnosti kot svoje
               primarne dejavnosti. V prejšnjem času smo, recimo nas posebej zanima potem poseben
               efekt, da bi bili javni zavodi kar oblikovani kot gospodarske družbe, kar seveda
               prinese krepko revolucijo v izvajanje negospodarskih javnih služb v Sloveniji. Tu
               nekje bi bili naši fokusi.</p>
               <p>Potem imamo seveda tudi oddelek, ki se ukvarja s privatizacijo, okoljevarstvenimi
               revizijami in pa revizijami izvajalcev gospodarskih javnih služb, kjer so v glavnem
               seveda javna podjetja. Tu ne gre samo za fokus revidiranja posameznih javnih
               podjetij, ki jih je v primerjavi z zavodom seveda neprimerno manj, temveč gre za
               fokus, ki se veže na vprašanje okolja. Vi veste, da smo v zadnjih letih pogosto se
               oglašali na temo okolja. Tema okolja je nekaj, kar Računsko sodišče ne bo spustilo ne
               glede na to kakšne pobude dobivamo kjerkoli. Zato ker mislimo, da je pomembna tema,
               da je tisto, kar dela ministrstvo, ima seveda neposreden vpliv. Tako kot druga
               ministrstva sicer, ampak ta pa seveda ima tudi izmerljiv vpliv na kvaliteto življenja
               občanov, ne nazadnje tudi na javne dajatve, zato nas zanimajo teme kot so okoljske
               dajatve, vodni viri, ravnanje z odpadki in nekatere, oskrba z vodo in nekatere druge
               sestavine teh okoljskih vprašanj, mimo katerih tudi seveda v naslednjem letu ne bomo
               morali iti.</p>
               <p>Ker v zadnjem letu ali pa recimo v lanskem letu ali pa kakšno leto prej, nekoliko
               manj razpolaganja s finančnim premoženjem države v smislu privatizacije, imamo
               nekoliko manj tarč tudi iz vidika privatizacije, kot je bilo recimo značilno za
               kakšno prejšnje obdobje. To je že gotovo treba povedati. Imamo pa seveda kar nekaj
               novonastalih težav, ki jih mislimo opredeliti, morda tudi kakšno povezano s tako
               imenovanimi protikriznimi ukrepi.</p>
               <p>Nadalje. V oddelku, ki se pa ukvarja samo ali pa izključno z revizijami smotrnosti in
               v okviru tega tudi tako imenovani IT<stage>(?)</stage> revizijami, bomo uvedli novo linijo,
               produktno, če ji smem tako reči, tako imenovanih IT<stage>(?)</stage> revizij. Namreč to je
               revizija, ki jo, katere opažamo pozitivne učinke že recimo z revizijo  delovanja informacijskega sistema
               DURS-a o katerem smo poročali, Inštituta za varovanje zdravja, kjer mislimo v
               naslednjih letih, ne samo v naslednjem, v naslednjih letih sistematično pregledali
               vse največje javne informacijske sisteme v Republiki Sloveniji. Vsa tveganja, ki se
               pojavljajo v zvezi s tem, način oskrbovanja zbirk, do povsem konkretnih tehničnih
               vprašanj, vprašanj varovanja takšnih zbirk, delovanja informacijskih sistemov in
               seveda tudi kako bi bili seveda ti organizirani bolje.</p>
               <p>Na tem oddelku pa seveda realiziramo nekaj tistih zanimivih tem, katerim pa bo
               mislim, da v potrebno v prihodnje namenit še več pozornosti. Ena od njih je recimo
               revizija tako imenovanih RBB, <gap n="..."/><stage>/Angleško./</stage><gap n="..."/> Če je država, torej Državni zbor
               pristal na tezo, da je in seveda se s to tezo jasno strinjamo, da je k rezultatom
               usmerjen proračun prava pot, seveda to je samo prvi korak. Drugi korak bo seveda
               temeljito načrtovanje v to smer in temeljito poročanje o doseženih ciljih in
               rezultatih in tu nastopi Računsko sodišče, že nekoliko prezgodaj, ampak vendarle, s
               tem, da bomo izbrali nekaj organov, nekaj uporabnikov proračunskih ali pa nekaj
               ciljev in v katerem bomo videli koliko je razmerje med načrtovanimi ambicijami,
               porabljenimi sredstvi in rezultati in to je nekaj, pri čemer ne nameravamo popustiti.
               To je nekaj, kar čaka v prihodnjih letih, dobro, toliko vizionarski ne morem biti,
               ampak nekaj, kar čaka recimo v letu ali dveh, za katere lahko še rečem, da pa bi
               participiral na tem, je pa, da ta vprašanja enostavno ne bomo spustili.</p>
               <p>Tudi razdelitev v nekaj programskih shem tudi državnega proračuna je samo korak
               številka 1, ali pa dajmo reči napol korak številka ena. Od tam naprej nas bo seveda
               krepko zanimalo kaj je z doseganjem ciljev. V tem oddelku se ukvarjamo tudi z nekaj,
               dajmo reči temu krovnimi vprašanji, ki pa se ne dotikajo samo posameznega organa ali
               pa njihovega poslovanja, ampak kar nas vseh kot državljanov kot celote. Tu smo se
               ukvarjali z vprašanjem vzgoje predšolskih otrok, ukvarjamo se z vprašanjem kam na
               starost, ukvarjamo se z vprašanjem varnosti prometa, ukvarjamo se z drugimi
               vprašanji, ki pa niso, bom rekel, vezana zgolj na enega revidiranca, temveč na večje
               število revidirancev. Skratka ukvarjamo se z različnimi politikami. Tu bi si seveda,
               iskreno povedano, želeli več diskusije o vsakem našem revizijskem poročilu v tem delu
               v prihodnje. Tu veste, da težko sicer govorim kaj konkretno nas bi zanimalo naslednje
               leto ali kaj nas bo zanimalo oziroma kakšno revizijo bomo izvedli. Ampak glede na to,
               da se celotna država ukvarja z a, varčevanjem in b, s protikriznimi ukrepi oziroma s
               krizo, verjetno tudi mi ne bomo mogli zaostati v tem, da ocenimo kakšen učinek v tej
               smeri.</p>
               <p>Potem je pa seveda še oddelek, ki smo ga pionirsko uvedli v okviru evropskih vrhovnih
               revizijskih institucij v okviru Evropske unije, je pa oddelek, ki se ukvarja z
               mednarodnimi sredstvi oziroma bolj natančno oddelek, ki se ukvarja z revidiranjem
               evropskih sredstev v najširšem pomenu besede. Tu nastaja neka težava, s katero bi vas
               želeli tudi soočiti, morda ni nujno danes pa morda v kakšni priložnosti kakšnega
               obravnavanja tovrstnega poročila iz tega oddelka in sicer slej kot prej se bo
               Računsko sodišče postavilo v situacijo, ko bo razkrilo ali pa je že razkrilo številne
               ali pa nekaj nepravilnosti v povezavi s črpanjem konkretnih evropskih sredstev pa so
               takšna razkritja lahko podlaga za vrnitev sredstev. Tu je seveda dilema samo
               navidezna, naj o tem poročamo ali ne, ker je seveda naša profesionalna korektnost
               mora biti usmerjena v to smer, da seveda o tem poročamo. Za to smo. Potrebno pa se je zavedati neposrednih,
               eventualnih neposrednih posledic tovrstnih revizij. Temu se ne bomo izognili niti v
               naslednjem letu. Ukvarjali se bomo seveda z mednarodnimi pomočmi, ki jih Računsko
               sodišče, pardon, ki jih Republika Slovenija daje. To področje nas posebej zanima in
               pa pridobivanjem tistih evropskih sredstev, ki bi recimo lahko blažili krizo, vsaj
               potencialno ali vsaj iz vidika načrtovanja teh ciljev, lahko ublažijo krizo. Vse
               skupaj revidirancev tako zagotovimo recimo skozi prečne revizije, skozi vse te
               inštrumente, ki jih imamo letno nekje na ravni okoli 100, morda kaj več reviderancev.
               Seveda pa je izračun preprost. Nekaj 100 pobud vsako leto bolj ali manj utemeljenih,
               jih pa Računsko sodišče ne obdela, zaznamo tveganje izmed njih, vendar enostavno
               nimamo kapacitet, da bi reagirali na vsako takšno pobudo. Nekaj v tej smeri bomo v
               tej smeri in sicer reorganizirali se v okviru Računskega sodišča na ta način, da bomo
               bolj odzivni z uporabo tako imenovanega instrumenta predrevizijske poizvedbe, ki pa
               nekomulira v revizijskem poročilu, kar je težava sama po sebi, zato bomo verjetno v
               naslednjih letih poročali o nekaj manj porabe neposrednega revizijskega časa za
               revizije pa nekaj več o predrevizijskih poizvedbah, kjer lahko pa reagiramo na, bom
               rekel po bližnjici. Toliko o tem v uvodu. Seveda smo pa zelo veseli vsake sugestije v
               smeri revizij, ki bi jih lahko opravili. Hvala lepa.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Želi še kdo drug? Ne. Torej na podlagi tega uvoda odpiram razpravo
               poslank in poslancev. Kdo želi prvi spregovoriti? Poslanec Posedel. Prosim.</p>
            </sp>
            <sp who="SDT5:PosedelAlojz">

               <speaker>LOJZE POSEDEL:</speaker>

               <p>Hvala za besedo predsednik. Lep pozdrav vsem. Torej pod to zelo zanimivo točko, bi
               želel tudi sam povedati določene poglede, ki jih imamo tisti, ki se srečujemo s temi
               poročili tako tu v Državnem zboru, ali pa tudi na lokalni ravni in, da je zagotovo
               delo, ki ga opravlja Računsko sodišče zelo pomembno in je prav, da ga tudi usmerjamo
               in razumemo v tistem osnovnem namenu, kar Računsko sodišče vedno tudi poudarja in kar
               je tudi zapisano. Se pravi, da gre za ugotovitev dejstev in pa potem tudi za skupno
               prizadevanje, odpravo nejasnosti ali pa nepravilnosti. Tako, da se mi zdi, da je
               pomembna predvsem ta druga faza, ko je enkrat ugotovljeno dejansko stanje in ko so
               ugotovljene nepravilnosti ali pa določene stvari <gap n="..."/><stage>/Nerazumljivo./</stage><gap n="..."/>, da se potem z
               iskanjem rešitev pomaga in na tak način potem tudi svetuje v drugih sredinah. Zato je
               zelo zanimivo in pa tudi prav, poziv, ki smo ga zdaj slišali, da si tudi Računsko
               sodišče želi več diskusije v posameznih primerih, ki dejansko lahko pripeljejo do, če
               se samo strogo izvaja ali pa ne upošteva širšega konteksta, lahko pride do posledic,
               ki si jih verjetno ne želimo ali pa so lahko tudi zelo drage ali pa celo lahko rečem,
               katastrofalne, če nekako poslušamo in vemo kaj se je dogajalo pri koriščenju
               evropskih sredstev. Zato verjetno ni vsem cilj samo nekaj ugotoviti zato, da bodo
               sankcije velike ali pa boleče, ampak, da se dejansko najde način kako te zadeve
                  uskladiti. Jaz mislim, da
               je v tej predstavitvi programa zelo pomembno tudi to dejstvo bilo izpostavljeno, da
               je usmeritev Računskega sodišča v tisti del, kot je tveganje največje, in da se
               usmerjajo revizije v ta del, in da se preko pobud tudi fokusira kje to je. Jaz sem
               prepričan, da bi bilo dobro, da danes tudi kot odbor sprejmemo pobudo, ker smo o tem
               že veliko govorili, je to dejstvo zadolženosti slovenskih občin. Jaz sem prepričan,
               da je to tema o kateri smo že tudi kot Komisija za nadzor javnih financ obravnavali
               že, mislim da spomladi pa potem jeseni, da smo tudi zadolžili ministrstvo za finance,
               da pripravi te preglede, in da bi glede na to, bilo omenjeno, da so drugo leto
               lokalne volitve, nek tak prečen pregled pri vseh slovenskih občinah bil s tega
               področja zadolženosti, bom rekel, skoraj nujen. Vemo kaj se dela zadnje leto pred
               volitvami, kako lahko tisti, ki so stari župani, tudi izkoristijo to obdobje in se
               potem posledice pokažejo šele ob nastopu novega mandata, in da bi bilo to dobro, če
               bi na nek način se lahko ta preverka oziroma ta ugotovitev dejanske zadolženosti
               slovenskih občin ugotovila. To bo pomembno tudi zaradi koriščenja evropskih sredstev
               v nadaljnjem obdobju, ker sem osebno prepričan, da je zadolženost in pa kondicija
               slovenskih občin zelo, po eni strani zadolženost zelo velika, po drugi strani pa
               možnost sofinanciranja zelo majhna. To vsak župan in pa strokovne službe razlagajo po
               svojem, tudi te nove, prej je bilo rečeno, moderne oblike podeljevanja stavbnih
               pravic, iskanja možnosti takšnih in drugačnih, javno zasebnih partnerstvih, kar
               mislim, da v Sloveniji še ni niti enega primera, ki bi dejansko sedel in bil speljan
               tako kot ga zakonodaja zahteva. In da bi na tem področju bilo potrebno to preverko
               narediti in mislim, da bi bilo najbolj korektno in pošteno, če bi se to naredilo za
               vseh 210 slovenskih občin. Verjetno bi bilo zelo dobrodošlo.</p>
               <p>V povezavi s tem tudi sprememba, ki smo jo v Sloveniji letos doživeli, je to
               preoblikovanje komunalnih podjetij in pa relacije med občinami in pa tistimi, ki
               izvajajo javno gospodarsko službo. Mislim, da bo v tem obdobju, sicer je potrebno
               pogodbe na lokalni ravni podpisati do 31. decembra, ampak zaradi zamujanja tako s
               strani Ministrstva za okolje in pa predvsem zelo raznolike oblike, kako so te
               gospodarske službe po Sloveniji urejene, da bo tukaj prihajalo do marsičesa. Celo do
               tistega kar je tudi v programu bilo obdelano, se pravi oddelek lastninjenja. Tudi
               tukaj lahko pride v tem postopku uvajanja tega novega zakona na komunalnem področju
               do tudi neprimernih oblik lastninjenja, ko se bodo občine pač odpovedale neke
               infrastrukture, jo predale nekomu ne s pogodbo, najemno, ali kaj podobnega ali pa z
               direktnim prelivanjem v zasebne žepe. Tudi te ideje so, tudi te primeri so, tako da
               sam bi zagotovo dal kot pobudo ali pa kot predlog, da se temu področju, ki se sedaj
               odvija v slovenskih občinah, nameni posebno pozornost. Popolnoma pa se strinjam tudi
               s problemi, ki so povezani s tem,  Zakonom o zavodih. Ta zakon je zagotovo že preživet in neprimeren,
               predstavlja ogromno težavo pri samem izvajanju in pa tudi v relaciji ustanovitelj in
               pa javni zavod, z brezplodnimi zapleti in pa neizvajanjem namena, zakaj so zavodi
               ustanovljeni, ker se potem zapletajo zadeve glede tržne, netržne dejavnosti in
               podobno. Tako da, to je zagotovo, takšni primeri so lahko zelo dobri kot osnova, da
               se pri pregledu ugotovijo to nepravilnosti in da se potem zakon in pa zakonodaja tem
               področju spremeni. Tako da, ponavljam, mislim da bi bilo dobro, predsednik, da bi na
               koncu razprave to pobudo, mogoče tudi kot pobudo odbora za pregled oziroma to oceno
               finančne zadolženosti slovenskih občin tudi predlagali kot prioritetno nalogo tudi iz
               vidika prihajajočih lokalnih volitev za naslednje leto. Hvala.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Dovolite, da samo obvestim, da smo sedaj pa sklepčni in sicer namesto
               poslanca Rada Likarja, je tukaj prisotna s pooblastilom, poslanka Alenka Jeraj.</p>
               <p>Morebiti samo en kratek proceduralni predlog. Mi bi pravzaprav vse pobude, ki jih
               bomo izrekli na koncu, kako bi rekel, predlagali Računskemu sodišču, da jih pri
               programu upošteva. Kajti, jaz če sem prav razumel, je del tega že zajet, kot ste
               povedali, in verjetno bo tudi v nadaljevanju kar precej tega. Morebiti pa smo eno
               dopolnilo temu. Res je, mi smo dobili podatke o Ministrstva za finance glede
               zadolženosti občin, vendar je to samo en zelo ozek segment. Obstajajo cele, bi rekel,
               inovativne oblike prikritega zadolževanja občin, ki se jih pa kar tako ne da
               ugotoviti in to lahko naredi le revizija, podrobna. Na primer, ena izmed občin izpred
               let, se mi zdi, je prodala eno svojo nepremičnino in jo hkrati vzela na lizing nazaj,
               kar pomeni, po domače povedano, da je dobila kredit, ki ga postopno odplačuje. To je
               en tak prikrit način, ki ni šel v kvoto zadolževanja. In takih verjetno inovacij je
               kar nekaj. Ne, jaz gledam<gap n="..."/> <gap n="..."/><stage>/Smeh./</stage><gap n="..."/> Ja, saj smo vsi Štajerci ja. Tako da je
               verjetno takih prikritih oblik kar nekaj in je zato dobro, da se jim posveti nekaj
               več. In to je bil tudi ena izmed zadnjih sklepov komisije na predlog poslanca
               Trofenika, ki pa potem seveda v tem delu ni bil realiziran, ker tudi, ko smo ga
               naložili Ministrstvu za finance in seveda, on ima pa to omejene pristojnosti.
               Naslednji se je k besedi javil poslancev Černač. Prosim.</p>
            </sp>
            <sp who="SDT5:ČernačZvonko">

               <speaker>ZVONKO ČERNAČ:</speaker>

               <p>Hvala. Lep pozdrav vsem! Sedaj, gotovo nas na tej komisiji najbolj zanimajo te
               revizije, ki se nanašajo na področje gospodarnosti oziroma smotrnosti, bolj kot tisti
               računovodski del in glede tega smo že nekajkrat, mislim da debatirali o tem, da je
               Računsko sodišče v zadnjih letih tukaj naredilo pomembne korake naprej na tem
               področju in mislim, da je prav, da se ta poudarek, ki je bil dan v temu, tudi v
               bodoče nadaljuje. Vprašanje je, koliko se potem učinki tega poznajo v praksi. Eno
               izmed revizij, ki ste jo opravili nedavno tega, govorijo o gospodarnosti opravljanja
               z nepremičnim državnim premoženjem. En segment je bil posebej izvzet, ki se nanaša na
               številne prazne nepremičnine, ki so v lasti države in tam so bile ugotovitve jasne in
               nesporne. Žal na tem področju se ne dogaja kaj dosti. Res je, da so predpisi taki kot
               so, čudni, in zadeva do neke mere birokratizirajo. Ampak podatek,  ki je bil izrečen, mislim da maja meseca
               letos visokega uradnika Ministrstva za obrambo, da ima država z vsakim praznim
               stanovanjem tisoč evrov stroškov letno je tak, bi rekel, alarmanten, to pomeni
               predvsem 929-ih kolikor so takrat ocenili, da jih je praznih, to pomeni, da odleti
               vsako leto v nebo milijon evrov iz naslova plačila stroškov, zato ker je stanovanje
               prazno, da ne upoštevamo še dva milijona in pol nerealizirane najemnine po neki
               minimalni vrednosti 200 evrov na stanovanje. Samo kot primer, se pravi, ugotovitev je
               bila, napisano je bilo, kaj je potrebno narediti, sedaj mislim da je par leta okoli,
               učinkov nekih ni, dogajajo pa se seveda vsak dan novi, taki negospodarni prejemi kot
               je na primer ta zgodba s Falconom, v enem letu je na Falconu izpuhtelo tudi ene 2
               milijona evrov. Najemnina, ki ni bila realizirana v enem letu znaša milijon 500 tisoč
               dolarjev. Stroški, ki so bili v tem obdobju se je s tem letalom mešetarilo po
               birokratsko to pa tudi tam nekje na rangu milijona evrov. Samo pri dveh relativno
               majhnih zadevah, ki pomenita učinkovitejše delovanje administracije, se pravi, je šlo
               denarja za eden vrtec v katerega bi lahko dali 300 otrok. Verjetno bi bilo prav, da
               tudi mi na tej komisiji na te stvari večkrat opozorimo in damo tudi neki javni apel,
               da če se nekaj glede tega ugotovi, da bi bilo tudi prav, da se nekdo nad tem zamisli
               in ustrezne ukrepe relativno hitro sprejme, da se take negospodarnosti ne bodo
               dogajale več.</p>
               <p>Druga zadeva, ki je bila omenjena, kjer pa po moje bo določena težava, res je, da je
               bilo veliko govora o tem tako imenovanem rezultatom usmerjan in proračunom za 2010 in
               2011, vendar v teh dokumentih, ki smo jih obravnavali v Državnem zboru na nekih
               opredeljenih ciljev in merljivih rezultatov ni bilo zaslediti, tako da, tukaj bo
               verjetno naloga težka, ampak ne glede na to, prav je, da se vzpostavi in da skozi
               ugotovitev opozori na tisto, kar bi moralo biti posebno v teh časih pa ni. Bilo je
               govora dosti o varčevanju, jaz ga moram povedati, ne vidim v temu nivoju državnega
               proračuna, ker če se odhodki iz 8 milijard v času debelih krav povečajo na 10
               milijard v času suhih krav to seveda ni varčevanje, ampak je to trošenje, ekspenzivno
               trošenje, večanje javne porabe tistega neproduktivnega dela in ne pomeni nobene
               dodane vrednosti in je to velik problem. Jaz podpiram, da se skozi revizijo
               smotrnosti tudi te ugotovitve poskušajo pridobiti. Zadolževanje, ki pa bo nastalo iz
               tega nevarčevanja v prihodnjih dveh letih bo pa nekje na rangu kot smo lahko brali 15
               milijard 700 milijonov evrov, konec leta 2011, kar pomeni, da bo povprečni Slovenec
               zadolžen za 8 tisoč evrov in je zadolženost slovenskih občin v primerjavi s to
               številko šala mala in vemo, da je zadolženost približno 230 evrov na prebivalce
               slovenske povprečje, nekje nekaj več, nekje nekaj manj. Recimo, Ljubljana je že preko
               700 evrov na prebivalca s temi vladnimi zadolžitvami. Polovica dolga vseh slovenskih
               občin je lociranega ravno v ljubljanski občini, 200 milijonov 450 milijonov evrov,
               kar pomeni, da je zadolževanje na lokalnem nivoju, po moje, pomembno predvsem z
               vidika ugotovitve, ali je državna regulativa glede na naloge, ki jih imajo občine v
               zadnjih letih pravilno pozicionirane ali ne. Ker, če ima občina nalogo, da zagotavlja
               investicije v osnovno šolsko in vrtčevsko varstvo nima pa na drugi strani resursa za
               ta namen in se tudi nihče ne pobriga, da bi tiste, ki so na voljo, govorim o
               evropskih sredstvih, sprocesiral, da bi lahko občine  za njih kandidirale, potem to ni problem občin, ampak je
               problem države in državne birokracije, ki ne naredi tistega, kar bi lahko, da bi se
               tudi sredstva, ki so na voljo uspešno in produktivno uporablja, zaradi tega je
               nedopustno in nerazumljivo, da v letu 2009 ni bilo tako imenovanega petega razpisa
               preko 200 milijonov evropskega denarja, ki je bil namenjen za posamezne projekte po
               občinah tudi za vrtce, niti enega evra ni bilo mogoče iz tega naslova koristiti. Če
               se bo zgodil do konca februarja, vprašanje koliko tega bo mogoče koristiti v letu
               2010. Pomeni, da ni problem v lokalnih skupnostih, ampak je problem pri tistih, ki
               kreirajo politiko odnosa do lokalnih skupnosti in do nalog, ki so jim z zakonom
               podeljene. Jaz sem že večkrat povedal, če je temu tako, potem ni nobene potrebe, da
               so lokalne skupnosti po zakonu ustanoviteljice nekih javnih zavodov, če imajo s tem
               samo neko breme, za katerega ne dobijo nobenih ustreznih finančnih sredstev v ozadju.
               Da pa se je povečal obseg tistega, kar morajo občine financirati v zadnjih letih vemo
               pa vsi. Če pogledamo samo ta porast števila otrok, zadnjič je minister povedal, da je
               pred vrati vrtcev po Sloveniji ostalo 2 tisoč 600 otrok septembra letos ob tem, da
               jih je bilo okoli 2 tisoč dodatno sprejetih s takimi ali drugačnimi ukrepi pomeni
               samo, da se je ta strošek bistveno povečal glede na stanje pred tremi leti, ni pa
               adekvatno ovrednoten pri sredstvih, ki jih občine dobivajo na podlagi veljavne
               zakonodaje za to, da lahko normalno funkcionirajo. Jaz podpiram to zadevo v tem
               smislu, da se skozi to ugotovi ne v tem smislu problematiziranja, zadolževanja, kjer
               je usmerjeno in glavno neusmerjeno v naložbe, v produktivne investicije, ampak v tem
               smislu, kjer je problem, zaradi tega, ker ni zadosti resursov za financiranje tekočih
               nalog.</p>
               <p>Glede na to, kar je bilo povedano bi jaz predlagal, da bi se v ta program za
               naslednje leto uvrstila ena revizija smotrnosti predvsem iz tega vidika, da smo bili
               mi soočeni s 100% povečanjem sredstev za ta namen v primerjavi z letom 2009, za leto
               2010 je nekje podvojen obseg sredstev za komisijo za preprečevanje korupcije. Glede
               na aktivnosti v preteklih letih je moja ocena, da komisija glede na naloge, ki jih
               ima ni ravno opravičila svojega poslanstva. Njena naloga je spremljanje stanja
               funkcionarjev in moje razmišljanje, kako naj to počne je tako, da seveda vzame enih
               par naključno izbranih in jih malo bolj podrobno preveri in da na mizo in reče, tukaj
               je bil problem, tukaj ni bilo problema ali pa nekoga, ki je bil javno izpostavljen,
               vaš predsednik, gospod Golobič pač vzame in asociira po dolgem in po čez in da na
               mizo rezultate. To je po mojem funkcija komisije. Da ugotovi, ali se je v skladu z
               zakonom spremenilo premoženje tega funkcionarja in če se je, zakaj se je in kje so
               mehanizmi, ki so temu narekovali oziroma ali je kaj od tistega, kar je v zakonu
               prepovedano kršil. Jaz te naloge moram povedati v zadnjih letih kolikor spremljam to
               delo nisem videl. Videl sem kup nekih načelnih pravnih mnenj, ki so iz strokovnega
               vidika lahko zelo vprašljiva in ki ne pripomorejo k temu, zaradi česar je komisija
               namenjena. Se pravi, na eni strani prevetritvi, na drugi pa tudi penalizaciji v
               povezavi z represivnim aparatom.</p>
               <p>Po mojem mnenju bi bilo pametno, da glede na to, da se ta sredstva podvajajo nismo pa
               videli tudi v razpravi ne, zakaj razen tukaj, kar se šušlja, da se bivša poslanka
               namerava tam zaposliti, da vidimo, kaj je namen temu 100% povečanju sredstev, to pa
               bomo lahko videli, po mojem, na ta način, da se opravi  ta revizija smotrnosti. Komisija za preprečevanje
               korupcije za leto 2007, 2008 in 2009 in iz tega vidika tudi aplikacija glede na to
               povečanje za 2010. Hvala lepa.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Mogoče bi še sam nekaj predlog navedel. Nekateri se zelo prekrivajo s
               tem, kar je bilo že povedano.</p>
               <p>Sam sem si pravzaprav predstavljal, da je pripravo proračuna za leto 2010 in 2011 bil
               eden neposrečen poizkus kako se odzvati na priporočila Računskega sodišča. Namreč,
               veliko je bilo na začetku tega leta govorjenja o tem, da se bo zamenjal pristop pri
               planiranju javnih financ oziroma proračunskega denarja v prihodnje, da bo sedaj
               pravzaprav zadeva potekala na podlagi nekih programskih, prioritetnih ciljev in potem
               bo posledično sledil razrez verjetno po resorjih. Zato bi bilo najmanj kar je
               potrebno spremeniti Zakon o javnih financah in narediti pravzaprav drugačne, formalne
               podlage za pripravo proračuna. To se ni zgodilo, kljub temu, da je bil Zakon o javnih
               financah dvakrat parlamentarni obravnavi letos in je torej priprava proračun formalno
               potekala povsem na enaki način kot doslej, torej se ta priporočila Računskega sodišča
               in neki apel po drugačnem pristopu ni izkoristil, zato tudi mene pravzaprav zanima,
               kakšno je stališče Računskega sodišča o tej neki dvojnosti planiranja kot smo ga
               zasledili v teh dveh dokumentih. Na eni strani po stari pripravljen razred po
               neposrednih teh proračunskih porabnikih in po drugi stani na koncu neki seštevek, ki
               je bil <q>"kao"</q> tisto, kar želi.</p>
               <p>Jaz sem večkrat izpostavil v proračunski diskusiji, da bi za mene bil v času
               gospodarske, finančne krize k cilju naravnan proračun, da bi se skozi ukrepe teh
               gospodarskih vplivih odslikovalo in koliko delovnih mest bo, kakšne bodo dodane
               vrednost na zaposlenega, itd. Teh ciljev v proračunskih dokumentih ni zaslediti. Tudi
               mene bi zanimalo recimo, ko bo revidiralo Računsko sodišče ta dokument, ker ga mora,
               bi bilo dobro, da se mogoče malo več tudi temu posveti. To je pravzaprav dobronamerno
               za v prihodnje. Jaz upam, da bi ponovni poziv verjetno le prepričal tudi Vlado, da bi
               že pri popravku proračuna za 2011, ki bo sledil konec prihodnjega leta spopade
               morebiti s tem izzivov, da ne govorim o proračunih za 2012.</p>
               <p>Jaz opažam še vedno eden velik problem razpolaganja s stvarnim in finančnim
               premoženjem države pa tudi občine. Tudi to je bilo že omenjeno. Celo, baje, obstajajo
               primeri v letošnjem letu, ko se je prodajalo državno premoženje brez sklepov vlade.
               To se pravi, da ni bilo sklepov vlade pa se je kljub temu prodalo neko naložbo
               države. Sedaj verjetno je prvič to vprašanje zakonitosti, drugič pa smotrnosti.
               Veljalo bi temu nekako posvetiti. Res je tega manj, ker je pač situacija taka in je
               prav, da je tega manj, to ste tudi omenili uvodoma, ampak kljub temu bi veljalo še
               posebej recimo osvetliti ob revizijah, ki jih imate, ker vse proračunske porabnike
               revidirate še posebej to.</p>
               <p>Zelo pozdravljam tako kot ste povedali, da boste revidirali smotrnost ukrepov, ki so
               bili na tem socialnem področju, še posebej recimo zakona, ki ureja subvencioniranje
               polnega delovnega časa, zakona, ki ureja subvencioniranje čakanja na delo.  Torej, ali so te ukrepi bili
               dovolj ciljani, da so preprečevali tudi številne zlorabe. Namreč slišali smo veliko
               očitkov, ne samo v slovenskem prostoru, ampak tudi od zunaj, da so ti ukrepi, tako bi
               rekel, premalo ciljani in dovoljujejo ogromno zlorab. Kar pomeni tudi podjetja, ki
               niso imela manj dela ali pa so imela neznatno manj dela, so šla v te ukrepe, bolj
               birokratsko, samo zato, da so pridobile denar, hkrati pa ga seveda niso potrebovala,
               če ga je pač država ponujala in da tukaj ni bilo varovalk, v okviru te zakonske
               rešitve, ki bi preprečevale takšno zlorabo.</p>
               <p>Še enkrat, mislim, da so bili ti ukrepi potrebni, ko govorimo za socialni del
               ukrepov. Vendar bi bilo res za proučiti ali so bili dovolj kakovostno pripravljeni.
               Govorili smo že o teh prikritih načinih zadolževanja občin. Jaz bi še poudaril eno
               težavo, ki je predvsem v zadnjem času značilna za Ministrstvo za zdravje. Ministrstvo
               za zdravje se je odločilo, da bo zmanjšalo financiranje tako ali drugače
               financiranje, tako bolnišnic, kot tudi zdravstvenih domov in lekarn, brez nekih
               podlag za to. Posledično so nastale težave. V bolnišnicah se je zgodilo, da poslujejo
               praktično vse z izgubo, pa ne zaradi tega, ker so kaj spremenili v poslovanju, ampak
               zaradi tega, ker je za iste programe manj denarja. Podobno je tudi pri zdravstvenih
               domovih in podobno je tudi pri lekarnah. Sicer je to relacija tudi z zavarovalnicami,
               zato je tak kompleksen problem, ki bi ga veljalo osvetliti. Torej ali je pristop
               takšen, da se gre varčevati in se kar linearno vsem, ki so na posameznem proračunu
               odreže sredstva in se jim reče znajdite se. Narediti pa toliko ali pa še več, kot
               morate. Jaz mislim, da je to v zdravstvu to malo težko narediti, pa verjetno v
               šolstvu tudi, pa še kje. To bi veljalo mogoče malo bolj osvetliti ob revidiranju teh
               proračunskih porabnikov.</p>
               <p>Tudi sam menim, da je veliko različnih in po moje netočnih informacij v javnosti
               glede smotrnosti črpanja evropskih sredstev. Jaz celo bojim, da smo zdaj sredi ali pa
               bi rekel, smo že kar zakorakali v to finančno perspektivo 2007-2013 in a se nam zna
               zgoditi, da se nekatera sredstva, če se ne bo hitro kaj zgodilo, sploh ne bo dalo
               počrpati. In da je ta fikcija o neto prejemnici sredstev s strani Slovenije prikriva
               neke druge, v bistvu neke druge okoliščine, ki se dogajajo in morebiti bi ta tema
               veljala posebne pozornosti.</p>
               <p>Predlagal bi, da se pri, to vem, da poteka, mogoče bi samo še dodatno opozoril, da bi
               se pri vizijah, po posameznih resorjih, zlasti to govorim recimo o resorjih, kjer
               razpolagajo s precej mehkega denarja, ki ga ob razpisu razdelijo, da bi se posvetilo
               učinkom oziroma smotrnosti teh razpisov. To še posebej recimo velja za znanost in
               tehnologijo. Mi si vsi želimo, da bi tukaj naredila Slovenija en razvojni premik, en
               tehnološki preboj, da bi postala dejansko na znanju temelječa družba. Sprašujem pa se, ali denar, ki je
               za to namenjen doseže oziroma sledi temu cilju ali gre za smotrno investiranje ali ne
               gre bolj ali manj za financiranje nekih formalnih in neformalnih skupin, ki
               pravzaprav mešajo meglo že dolgo let, bora malo učinka, pa je od tega. Tako, da bi se
               pri teh sredstvih namenjenih, tako gospodarskemu, tehnološkemu razvoju, kakor tudi
               razvojno raziskovalnim projektom skozi različne resorje morebiti namenilo malo več
               pozornosti v smislu smotrnosti porabe tega denarja in temu ali so dovolj jasno
               postavljeni cilji ali so dovolj jasno poznana tudi merila za spremljanje teh ciljev
               in ali se potem v končni fazi to tudi na koncu realizira in izvede. Ali so potem te
               cilji prisotni, še posebej zaradi tega, ker se je od takrat, ko so bile podpisane
               pogodbe, pa do danes, ko so realizirane, stvar drastično spremenila. Številna
               podjetja, ki so partnerji v teh projektih, so zašla bodisi v težave, bodisi se jim je
               stvar tako obrnila na glavo, da vprašanje ali lahko izpolnjujejo še vse tiste zaveze,
               ki so jih dale takrat, ko so sredstva prejele oziroma, ko so stopile v določene
               projekte. To je pravzaprav eno zelo široko področje, ki je lahko razmeroma
               problematično.</p>
               <p>Pa ne vem, tudi to, mi smo se precej ukvarjajo na tej komisiji s smotrnostjo naložb
               sklada za razgradnjo jedrske elektrarne Krško in je bilo večkrat podčrtano s strani
               nekaterih članov, da je šlo za nesmotrna in ne vem kakšna še ravnanja in zato je tudi
               komisija sprejela sklep, da to revidira, kolikor vem, ste s to revizijo začeli. Zelo
               zanimivo bi bilo, da se revidirajo naložbene politike tudi v drugih, podobnih
               institucij še posebej kakšnih pokojninskih skladov oziroma takšnih institucij ki so
               imeli podobne okoliščine in podobne težave. Skratka, ko so investirali v določene
               portfelje, takšne in drugačne, v letih 2008, 2007 in se jim je seveda postavila tudi
               na koncu ta problematika, zmanjšanje njihovih portfeljev, zaradi razmer na
               kapitalskih trgih. Jaz mislim, da so to pokojninski skladi, državni pokojninski
               skladi, kjer ima Računsko sodišče verjetno tudi kakšno pristojnost. Jaz mislim, če
               nimamo tukaj nekih paralel, nekih primerljivih stvari je zelo težko enega izpostaviti
               in rečeš, ta je pa, ne vem, nesmotrno ravnal ob tem, da vsi vemo, da je svetovna
               gospodarska in finančna in da ji noben ni mogel ubežati. Tudi na luno ne. In kdo
               misli, da se je seveda, gospodarstvo slovenskega in slovenskih finančnih sistemov
               lotila, da se pa enega sklada nekje ni, ta živi verjetno v nerealnem svetu. Zato bi
               me zanimalo, kako se je to odrazilo na portfeljih skladov, ki so takšni, od katerih
               je tudi odvisno, neka stabilnost naložb državljanov ne nazadnje, saj gre za vplačila,
               ki jih vsakomesečno odvajajo, ko govorimo o pokojninskih skladih.</p>
               <p>Toliko z moje strani. Jaz mislim, da je teh nekaj sugestij nadgradilo, tiste, ki so
               bile že zdaj izrečene. Kdo še želi? Poslanec Posedel.</p>
            </sp>
            <sp who="SDT5:PosedelAlojz">

               <speaker>LOJZE POSEDEL:</speaker>

               <p>Hvala za besedo. Jaz bi v tej razpravi zaključil, vsaj z moje strani to, da je edina
               sreča, da je Računsko sodišče neodvisni organ, najvišji organ nadzora javnih financ.
               Če bi slučajno ne bilo tako, si težko predstavljam, na tak način, da<stage>(?)</stage> lahko sploh
               dela, če si programa ne bi sami naredili po njihovi oceni, po njihovem programu,
               enakomernem zastopanosti vse tiste kriterije, ki smo jih na začetku slišali, da se
               upoštevajo.  Če bi poslušali
               tole našo razpravo, se vidi, da je izrazito politična, in je<gap n="..."/></p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Saj smo politiki.</p>
            </sp>
            <sp who="SDT5:PosedelAlojz">

               <speaker>LOJZE POSEDEL:</speaker>

               <p>Ja, saj tudi je logično, da je potem tudi razprava takšna, in da je<gap n="..."/></p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Ne se tega sramovati.</p>
            </sp>
            <sp who="SDT5:PosedelAlojz">

               <speaker>LOJZE POSEDEL:</speaker>

               <p>Ne, sigurno da ne, ampak zaradi korektnosti bi bilo potem prav, da se takšne zadeve,
               kot je bilo z vaše strani, predsednik, da se šušlja o neki prodaji, da to ni, bom
               rekel, primer razprave, ker če se poznajo dejstva, če se vedo, je potem treba tudi
               opraviti določene aktivnosti, ne kot politik, ampak kot državljan in zadeve prijaviti
               ali pa speljati. Ker drugače pelje do tega, da se ne šušlja, da se celo ve kako so
               bile pa v enem drugem obdobju določene transakcije sprovedene, s kakšno ne
               transparentnostjo, kako pod mizo, in da te razprave zagotovo ne peljejo nikamor.
               Enako kot, recimo, kolega Černač, bom imenoval zato, da bo lažja replika, o problemih
               vrtcev. Jaz zelo dobro poznam problematiko lokalnih skupnosti in vrtcev, ki se ni
               pojavila prostorska stiska samo zaradi večjega in hvala bogu, večjega števila
               novorojenčkov, ampak tudi zaradi zelo všečne odločitve prejšnje vlade po brezplačnem
               mestu za drugega otroka. To je bila direktno na eni strani pritisk ali pa odločitev
               vlade, pa drugi strani to kar ste vi sami opozorili, ne tudi zagotovitev sredstev
               občin. Zato občine rešujejo vsaka na svoj način, z zadolževanjem, z montažnimi vrtci,
               z vsemi možnimi oblikami, ki si jih pač župani morajo ali pa moramo izmisliti za to,
               da lahko zadostimo tem potrebam. Tako da, lahko še samo, če dovolite, glede Komisije
               za preprečevanje korupcije. Meni je povečanje logično, kar sem spremljal v prejšnjem
               mandatu kako se je zmanjševala sredstva za to komisijo, ki so jo nekateri želeli tudi
               ukiniti. Ne rečem vi, ne rečem imen, ampak želja je bila vse skozi, da to pač ni
               prava komisija, da bo neka druga, in da smo to pred očmi gledali, in da sedaj, ko je
               odločitev drugačna, ker se zavedamo, da je preprečevanje korupcije zelo pomembno, da
               je normalno da je tudi postavka v proračunu večja kot je bila v preteklem obdobju, in
               da je tudi to dobro, da je komisija samostojna in da verjetno ne bo prišla pod vtis
               neke politične komisije, ki bo odrejala koga se bo gledalo. Ker če ste že imenovali
               našega predsednika Golobiča, ne da bi ga secirala ta komisija, secirate ga, bom rekel
               tisti iz opozicije, ki vam odgovarja, da se to vrti in da se ponavljajo njegovi
               grehi, ne dodeli se mu pa niti ne v preiskovalni komisiji status osumljenca, da bi
               lahko postopek stekel. Tako da, v teh zadevah so vedno pogledi različni glede iz
               katere pozicije jih gledaš, ali iz opozicije ali s koalicije. Tako da, ponavljam, da
               je edina sreča, da program Računsko sodišče pripravlja samo, in da bodo verjetno tudi
               te pobude, ki smo jih dali, upoštevalo ali pa ne.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Namesto poslanca Rada Likarja, je sedaj z nami Ivan Grill. Replika,
               poslanec Černač. Prosim.</p>
            </sp>
            <sp who="SDT5:ČernačZvonko">

               <speaker>ZVONKO ČERNAČ:</speaker>

               <p>Bom čisto kratek. Ampak glede tega slednjega, glede vašega predsednika gospoda
               Golobiča. Jaz sem ta primer navedel kot primer v sklopu drugih primerov in sem zadevo
               širše obrazložil, ne bom sedaj ponavljal, ko sem govoril o tem, da bi bilo treba
               opraviti revizijo smotrnosti. Bom pa sedaj razložil kaj sem imel v mislih. V financah
               je bil ta delež, ki je nominalno baje vreden 2.500 evrov, gospoda Golobiča, v nekem
               nabiralniku podjetja, ne vem katerega že, v povezavi z Ultro, vreden okrog milijon
               evrov. In dobil ga je v dar. To je pisalo v Financah.  Dobil ga je v dar. Jaz ne vem, če se kar dobi v dar
               nek delež za milijon evrov, ne da bi se neko uslugo nazaj za to dobilo. Jaz takih
               dobrotnikov ne poznam ravno veliko, ne v tej državi ne na tem svetu. In normalno je,
               da v takem primeru je prva stvar, ki jo mora komisija, ki bedi nad temi zadevami, in
               ki bedi nad javnimi funkcionarji, vzeti podrobno v obzir in podrobno pogledati. Pa to
               ni edina zadeva. Verjetno jih je kar nekaj na leto bilo potrebno pogledati in na
               podlagi ugotovitev, objektivnih, dati ven rezultate tega. O tem sem jaz govoril. In
               zaradi tega mislim, da je ta revizija zelo pomembna zaradi bodočega dela komisije.
               Saj gospod Kos odhaja, verjetno bo šel na kakšno dobro plačano mesto glede na
               zasluge, ki jih je vaši opciji naredil v preteklih letih, tako kot gospoda Rop in
               Cvikl, ko sta naredila te umazane posle tukaj, sedaj odhajala lepo v tujino, vsaj po
               20 tisoč evrov plače. To so pač te zasluge, ki jih je treba plačati. In tako bo tudi
               v primeru gospoda Kosa. Ampak tisto, kar pa bo ugotovilo Računsko sodišče, če bo
               sprejelo ta naš predlog, glede revizije smotrnosti, bo imelo posledico za naprej. Za
               tistega, ki bo na tej komisiji delal v naprej, ker se te ugotovitve, ki se bodo
               zgodile, bodo imele učinek za naprej, tako kot je bila, ne vem, narejena revizija
               smotrnosti glede gospodarjenja s premoženjem. Njen namen je bil, da ima učinek za
               naprej. Zelo težko bi ga imela za nazaj. Glede tega.</p>
               <p>Glede vrtcev. Poglejte, všečna poteza. Jaz ne vem, če je bila tukaj všečna poteza.
               Jaz mislim, da je to del neke nacionalne politike, ali je v interesu te države, da se
               krepi rodnost, in da je vedno več otrok. Verjetno, da je, se bova strinjala oba, da
               je to prava politika. In eden izmed elementov te politike, poleg vseh ostalih ki so
               bili sprejetih v preteklih letih, ne samo v preteklih štirih, v preteklih desetih, je
               tudi ta. In zame tukaj ni bil napačen ukrep. Normalno pa je prav, da se tudi na
               ustrezen način te zadeve ovrednoti pri tistih, ki so izvajalci in tukaj se je
               strinjal. Zaradi tega prvim, da je to revizijo, če bo delana glede zadolženosti
               lokalnih skupnosti, potrebno vzeti v obzir na ta način, da se ugotovi ali za naloge,
               ki so jim naložene po veljavni zakonodaji, imajo na drugi strani tudi ustrezen razrez
               finančnih sredstev za to, da jih lahko izvajajo.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Poslanka Rihter, prosim.</p>
            </sp>
            <sp who="SDT5:RihterAndreja">

               <speaker>MAG. ANDREJA RIHTER:</speaker>

               <p>Hvala lepa za besedo, predsedujoči, predsednik. Se bom vrnila k programu oziroma
               predlogom Računskega sodišča. Ne bi mogoče komentirala umazanih poslih nekaterih
               naših sodelavcev ali ne nazadnje o zadevah, ki bi bilo dobro, predsedujoči, da bi
               mogoče pa le povedal ali piše v časopisu ali ne piše v časopisu, kaj se je prodalo
               brez sklepa vlade. Konec koncev smo tukaj verjetno za to, na tej komisiji, da
               verjetno slišimo in pred seboj imamo predstavnike Računskega sodišča, katerih naloga
               je verjetno, da te zadeve <gap n="..."/><stage>/Nerazumljivo./</stage><gap n="..."/> očitno ne čitam toliko hitro ali pa
               na tiste strani, mi malce uidejo, tako da nisem najbolje seznanjena. Ampak verjetno
               smo sedaj tukaj, da govorimo, če že omenite, potem tudi konkretno tudi to navedete.
               Jaz sem seveda bila pozorna v tistem delu, ko ste se dotaknili tega javnih zavodov,
               njihove strukture in njihovega preoblikovanja. Moram reči, da bi nam vaše, zelo zelo
               konkretno sodelovanje pomagalo pri naslednjih, bom rekla, obdobjih, kratkem obdobju
               leta ali dva, ko se bomo po posameznih resorjih dotaknili preoblikovanja javnih
               zavodov. Mi vsi vemo, da Zakon o javnih zavodih absolutno je preživet, in ta oblika
               kot taka popolnoma nezadovoljiva ali pa nerealna v današnjem, v tempu, v načinu
               življenja, da rečem. In ne nazadnje tudi delovanju. In zato je preoblikovanje javnega
               sektorja kot takega, zelo zelo pomembna zadeva, posebej, ko govorimo o upravljanju z
               nepremičnino, ki je v lasti tako lokalnih skupnosti ali ne nazadnje tudi države in
               seveda o samem načinu in pristopu vodenja le-tega. Se strinjam, da svet zavoda kot takega
               nemogoče, da bi opravljal nadzor, ne nazadnje tudi finančni nadzor nad delom zavodov
               in tako naprej. Tako, da apeliram, da čim prej vzamete v roke in se povežete, ker v
               nadaljevanju danes imamo na primer že eno tako zadevo v rokah, ko je filmski sklad, o
               katerem je napotilo, da se ne nazadnje tudi preoblikuje v nekaj drugega, drugačnega.
               In na drugi strani se ukvarjamo tudi z zdravstvom in s predlogom nove zakonodaje in
               prav tako preoblikovanje javnih zavodov v neko drugo obliko. Ne bom sedaj govorila.
               Verjetno o vrtcih ali v šolstvu, kar bomo verjetno v prihodnosti, ne v bližnji,
               mogoče pa v daljni, prav tako se seznanili s prav tako možnim nekim preoblikovanjem
               in predvsem odgovornostjo tistim, ki jim je zaupano vodenje tovrstnega premoženja,
               predvsem pa tudi izvajanja programa javne službe. Modeli so znani, vsaka država je
               šla svojo pot. Evropska unija nam ne nazadnje svoje argumente, podlage nam jih je že
               tudi posredovala, kako in kaj z javnimi zavodi. Zaradi tega moram reči, ravnokar pa
               se vsi soočamo z debato o Radioteleviziji Slovenija, ki je javni zavod, največji v
               Sloveniji kot tak še vedno, katerega želimo spraviti v neko drugo obliko in naj bi
               bili zelo, zelo oziroma bi nam bilo dobrodošlo vaše mnenje in tudi ideje.</p>
               <p>Na drugi strani, naj se dotaknem še ene zadeve, mogoče, ki bi nam bila prav tako tudi
               dobrodošla. Govorimo pa seveda o javnih zavodih na področju dediščine, ki so prav
               tako tudi v javnih zavodih, ampak opozarjam, da se ti zavodi ukvarjajo z veliko
               vrednostjo, ki se ji reče slovenska dediščina, ki jo je ne nazadnje potrebno
               računovodsko zavesti tudi v vseh inventarnih knjigah in na cesijah<stage>(?)</stage>. In s tem
               seveda nastane tudi problem samega vrednotenja. Tukaj bi nam vaše mnenje specialnost
               lahko veliko pomagala, ne, da bi se potem pri revidiranju, pri pregledu soočili samo
               z dopisi in nepravilnostmi, vendar je to dobesedno vsebinski problem vrednotenja in
               ovrednotenjem, ki nam ga nalaga zakonodaja na področju financ, ki pa na področju, bom
               rekla, primarne zakonodaje, področju dediščine je veliko bolj ohlapna oziroma nam ne
               daje konkretnih podlag, kako priti do čistih računov, da temu tako rečem. Moja
               sugestija v to smer, da bi mogoče pristopili vsebinsko tudi do tega dela, ki je za
               vas verjetno mogoče malce bolj oddaljen. Bi nam pa na drugi strani pri stroki tisti,
               ki se s tem ukvarjajo bil zelo dobrodošel. Hvala lepa.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala tudi vam. Želi še kdo? V kolikor ne, bi počasi poskusil to zaključiti s
               predlogom sklepa in sicer, da Komisija za nadzor javnih financ predlaga vodstvu
               Računskega sodišča, da v končni pripravi programa revizij za leto 2010 upošteva
               predloge članove komisije iz razprave, kar se da v večji meri. Izvolite.</p>
            </sp>
            <sp who="SDT5:VeselTomaž">

               <speaker>TOMAŽ VESEL:</speaker>

               <p>Hvala lepa za besedo. Želel bi za voljo čimprejšnje realizacije tega sklepa oziroma
               vaših želja vendarle neko pojasnilo, predvsem v zvezi z eno od revizij, pa mogoče
               nekaj kratkih reakcij na predloge. Jaz sicer z velikim veseljem ugotavljam, to sem si
               pač pozorno beležil, da je tam nekje med 70 do 80% vaših predlogov že vključeno v
               program dela za naslednje leto, kar ne pomeni, da smo v globalu razmišljali skorajda
               enako.  Nekaj revizij pa
               vendarle bi moral pokomentirati, zaradi tega, če jih vključimo, na kakšen način jih
               vendarle vključiti. Prva je ta revizija zadolženosti slovenskih občin. Veste, da smo
               to revizijo, prečno revizijo že opravili v 2008 in smo poročali, ste tudi na podlagi
               tega pozvali Ministrstvo za finance, tudi mi imamo te podatke. Ti podatki ne govorijo
               o tako imenovanem prikritem zadolževanju, ker ne more govoriti o prikritem
               zadolževanju. Računsko sodišče zelo težko, vidim, da imamo na voljo inštrument, s
               katerim bi recimo pred lokalnimi volitvami ali pa ne glede na lokalne volitve, torej
               tekom naslednjega leta, kar je bolj realno ponudili podatke o zadolženosti in
               razlogih za zadolženost za vsako slovensko občino. Da ne bo ostala prevelika vrzel ob
               pričakovanju, mislim, da bi moral to odkrito povedati, da to lahko bodisi storimo s
               tem na način, da pošljemo okoli nek vprašalnik, ne samo na to temo, tudi na druge
               teme, kjer o razlogih za zadolževanje, ki večinoma ne tičijo v tem, bom rekel, v
               prekomernih ambicijah občin, kot smo se že naučili. V bistvu morda v nekih
               prekomernih zahtevah posameznih predpisov v razmerju do realne ekonomske moči občine
               in da to razmerje poskušamo nekako opredeliti. Tukaj bi recimo razumel to pobudo. Pa
               vam na ta način damo neko verificirano informacijo, kaj generira povečano
               zadolževanje oziroma tako veliko stopnjo zadolževanja in če pravzaprav je velika.
               Kje, pa kvečjemu lahko z vprašalnikom zagotovimo na nivoju vseh slovenskih občin. Kar
               tako ali tako nameravamo storiti, ker na ta način bi dobili informacije teh občin. Za
               ostale vaše predloge, moram reči, da jih imamo v mislih.</p>
               <p>Mogoče kratko reakcijo pri revizijah smotrnosti, kaj je pravzaprav z učinki teh
               revizij. Revizija stvarnega premoženja, razpolaganja s stvarnim premoženjem države.
               Minilo je leto dni, ne samo te revizije, tudi recimo revizije vrtcev oziroma
               zagotavljanja predšolske vzgoje, ko sami pri sebi evalviramo, kaj se je zgodilo.
               Zelo<stage>(?)</stage> irelevantno vprašanje, ta ali prejšnja vlada ali pa kakšne prejšnje vlade.
               Ugotavljamo vrzel v našem pričakovanju, v reakcijah. In torej imamo na voljo bodisi,
               da delamo tako imenovane follow up revizije, kjer revizijo samo ponovimo s posebnim
               ciljem, kaj se je pa storilo na podlagi naših priporočil, predvsem popravljalnih
               ukrepov ali pa, da tukaj morda bolje sodelujemo in da določite nekaj tistih revizij,
               ki so pa vendarle krovne, pomembne in temeljne. In poskušamo od revidirancev tukaj na
               tem mestu z vašo pomočjo dobiti odziv, kaj se je storilo obsorej. Ker drugače moramo
               koristiti naše kapacitete zato, da izvedemo revizijo oziroma študije, ki smo jo že
               izvedli, samo z vidika učinkov takšnih, torej realizacije teh učinkov, ki smo jih mi
               pričakovali. Tudi, ko bomo Državnemu zboru poročali o realiziranih učinkih naših
               revizij, ni nobenega zagotovila, da se to ne bo zgodilo, saj smo v nekaj primerih
               recimo opazili, da je revidiranec sicer ravnal v skladu z našimi zahtevami za odzivno
               poročilo, spremenil nek akt, spremenil poslovanje, pa potem, ko so skupaj
               <gap n="..."/><stage>/Nerazumljivo./</stage><gap n="..."/> spremenil akt zopet nazaj, tako kot je bilo pred časom. Na ta
               način imamo možnost seveda samo ponavljati te revizije. Rabimo pa seveda pritisk tudi
               z vaše komisije v teh primerih.</p>
               <p>Veliko je bilo govora o načrtovanju in postavljanju proračuna 2010, 2011, poletnega
               proračuna. Že uvodoma smo navedli, da mimo te teme preprosto ne moremo iti, ne toliko
               z vidika ocene sedanje, kolikor seveda priporočil za v bodoče. To je prvi polkorak v
               tej smeri. In se temu seveda enostavno ne bomo mogli izogniti. Morda bi bilo dobro,
               da se fokusiramo nekaj več tudi na priporočil s spremembami Zakona o javnih financah,
               ne samo s tega področja, ampak tudi drugih. Kar nekaj se jih je nabralo, nekaj jih je
               tudi vaša komisija, pa tudi prejšnja komisija evidentirala, pa se še niso zgodile.
               Morda bi si nekoliko več časa vzeli ravno o temeljnem javnofinančnem predpisu, to je
               Zakon o javnih financah, v zvezi s spremembami.  To je iniciativa za kakšno drugačno obravnavo. Seveda vam
               bomo, gospod predsednik, hvaležni za kakršnokoli informacijo kateri je tisti
               pomanjkljiv sklep Vlade, to je jasno. Ostalo pa več ali manj že imamo korporirano in
               imamo v mislih na podlagi diskusije o javnih zavodih. Računsko sodišče že 5, 6 let
               intenzivno revidira javne zavode, ne samo z vidika izbranega zavoda, ampak z vidika
               vse problematike, ki se je pri zavodih pojavila. Nikakor ni pri nas novo, recimo,
               vprašanje evidentiranje slovenske kulturne dediščine in vpliva na bilance. Mi lahko
               izdamo v naslednjih 14 dneh, treh tednih morda revizijo poslovanja svetov zavodov,
               kjer bomo dokazali, da je to inštrument, ki je, bodisi preživel, ali ga je potrebno
               popolnoma na novo definirati. Ravnanje s premičnim premoženjem teh zavodov, ravnanje
               s sredstvi v upravljanju, to so vse teme, ki jih je Računsko sodišče že obravnavalo.
               Vaš poziv je bil sicer, kakor ga jaz razumem, poziv k našemu sodelovanju, kar je ne
               samo na nivoju parole, vedno smo pripravljeni to početi, temveč vedno tudi to
               počnemo, ampak verjetno tudi poziv zakonodajalcu ali pripravljavcu in Vladi, da
               vendarle že stori nekaj na področju javnih zavodov. Tako ga seveda tudi razumemo. Kaj
               je naš prispevek lahko? Ostane nam samo še eno ali dva sistemskih vprašanj v zvezi s
               poslovanjem javnih zavodov, ki jih bomo naslednje leto obravnavali v povezavi s
               financiranjem, razmerji ustanovitelja, koliko ustanoviteljev realno lahko regulira
               poslovanje javnega zavoda. Potem pa ostaja še eno vprašanje, ki je pa vsem nam izziv.
               Bom povedal, da ga seveda v naslednjem letu najbrž v ta izziv ne bomo mogli
               ugrizniti, kateri javni zavodi so realno sploh potrebni, da so javni, kaj je sploh
               njihova realna potrebnost, tako kot vi pravite, v modernih razmerah. Ko bo Računsko
               sodišče odgovarjalo na to vprašanje, ne samo kako posluje nek zavod, temveč ali je ta
               zavod sploh potreben za državljana, da je javen in da opravlja javno službo, potem bo
               to neko novo obdobje dela Računskega sodišča, ki bo seveda lahko postalo res trn v
               peti vsem.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Prosim.</p>
            </sp>
            <sp who="SDT5:ČernačZvonko">

               <speaker>ZVONKO ČERNAČ:</speaker>

               <p>Jaz nisem imel namena, ampak glede na to, kar je sedaj bilo povedano mislim, da je to
               razmišljanje, ki se verjetno vsi strinjamo z njim. Pri tej zgodbi glede javne sfere
               in organiziranosti na tem področju je bilo v preteklosti že zelo zelo veliko besed,
               tudi z vidika tako imenovane gospodarnosti. Navedem samo kot primer, v tej državi je,
               ne vem, na stotine javnih zavodov, ki vsi opravljajo podobne dejavnosti. Njihova
               osnova je izobraževanje, recimo, in verjetno bi bilo zanimivo videti zakaj v nekem od
               teh zavodov za izobraževanje, ne vem, 400 otrok je potrebno 100 zaposlenih, v nekem
               drugem pa samo 70. Mislim, da je to vprašanje, ki terja odgovor zakaj je temu tako in
               zakaj se na tem področju, na področju gospodarnosti ne da narediti nič. V preteklosti
               so bili neki poskusi, mislim da v letu 2007, ki so zvodeneli takoj, ko so ugledali
               luč sveta. So pa zadeve neracionalne do absurdnosti v nekaterih primerih. Mislim, da
               je to področje, ki ste ga omenil, je dejansko tisto, ki je pomembno v tej javni sferi
               in ki bi ga bilo s tega vidika gotovo dobro pogledati, ker to, kar je bilo rečeno, da
               je pomembna učinkovitost in se vprašati zakaj je nekaj potrebno in zakaj je potrebno
               tako kot je. Zakaj ne bi bilo organizirano drugače, če se zasledujejo predvsem cilji,
               ki naj bodo za vse enotni  v
               vsej državi.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala. Izvolite.</p>
            </sp>
            <sp who="SDT5:PosedelAlojz">

               <speaker>LOJZE POSEDEL:</speaker>

               <p>Zelo kratke predlog bi še enkrat dal v zvezi z zadolženostjo slovenskih občin.
               Prepričan sem, da je popolnoma res to, kar je bilo rečeno. Če se občine pozovejo
               dobimo poročilo, ki smo ga tudi dobili in Ministrstvo za finance ima mesečno na mizi
               dokument, s katerim občine poročajo kakšna je zadolženost, koliko je izdanih
               garancij, koliko je tega. Ti podatki so na voljo, ampak vsi vemo in se o tem
               pogovarjamo in to se dogaja, da je ob tem še ogromno drugih oblik zadolževanja in
               tega prikritega akreditiranja z blagovnimi krediti, z dogovori, nezapisanimi in
               zapisanimi. Dlje časa ko bomo to odmikali bo ta zadolženost večja. Prepričan sem, da
               ne problem velikih, problem malih občin je še toliko večji, da te obveznosti
               nastajajo, niso pa evidentirane. Zato bi bilo dobro, da se za stanje 31. 12., ko bo
               vsaka občina naredila svoje poročilo, napisala tudi kakšno je njene stanje teh
               obveznosti posreduje sedaj ali preko Ministrstva za finance, ali preko Računskega
               sodišča. Dodaten obrazec v katerem bi bilo potrebno zapisati vse izdane garancije,
               vse dogovore, vse pogodbe, ki so že sklenjene in katere zapadejo v 2010, ali celo
               kasneje in da občina, ki tega ne predloži, je potem v nadaljevanju so vse takšne
               pogodbe nične. Prepričan sem, da se bodo izvajalci prizadevali, da bodo na tem
               spisku. Ker če jih ne bo na tem spisku, potem bo dejansko vprašanje, ali bodo te
               njihove terjatve tudi poravnane. Dobro bi bilo, da bi z eno skupno akcijo v to šli,
               ker sicer je stanje zadolženosti takšno kot lahko preberemo na Ministrstvu za
               finance, kar smo dobili. Prepričan sem, da je ta drugi del takšen, da bi bilo dobro,
               da se ga poskuša evidentirati oziroma pridobiti ali tekom Ministrstva za finance, ali
               po kombinaciji z<gap n="...."/></p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Dobro. Hvala lepa. Jaz sem prebral sklep, ki ga predlaga vodstvo Računskega sodišča,
               da upošteva naše predloge iz razprave, bilo jih je kar nekaj in z veseljem
               ugotavljam, da se prekrivajo oziroma v dobršni dvotretjinski meri s tudi že
               opredelitvami Računskega sodišča. Nekaj pa je verjetno novih. Glede na to, da imate
               nekaj prostora, kot ste rekel uvodoma, lahko tudi z velikim upanjem pričakujemo, da
               jih boste vključili. Hvala lepa.</p>
               <p>S tem zaključujem razpravo.</p>
               <p>Prehajamo na odločanje o predlogu sklepa, ki sem ga prej prebral. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>S tem je sklep sprejet in ta točka zaključena.</p>
               <p>Prehajamo na <title>2. TOČKO DNEVNEGA REDA,</title> to je <title>OBRAVNAVA REVIZIJSKEGA POROČILA RAČUNSKEGA SODIŠČA REPUBLIKE SLOVENIJE Z
               NASLOVOM POSLOVANJE FILMSKEGA SKLADA IN MINISTRSTVA ZA KULTURO.</title>
               </p>
               <p>K tej točki ste dobili kot gradivo revizijsko poročilo, odzivno poročilo filmskega
               sklada, odzivno poročilo Ministrstva za kulturo, porevizijsko poročilo Računskega
               sodišča, obvestilo Računskega sodišča o hudi kršitvi obveznosti dobrega poslovanja,
               poziv Računskega sodišča Vladi za razrešitev odgovorne osebe filmskega sklada in
               poziv Računskega sodišča Vladi za ukrepanje z odpravo nepravilnosti na Ministrstvu za
               kulturo. Uvodoma naj povem, da smo sprva predvidevali obravnavo tega revizijskega
               poročila  oziroma te kompletne
               problematike na tako imenovanem angleškem sistemu, vendar smo se kasneje na predlog
               Računskega sodišča premislili in ugotovili, da se revizija pravzaprav v glavnem
               nanaša na pravilnost in cela kopica tudi očitanih nepravilnosti sloni na tem, zato
               predlagam, da opravimo tudi po klasičnem principu to razpravo, tako da najprej bi
               sledili uvodi tako Računskega sodišča, Vlade, filmskega sklada in potem razprava
               poslank in poslancev in odločanje o sklepih. Jaz sem pripravil nekaj sklepov, ki so
               zgolj predlog in podlaga za odločanje na koncu te točke. Torej, obveščam vas, da so k
               tej točki bili vabljeni Računsko sodišče, kjer ugotavljam, da sta prisotna dva
               namestnika predsednika, Vlada, ugotavljam, da sta tu prisotna gospod Stojan Pelko,
               državni sekretar in pa gospod Vojko Stopar, generalni direktor Direktorata in da so s
               strani filmskega sklada tu gospod Miklavčič, direktor, predsednica nadzornega sveta,
               gospod Igor Kadunc, vodja financ na filmskem skladu in še gospod Marko Zaman, ki pa
               je, če prav razumem odvetnik ali kako, dobro, od filmskega sklada. Torej zadeva je
               borbeno zastavljena, kar pomeni, da je dobro. In zato bi predlagal, da preidemo kar k
               uvodu. Najprej prosim predstavnike Računskega sodišča, kasneje pa bomo dali besedo še
               Vladi in filmskemu skladu.</p>
            </sp>
            <sp who="SDT5:MladenovičZoran">

               <speaker>ZORAN MLADENOVIČ:</speaker>

               <p>Spoštovani gospod predsednik, hvala lepa za besedo. Vsi prisotni lep dober dan v
               mojem imenu! Moja naloga je, da vam na zelo kratek način predstavim naše ugotovitve
               in ravnanja Računskega sodišča. Namreč, kot že rečeno uvodoma, Računsko sodišče je
               izvedlo revizijo tako o pravilnosti kot smotrnost dveh revidirancev, dveh revidiranih
               oseb tako filmskega sklada kot Ministrstva za kulturo. Danes je bilo že nekaj govora
               o tako imenovanih <q>"fallow up"</q> revizijah in v določenem delu revizije, torej revizije
               filmskega sklada je šlo za <q>"fallow up"</q> revizijo, torej revizijo, ki je bila že
               izvedena leta 2004. Dovolite mi, da na kratko povzamem vse naše ugotovitve. Torej,
               Računsko sodišče je o pravilnosti poslovanja filmskega sklada izreklo negativno
               mnenje predvsem zato, ker smo pri filmskem skladu poleg kljub za zahtevanim
               popravljanim ukrepom v reviziji poslovanja, ki sem jo prej omenil iz leta 2004,
               ugotovili enake nepravilnosti glede izkazovanja tako neopredmetenih osnovnih
               sredstev, torej plačevanja dodatka za povečan obseg dela in pa sejnin članom
               nadzornega sveta. Seveda se nismo omejili samo na leto 2004, gledali smo tudi leto
               2006 in 2008, in sicer od 28.7.2006 do 31.5.2008, zato smo pri poslovanju filmskega
               sklada ugotovili poleg prej omenjenih nepravilnosti tudi nepravilnosti, ki so se
               nanašale na več področij in sicer bom navedel samo področja, ki smo jih
               zajeli<gap n="..."/><stage>/nerazumljivo./</stage><gap n="..."/>področja izvajanja javnih natečajev, sofinanciranja in
               realizacije filmskih projektov, nakazovanje avansov, izplačil sredstev producentom,
               določitvi končnega deleža filmskega sklada na filmih po njihovem zaključku,  ugotovili smo pa tudi pravilnosti
               oziroma nepravilnosti na področju nenamenske porabe premoženja filmskega sklada kakor
               tudi izplačil vršilcem dolžnosti direktorjev v nasprotju s predpisi ter izplačila za
               dela, ki niso bila opravljena. Računsko sodišče je poleg revizije pravilnosti izvedel
               tudi revizijo smotrnosti filmskega sklada in ugotovilo, da filmski sklad pri svojem
               poslovanju ni bil uspešen, ker ni dosegel vseh ciljev, tako smo ugotovili, da je v
               letu 2007 sofinanciral 20 filmskih projektov, zaključenih pa je bilo 11, medtem ko je
               istočasno porabil zgolj 66% prejetih proračunskih sredstev. V letu 2007 smo ocenili,
               da<gap n="...."/>filmski sklad povzroča zastoj filmske produkcije, zato je začel financirati te
               filmske projekte ob koncu leta 2007 in primerjalno gledano z letom 2004, 2005 in 2006
               je bilo teh tovrstnih financiranj manj. In ugotavljamo tudi oziroma ugotovili smo, da
               je neutemeljeno podaljševal tudi roke za dokončanje filmskih projektov in zagotavljal
               dodatna sredstva v primerih, ko producenti niso mogli zagotoviti teh sredstev ne da
               bi za to predložil neka ustrezna pojasnila.</p>
               <p>No, na podlagi izvedene revizije smo zahtevali od filmskega sklada odzivno poročilo
               in na podlagi odzivnega poročila je Računsko sodišče v porevizijskem postopku izdalo
               sklep o hudi kršitvi obveznosti dobrega poslovanja za filmski sklad. Par pojasnil
               zakaj smo tako ravnali. Namreč, filmski sklad ni izkazal zadovoljivih popravljalnih
               ukrepov, ki se nanašajo na nepravilnosti na področjih kot so določitev predmeta
               namenskega premoženja oziroma priprave načrta aktivnosti za preoblikovanje filmskega
               sklada, potem upoštevanje predpisanih rokov pri plačevanju sejnin članom nadzornega
               sveta, določitvi končni delež filmskega sklada in tudi koproducentov na filmih, potem
               sprejetju metodologije za vrednotenje filmov in potrjevanju splošnih pogojev
               poslovanja, ki bi jih moral predložiti nadzornemu svetu filmskega sklada. Ker filmski
               sklad ni izkazal zadovoljivih popravljalnih ukrepov za odpravo prej navedenih
               nepravilnosti je Računsko sodišče izdalo sklep o kršitvi obveznosti dobrega
               poslovanja ter Vlado Republike Slovenije pozvalo, da začne s postopkom razrešitve
               odgovorne osebe filmskega sklada. Vlada Republike Slovenije je Računskemu sodišču
               odgovorila na poziv za razrešitev odgovorne osebe filmskega sklada, in sicer tako, da
               je nadzornemu svetu filmskega sklada poslala poziv, da prične s postopkom za
               razrešitev odgovorne osebe, torej filmskega sklada ter v roku 30 dni tudi poroča o
               ravnanju, o zahtevi Vlade. Toliko glede ugotovitev, ki se nanaša na filmski sklad.
               Seveda, kot sem že prej omenil je Računsko sodišče izvedelo tudi reviziji o
               pravilnosti in smotrnosti Ministrstva za kulturo, predvsem v delu izvajanja filmskega
               programa. In Ministrstvu za kulturo je Računsko sodišče izdalo negativno mnenje, saj
               smo tudi pri Ministrstvu za kulturo ugotovili vrsto nepravilnosti, ki se predvsem
               nanašajo na naslednja področja, predvsem na izvajanje aktivnosti in uskladitev in
               sestavo namenskega premoženja sklada, izračunu sredstev za kritje stroškov dela
               sklada oziroma dela filmskega sklada, potem tudi sklepanju sporazumov o opravljanju
               dodatnega dela z vršilcem dolžnosti direktorja in predvsem izvajanju nadzora nad
               poslovanjem filmskega sklada. Ocenili smo, da Ministrstvo za kulturo prav tako ni
               bilo uspešno, se pravi pri reviziji smotrnosti smo ocenili, da Ministrstvo za kulturo
               ni bilo uspešno pri izvajanju filmskega programa, predvsem zato, ker enostavno ni
               ustrezno ocenjevalo uspešnost izvedbe produkcije filmov, ki jih je financiral filmski
               sklad in pa na nezadosten način poročalo Vladi Republike Slovenije, predvsem o dveh
               zadevah, namreč o zastoju v realizaciji sofinanciranja filmske produkcije v letu 2007
               in pa o izvajanju nacionalnega programa za kulturo za obdobje 2004-2007 in poročanje
               je bilo v letu 2007 in menimo, da je bilo ne dovolj podrobno, ker niso bila
               predstavljena vsa dejstva, zato smo o tem tudi poročali v našem poročilu.</p>
               <p>Računsko sodišče je tako kot pri filmskem skladu tudi od Ministrstva za kulturo
               zahtevalo odzivno poročilo in na podlagi odzivnega poročila ugotovilo, da je
               izpolnjen pogoj za izrek sklepa o kršitvi  obveznosti dobrega poslovanja za Ministrstvo za kulturo in pri
               odločitvi o tem pri izreku takšnega sklepa smo predvsem upoštevali dejstvo, da se
               rok, ki je določen v Zakonu o javnih skladih za preoblikovanje filmskega sklada
               izteče 12.8.2010, torej, da še obstaja teoretično in tudi praktično možnost, da ta
               dela dokončajo oziroma da se tudi realizira zahteva iz Zakona o javnih skladih. Prav
               to dejstvo smo pa tudi upoštevali, ko smo izrekli sklep o kršitvi obveznosti dobrega
               poslovanja. Tudi v tem primeru je Računsko sodišče pozvalo Vlado Republike Slovenije,
               da sprejme določene odločitve in ukrepe, ki bodo zagotovile pripravo načrta
               aktivnosti za preoblikovanje filmskega sklada v eno izmed oblik, ki jo zahteva Zakon
               o javnih skladih in pa da v 30-dnevnem roku, to je po prejemu tega poziva tudi pisno
               poroča Računskemu sodišču kako se je odzvala glede tega odziva. No, ta rok se izteče
               jutri, zato Računsko sodišče še ni prijelo odziva Vlade.</p>
               <p>Bi pa na koncu želel samo še par besed omeniti povezanih s sistemskim problemov. V 1.
               točki je bilo precej govora o tem, da naj se Računsko sodišče loti sistemskih revizij
               in res je, sistemske revizije so zelo pomembne in na Računskem sodišču se tega držimo
               že kar nekaj časa in na tem področju ugotavljamo, da gre za nek sistemski problem na
               katerega Računsko sodišče opozarja. Ampak, opozarjamo na to, da je precej neprimerno,
               da se ustanavljajo tako imenovane sui generis pravne osebe, denimo javni skladi, ki
               so to le po imenu ne pa tudi po vsebini in niti nimajo vseh ustreznih pogojev za
               izvajanje vseh nalog. Namreč, Računsko sodišče ugotavlja, da za izvajanje nalog,
               torej razdeljevanja proračunskih sredstev, kar v bistvu pri tem skladu gre, niti ne
               obstajajo ustrezne pravne podlage, ker gre za izvirne naloge ministrstva. In v
               primeru, če se zadeva želi urediti, potem pričakujemo, da se bo spremenila bodisi
               ustrezna zakonska podlaga bodisi da se bodo te naloge dejansko izvajale v okviru
               ministrstev, za kar so ministrstva tudi ustrezno pristojna in pa dolžna izvajati.
               Zato želimo tudi opozoriti na tem mestu na sorodno problematiko, tudi pri drugih
               organizacijah s področja kulture kot so javni sklad za kulturne dejavnosti ali pa
               javna agencija za knjigo, tam se utegnemo srečati z istimi problemi. Menimo, da
               dejansko ni neke ustrezne pravne podlage za organiziranje ločenih pravnih oseb, ki na
               bi se ukvarjale zgolj z razdeljevanjem proračunskih sredstev, za kar menimo, da so
               pristojna predvsem ministrstva. Toliko z moje strani uvodoma. Hvala lepa.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Državni sekretar, beseda je vaša.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Gospod predsedujoči, poslanke in poslanci, kolegi! Jaz se moram najprej zahvaliti za
               ekstremno korekten povzetek tega kar sem slišal, ker mi marsikaj ne bo treba
               ponavljati, zato bom začel od zadaj. Vlada je na torkovem vladnem odboru tudi
               odgovorila na 30-dnevni zastavljeni rok in med dvema opcijama, ki jih je Računsko
               sodišče v svojem porevizijskem predlagalo, bodisi, da Vlada s predložitvijo načrta za
               preoblikovanje filmskega sklada zagotovi ustreznost popravljalnih  ukrepov bodisi, da za to zadolži
               Ministrstvo za kulturo, se je odločilo za to drugo in danes je to verjetno na vladi
               obravnavano, ker je bilo tako dogovorjeno, kar pomeni, da je tudi ta drugi pogoj
               namenoma začenjam od zadaj in ne od spredaj, zato ker sta oba ključna ukrepa s tem
               boste v roku odpravljena. To tudi govori o tem, da seveda na Ministrstvu za kulturo z
               osnovnim revizijskim poročilom bi rekel soglašam in moja naloga danes je pojasniti,
               zakaj v trenutku, ko je bilo porevizijsko poročilo izdano eden od ukrepov ni bil v
               celoti opravljen. Se mi zdi pomembno ta film zavrteti za nazaj, zato ker se pogosteje
               srečujemo tako kot smo se mi letos pogosto srečevali z Računskim sodiščem. Gospod
               Vesel je napovedal tudi vprašanje, črpanje kohezijskih sredstev. Mi imamo 15.
               januarja rok za odzivno poročilo. Vsa ta tri urgentna področja, res urgentna področja
               - mediji, film, črpanje evropskih sredstev merijo v leta kot recimo tole 6 in 7, 7 in
               8. Zagatnost bi rekel našega reševanja je ravno v tem, da razpletamo bi rekel preveč
               stvari, ki so se nakopičile. Mene seveda zelo veseli, da je v porevizijskem poročilu
               kot zadovoljivo ocenjen ukrep Ministrstva za kulturo glede nadzora, jaz lahko
               zagotovim, da je tako skozi Nadzorni svet, kot tudi z neposrednim vpogledom
               Ministrstva za kulturo Na tem področju je bilo v letošnjem letu največ narejeno.
               Tukaj bi rad, ne smem komentirati, rad bi se pritrdil temu, kar je gospod Černač
               povedal, da je skrb za vsak cent posebej v javnih financah. Nas paralelno s tem, ko
               je Računsko sodišče na tem že delalo, pripeljalo do tako dramatičnih ugotovitev kot
               so v revizijskem poročilu napisane, da so uslužbenci Ministrstva za kulturo dobesedno
               nezakonito in v konfliktu interesov zelo preprosto ljudsko rečeno vlekli dvojno
               plačo. Naša zagata je, da ko danes to razpletamo lahko v priporočilu državnega
               pravobranilstva segamo samo po kazenski odgovornosti in to ne samo uslužbenci, ampak
               tudi tistega, ki je to z njim segel, to je bi rekel najbolj dramatični opis tega,
               kako težko je v bistvu te stvari v naši hiši še vedno razpletajo.</p>
               <p>Tista, ki pa je ocenjena v porevizijskem poročilu kot nezadovoljiva, tukaj bi pa rad
               vsebinsko pojasnil, ker se mi zdi jasneje, zakaj imamo rešitve. Sam sem vodil interno
               delovno skupino na Ministrstvu za kulturo, ki je do aprila tega leta dobila mandat od
               ministrice, da razplete to pravno zagato in tisto, do česar smo aprila prišli in kar
               je potem rezultiralo v našem odzivnem poročilu je, da smo lahko ponudili alternative
               prihodnjega preoblikovanja Filmskega sklada ne pa dokončne rešitve. Dandanes je na
               mizi in se mi zdi pomembno, da to razumete, pet rešitev, od katerih nobena ni
               zadovoljiva. Sklad ni zadovoljiv z Računskim sodiščem, ker ni 30 milijonov
               premoženja, agencija ni zadovoljiva, zato ker naj bi bila precej regulatorna, zavod
               ni zadovoljiv iz razlog, katerih je gospoda povedal, ustanova ni sprejemljiva, ker je
               vprašanje zasebnega prava. Nazaj Ministrstvo za kulturo je nezadovoljivo, za
               kompletno filmsko stroko, ker si reče, ali je naša kinomateografijo možno urediti
               tako kot Ciprsko, Malteško in Litvansko, edine tri razen Italije, ki so to naredile.
               Zato seveda smo takrat aprila storili dvoje. Rekli smo, ni rešitve znotraj
               obstoječega, zato moramo razpreti debate točno v vprašanje širitve zakona, ne
               govorimo zgolj o spremembi aktov o ustanovitvi filmskega sklada, ampak o širši
               rešitvi in govorimo o situaciji, v kateri smo eni od 25-ih v EU, ki se moramo od
               drugih kaj naučiti. Ta dva procesa paralelno tečeta, tečeta dobesedno, danes teče na
               Ministrstvu za kulturo posvet s tujim strokovnjakom in s predstavniki stroke. Opravil
               se je znotraj filmskega sklada veliko delo na splošnih pogojih poslovanja, ki je to
               znova, bi rekel, pripeljala.</p>
               <p>Jaz bi si želel, ampak ne morem. Jaz vam danes tukaj ne morem povedati, katera je
                   idealna pravna oblika.
               Vem pa, da se je skozi to debato zadeva tako razširila, da bomo lahko v rokih, ki smo
               jih dobili zapovedano od Računskega sodišča in na Ministrstvu za kulturo od Vlade
               prišli z rešitvami. Mi smo morda nekoliko v iluziji živeli, ko smo prišli, da je
               Agencija za knjigo formula, ki jo je iznašla prejšnja ekipa, s katero se bo
               zagotovila avtonomija stroke in hkrati omogočili popolnoma bi rekel transparentno
               opravljanje z javnim interesom in z proračunskimi sredstvi pa žal ta hip to ni, ne po
               Računskem sodišču ne po našem. Nujno je odpiranje tega vsebinskega dela razprave, da
               bi poskušali razložiti, zakaj je eden od treh ukrepov iz porevizijskega poročila
               ostal neizpolnjen. Tisti drugi, ki bi delno zadovoljil je Uredba, ki je umestnem času
               že šla skozi vlado in ki jasno postavlja, da seveda je potrebno na Filmskem skladu
               deliti med programskimi stroški in nad stroški dela in to je sedaj urejeno. V
               trenutku izdaje tega še ni šlo skozi vlado, sedaj je tukaj že urejeno in smo ga mi v
               našem letošnjem nadzoru v Filmskem skladu že upoštevali. Tretja, ki je ocena kot
               zadovoljiva je to vprašanje nadzora, ki je tudi v naših materialih toliko podrobna,
               da mi ni potrebno iti v detajle.</p>
               <p>Jaz sem prepričan, da ekipa iz Filmskega sklada bo znala pojasniti, na katerih točkah
               so sami lahko bili zadovoljivi in kje so bili ocenjeni kot nezadovoljivi. S strani
               Ministrstva za kulturo, Vlade moram povedati, da v tem, kar sem povedal je že del
               odgovora tudi na vaše predlagane sklepe in da je ta temeljna naloga, ki jo moramo mi
               storiti do avgusta 2010, ko bi ta sklad moral prenehati delati, če ne najde ustrezne
               forme popolnoma v skladu tudi z nacionalnem programu za kulturo, ki pravi, da v letu
               2010 to zadevo treba krovno rešiti. Mi, ne da se te odgovornosti branim, ampak se v
               celoti zavedamo in jo bomo tudi izpolnili. Hvala.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Besedo dajem še predstavniku Filmskega sklada.</p>
            </sp>
            <sp who="SDT5:MiklavčičDenis">

               <speaker>DENIS MIKLAVČIČ:</speaker>

               <p>Hvala lepa. Spoštovani predsednik, spoštovana poslanka, poslanci. Spoštovani ostali
               kolegi.</p>
               <p>Sem Denis Miklavčič, Direktor Filmskega sklada po pooblastilu Vlade. Mene je doletela
               pač očitno ta naloga, da sem izvedel popravljalne ukrepe kolikor je bilo možno.
               Seveda jaz bi se takoj že ustavil v uvodnem delu porevizijskega poročila, ki pravi,
               ker razkrite nepravilnosti niso bile odpravljene med revizijo je Računsko sodišče v
               revizijskem poročilu podalo zahtevo za predložitev odzivnega poročila, iz česar je
               seveda jasno, da so ti pripravljalni ukrepi tako obsežni, da so bili pričakovani
               takoj, ko je Računsko sodišče odkrilo napake, ki izhajajo še iz leta 2004. Poleg tega
               moram povedati, da je Proračunskega inšpekcija v letu 2007 ugotovila vrsto napak na
               Filmskem skladu in seveda jaz, ko sem prevzel to funkcijo aprila letos sem seveda
               nemudoma začel s pripravo, z analizo že predloga revizijskega poročila. V ta namen
               sem tudi prosil za sodelovanja strokovnjakov in sicer gospoda Kadunca in gospoda
               Marka Zamona, ki sta nekako okrepila finančno in pravno službo. Pri tem, seveda
               potem, ko sem prišel na Filmski sklad sem ugotovil, da je  ta sklad temeljito oškodovan, bi rekel. Namreč
               izkazalo se je, da je bilo kadrovsko neustrezno zaseden, da na področju pravne službe
               od aprila 2007 pa do februarja 2009 ni bilo zaposlenega pravnika, da finančna služba
               ni delala, ker je bila vodja finančne službe oktobra lanskega leta je bilo prekinjeno
               delovno razmerje, na kar je sodišče zahtevalo, da se nazaj vzame v delovno razmerje
               letos. Je pa po lastni želji potem prenehala, tako da finančna služba tudi ni bila
               funkcionalna. Kot je bilo ugotovljeno, seveda pa filmski sklad, osnovna naloga
               filmskega sklada je, da deli proračunska sredstva na podlagi pogodbenih razmerij, iz
               česar seveda sledi, da so ključne finančna in pravna služba.</p>
               <p>Seveda, da smo lahko sploh pristopili k popravljalnim ukrepom, je bilo potrebno
               usposobit filmski sklad, ki je bil temeljito dezintegriran. Se pravi organizacijska
               infrastruktura je bila neučinkovita oziroma nefunkcionalna. Ni bilo na filmskem
               skladu nikogar, ki bi imel izpit iz zakona o upravnem postopku, kar pomeni, da je bil
               filmski sklad pravzaprav opravilno nesposoben, ker seveda vodi postopke v skladu z
               zakonom o upravnem postopku. Ta pomanjkljivost je bila že v juniju odpravljena, ker
               so delavci opravili ta izpit in zdaj imamo 5 ljudi, ki imajo ta. Skratka filmski
               sklad je zdaj zmožen opravljati te posle.</p>
               <p>Zaradi povedanega seveda, smo prišli v časovno stisko in seveda nismo uspeli tako
               obsežnih popravljalnih ukrepov izvesti do oddaje odzivnega poročila. Moram pa reči,
               da so večina zadev, ki so ocenjene v porevizijskem poročilu kot neustrezne, seveda že
               odpravljene oziroma so seveda že v teku popravljalni ukrepi in sicer, če se ustavim
               pri prvi točki, metodologija za vrednotenje filmov in <gap n="..."/><stage>/Nerazumljivo./</stage><gap n="..."/>
               neopredmetenih dolgoročnih sredstev. Je študija narejena in prevrednotenje bo
               izvedeno seveda 31. 12. 2009, tako ker je to obdobje, v katerem je smiselno to
               narediti. Za več bo potem mogoče gospod Kadunc povedal podrobnosti, če vas zanimajo.
               Usklajen načrt aktivnosti za preoblikovanje filmskega sklada. Mi smo dali delati
               študijo, katera oblika bi bila primerna. To študijo smo v tem času tudi dobili konec
               novembra. Se pravi ureditev osnovne plače zaposlene v <gap n="..."/><stage>/Nerazumljivo./</stage><gap n="..."/> tarifni
               plačni razred smo tudi uredili. To je sicer tudi ocenjeno kot zadovoljivo.</p>
               <p>Plačevanje sejnin nadzornega sveta. To sem tudi sam kot član nadzornega sveta
               opozarjal na nepravilnosti pri tem, ampak ko sem seveda prišel na odgovorno funkcijo,
               tudi sam nisem mogel zagotoviti tega. Pravzaprav bi rekel malenkostne zahteve
               pravzaprav, ker ni načeloma noben tak problem v tem času plačevati sejnine. Ampak
               ugotovili smo, da je bilo finančno področje na tak način neurejeno, da je
               računovodski servis šele konec avgusta uredil finančno poslovanje, ker tudi računi
               niso bili poknjiženi od decembra lanskega leta. DDV ni bil  obračunan. Skratka čisto temeljne zadeve niso
               bile urejene in to seveda je imelo prednost pred tem, da bi lovili roke za plačevanje
               sejnine. Torej je ta točka, bi rekel, po nemarnem mogoče ocenjena kot
               nezadovoljiva.</p>
               <p>Priprava predloga sprememb splošnih pogojev poslovanja filmskega sklada, kot je že
               gospod Pelko povedal, je to zelo zahtevno področje. Mi smo že maja seveda predlagali
               spremembo oziroma uskladitev splošnih pogojev poslovanja z zahtevami zakona o javnih
               skladih in s priporočili Računskega sodišča. Vendar je bilo ocenjeno, da take
               tehnične spremembe niso zadovoljive, zato je nadzorni svet imenoval komisijo, ki se
               je lotila celostne prenove splošnih pogojev poslovanja, ki so zdaj v zaključni
               fazi.</p>
               <p>Sklenitev pogodb po določitvi končnih deležev pri zaključenih filmskih projektih.
               Tukaj seveda je bila naloga zelo zahtevna, ker gre <gap n="..."/> Skratka Računsko sodišče je
               zahtevalo sklenitev pogodb za nekatere projekte, ki datirajo že kar v zgodovino.
               Glede na to, da je oseba, ki je odgovorna na filmskem skladu za to področje, bila
               zaposlena lanskega leta februarja na tem področju. Sicer bi človek pričakoval
               diplomiranega ekonomista, ker gre seveda za obračunske dokumentacijo in tako dalje.
               Zaposlena je bila oseba, ki je mislim, da diplomiran geolog. Tako, da seveda
               usposabljanje te osebe seveda je trajalo dlje časa in zaradi tega tudi nima vpogleda
               v razmerja, ki so bila pred njenim časom. Zadeva je sedaj v teku. Mi smo sklenili
               pogodbe za 5 filmov od trinajstih, ki jih zahteva Računsko sodišče. Ob tem pa seveda
               smo dali tudi prednost tekočim filmom. Skratka mi smo tekoče podpisovali pogodbe o
               določitvi deležev in enostavno dejansko je te zaostali projekti niso bili v
               zahtevanem času obdelani oziroma niso bile pogodbe podpisane.</p>
               <p>Podobna zadeva je pri deležu koproducentov na filmskih projektih. Glede tega zadeve
               bo mogoče gospod Zaman<stage>(?)</stage> znal več povedati, podrobnosti in s tem pravzaprav <gap n="..."/> Tu
               je še seveda zahteva po pogodbi o zaposlitvi direktorja filmskega sklada, ki je bila
               letos sklenjena, skladno z zahtevami Računskega sodišča, ki izhajajo iz očitkov iz
               leta 2007, kjer dejansko so bile oziroma takrat je celo en v.d. direktorja delal brez
               pogodbe dolgo časa, bila je potem sklenjena pogodba za nazaj, potem je uslužbenec
               ministrstva delal na nekem pogodbenem razmerju. Jaz sam sem pa tudi delal pogodbeno
               na podlagi priporočil pravnikov, s katerimi sem se posvetoval in so pravzaprav
               ugotovili, da je taka pogodba, kot sem jo takrat sklenil ustrezna, vendar je Računsko
               sodišče ugotovilo, da ni ustrezno. Torej smo se letos ravnali po priporočilih
               Računskega sodišča. Hvala.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Jaz bi dal besedo še predsednici nadzornega sveta. Predvsem z enim samim
                  vprašanjem. Kdaj namerava
               izvršiti naloge, ki jih je nadzornemu svetu dala Vlada?</p>
            </sp>
            <sp who="SDT5:MahneMarjetica">

               <speaker>MARJETICA MAHNE:</speaker>

               <p>Hvala lepa predsednik. Jaz se sicer nisem nameravala neposredno vključevati, ker se
               mi zdi, da so popravljalni ukrepi predvsem naloga uprave. Moram reči, da tudi letos
               se je nadzorni svet izjemno intenzivno vključeval pri pomoči in pri sodelovanju z
               upravo pri odpravljanju ugotovljenih pomanjkljivosti.</p>
               <p>Morda, ko ste me že izvali, ni odveč, da povem, da sem sama dala pobudo za revizijo
               Računskega sodišča. Potem, ko sem kot v prejšnjem mandatu, ker sem bila članica
               nadzornega sveta in namestnica predsednika že enkrat prej, gledala kako se dobesedno
               pred našimi očmi sklad demontira in ko ni padlo na plodna tla nobeno opozorilo
               pristojnih v Ministrstvu za kulturo, predvsem seveda ministra in zlasti, ki sem ga
               večkrat poskušala opozoriti na to kaj se dogaja. Skratka to poročilo se je zgodilo
               tudi na pobudo tistih, ki smo takrat spremljali dogajanje.</p>
               <p>Nadzorni svet, kot sem rekla, si letos izjemno prizadeva popravit ukrepe. Absolutno
               se strinjamo z vsemi ugotovitvami in sprejemamo ugotovitev, da popravljalni ukrepi
               niso bili v celoti izvedeni. Tukaj pravzaprav nimamo nobene dileme, niti poskusa
               kakršnega koli komentarja. Vse predlagane ukrepe bo filmski sklad v roku opravil.
               Predlagane sklepe sem ugotovila in sama nimam z njimi nobenih težav. Rada bi pa
               izpostavila samo še eno informacijo, ki morda ni bila dovolj izpostavljena.</p>
               <p>Ena od glavnih kršitev, ki jih ugotavlja Računsko sodišče je tudi neustreznost, pač
               zastarelost splošni pogoji poslovanja vsake, pač kot vsak pravni akt po nekaj letih
               zastarijo in z ugotovitvijo, da ne ustrezajo več zahtevam poslovanja in razdeljevanja
               javnih sredstev v filmskem skladu, je nadzorni svet na svojo pobudo poleti imenoval
               delovno skupino, ki je izjemno strokovno pristopila k pripravi novih splošnih pogojev
               poslovanja. Delovno skupino so sestavljali ugledni strokovnjaki iz področja filma,
               teoretiki in praktiki, skratka partnerji filmskega sklada, torej producenti. Zadeva
               je tik pred dokončno uskladitvijo. Trenutno jo usklajujemo še s strokovno javnostjo.
               Smo se praktično približali. Tako, da če si lahko dovolim nekoliko optimizma, splošni
               pogoji poslovanja bodo upamo, še letos pod streho in to se mi zdi tak izjemno
               pomemben korak pri sanaciji poslovanja filmskega sklada, ker novi splošni pogoji bodo
               predstavljali podlago, ki bo omogočala odpravo tako rekoč vseh glavnih ugotovljenih
                  pomanjkljivosti in napak.
               Hvala.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Odpiram sedaj razpravo. Prvi je prijavljen poslanec Černač. Prosim.</p>
            </sp>
            <sp who="SDT5:ČernačZvonko">

               <speaker>ZVONKO ČERNAČ:</speaker>

               <p>Hvala lepa. Jaz bi prosil za en podatek, ki ga nisem v tem revizijskem poročilu
               zasledil pa mislim, da bi bilo prav, da smo z njim seznanjeni. Zdaj ne vem ali bo to
               s strani Računskega sodišča povedano ali pa s strani gospoda Miklavčiča. Kdo je bil
               predsednik nadzornega sveta leta 2004, 2005 pa do 27. 10. 2006? Ker mi imamo tukaj
               dve reviziji. V tej dokumentaciji govorimo tudi o reviziji, ki je bila opravljena za
               leto 2004 in o ukrepih, ki bi jih bilo potrebno sprejeti v zvezi s to revizijo pa bi
               prosil najprej za ta podatke. Zdaj gospa Marjetka Mahne je povedala, da je bila že v
               tej funkciji. Zdaj ne vem v kateri obdobju je bila v tej funkciji? 2004, 2005, 2006?
               Ta podatek mi manjka.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Kdo želi besedo? Izvolite.</p>
            </sp>
            <sp who="SDT5:JerebSamo">

               <speaker>SAMO JEREB:</speaker>

               <p>Hvala za besedo. Revizijsko poročilo o filmskem skladu na Ministrstvu za kulturo na
               strani 12 vsebuje podatke o predsednikih nadzornega sveta od 28. 7. 2006, ko se je
               začelo obdobje revidiranja. V tem času so bili predsedniki: gospod Stane Malčič od
               28. 10. 2006 do 8. 6. 2007, gospod Denis Miklavčič od 14. 6. 2007 do 7. 9. 2007, Igor
               Prodnik od 8. 9. 2007 do 22. januarja 2009 in gospa Marjetica Mahne od 11. februarja
               naprej.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Poslanec Černač, prosim.</p>
            </sp>
            <sp who="SDT5:ČernačZvonko">

               <speaker>ZVONKO ČERNAČ:</speaker>

               <p>Hvala lepa. Jaz moram reči, da zaenkrat še znam brati. Tako, da mi ni treba potrebno
               tega brati. Jaz sem vprašal kdo je bil predsednik nadzornega sveta v letih 2004, 2005
               in 2006 do 27. 10. 2006. Ker, če imamo tam podatek za direktorico gospa Ostrouška za
               nazaj, moramo tudi imeti podatek.</p>
               <p>Drugo vprašanje. Verjetno nadzorni svet je vas imenoval gospod Miklavčič? Nadzorni
               svet je tisti, ki imenuje in razrešuje, ali vas je Vlada imenovala?</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Izvolite, to je pa res zanimivo.</p>
            </sp>
            <sp who="SDT5:MiklavčičDenis">

               <speaker>DENIS MIKLAVČIČ:</speaker>

               <p>Hvala lepa. Nadzorni svet je dal predlog Vladi za moje imenovanje, ja. Kolikor pa jaz
               vem kar se tiče predsednika nadzornega sveta, je mislim, da v letu 2006, zdaj pa ne
               vem kdaj je začela, je bila Jelka Strgelj predsednica nadzornega sveta.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Ja, verjetno bo državni sekretar vedel ta podatek.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Zelo zanimivo, da gospod Černač ni vprašal mene, ampak je vprašal Računsko sodišče in
               filmski sklad. Leta 2004 je bil predsednik nadzornega sveta Stojan Pelko, ki s tem
               ne, da nima nikakršnega problema, ampak kje, bi rekel, bi vas z veseljem to z
               veseljem tudi sam odgovoril. Jaz mislim, da je tisti čas, bi rekel, ko je filmski
               sklad, <gap n="..."/><stage>/Nerazumljivo./</stage><gap n="..."/> direktor Filip Robert <gap n="..."/><stage>/Nerazumljivo./</stage><gap n="..."/> in potem še
               gospod Sašo Ivanovič, veliko dobrega storil. Jaz sem kot predsednik nadzornega sveta
               imel ločeno mnenje, ko se je zbirala nova direktorica in potem je že v času mandata
               gospoda Simonitija, mi potekel mandat kot vsem drugim. <gap n="..."/><stage>/Oglašanje iz klopi./</stage><gap n="..."/>
               Ne, 2006 pa ne, zagotovo.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Poslanec Černač. Prosim.</p>
            </sp>
            <sp who="SDT5:ČernačZvonko">

               <speaker>ZVONKO ČERNAČ:</speaker>

               <p>Jaz mislim, da je tukaj gospa Mahnetova prisotna in verjetno se spomni kdaj je bila
               predsednica nadzornega sveta v obdobju prej. Prej je omenila, da je bila v obdobju
               prej. <gap n="..."/><stage>/Oglašanje iz klopi./</stage><gap n="..."/> Ne, ne. V obdobju prej. V letih 2005 in 2006.</p>
            </sp>
            <sp who="SDT5:MahneMarjetica">

               <speaker>MARJETICA MAHNE:</speaker>

               <p><gap n="..."/><stage>/Izključen mikrofon./</stage><gap n="..."/> nisem bila predsednica nadzornega sveta nikoli. Bila sem
               članica nadzornega sveta. Ko pa je <gap n="..."/> Predsednica je bila najprej Jelka Strgelj. Ona
               se je zaposlila, bom pojasnila.  Nadzorni svet je nastopil mandat mislim da enkrat poleti 2005.
               Predsednica je bila Jelka Strgelj. Ko se je ona po nekaj mesecih zaposlila na
               filmskem skladu, se ne spomnim koliko časa je to trajalo, je prevzel vodenje
               nadzornega sveta njen namestnik oziroma postal predsednik Stane Malčič. In ko je
               Stane Malčič po razrešitvi Ostrouške, postal vršilec dolžnosti direktorja, sem
               prevzela vodenje nadzornega sveta jaz, ampak sem bila namestnica, nikoli predsednica
               nadzornega sveta.</p>
               <p>Še nekaj bi povedala. Zakon o javnih skladih predpostavlja oziroma zahteva, da v
               primeru, da ni imenovan direktor sklada, njegove naloge opravlja predsednik ali član
               nadzornega sveta. Po prejšnjem zakonu celo smo imeli predsednika.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Ja. Samo preden dam besedo, jaz bom drugič ponovil, pa upam, da mi ne bo več treba.
               Poglejte, vlada je posredovala sporočilo za javnost 27. novembra tega leta, in v tem
               piše sledeče, da se je vlada seznanila z ugotovitvami Računskega sodišča RS, ki
               izhaja iz poziva za razrešitev odgovorne osebe filmskega sklada Republike Slovenije
               in poziva nadzorni svet filmskega sklada, da začne s postopkom za razrešitev
               odgovorne osebe itn. In sem vas vprašal, torej, ker to je zelo povezano tudi z
               zahtevo Računskega sodišča, zelo zanimivo, da je vlada to posredovala nadzornemu
               svetu, in da za to rabi sedaj že pravzaprav mesec dni. Tako, da se ne morem otresti
               pravzaprav nekega občutka, da se malo tukaj zavlačuje in izogiba temu. Pa me zanima,
               kaj nadzorni svet na tem dela?</p>
            </sp>
            <sp who="SDT5:MahneMarjetica">

               <speaker>MARJETICA MAHNE:</speaker>

               <p>Predsednik, ta pot je sicer nenavadna, ampak izhaja iz zahteve, iz določila Zakona o
               javnih skladih. Zakona o javnih skladih, ki je bil uveljavljen lani poleti, je odvzel
               nadzornemu svetu javnega sklada pristojnost imenovanja in razreševanja direktorja,
               med drugim, tudi na primer sprejemanja programa in finančnega načrta in to
               pristojnost dal Vladi RS. Tako da, nadzorni svet v skladu z zakonom predlaga
               imenovanje ali razrešitev Vlade RS. Nadzorni svet v skladu z zahtevo vlade je začel
               postopek za razrešitev.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Kaj konkretno ste naredili? Kaj je ta začetek postopka, ste sklicali sejo, na kateri
               imate to točko?</p>
            </sp>
            <sp who="SDT5:MahneMarjetica">

               <speaker>MARJETICA MAHNE:</speaker>

               <p>Sklicali smo sejo, ja.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Kdaj pa bo?</p>
            </sp>
            <sp who="SDT5:MahneMarjetica">

               <speaker>MARJETICA MAHNE:</speaker>

               <p>Prihodnji teden. S tem, da naj dodam še eno zanimivost. 90-dnevni rok, ko je gospod
               Miklavčič pooblaščen za vodenje filmskega sklada, se izteče natanko na dan 29.
               decembra. To se pravi, tako rekoč natanko v roku, ko je naložena zahteva za
               imenovanje novega direktorja. Tako da, zadeva sovpada in bo seveda v roku
               speljala.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Poslanec Černač, prosim.</p>
            </sp>
            <sp who="SDT5:ČernačZvonko">

               <speaker>ZVONKO ČERNAČ:</speaker>

               <p>Ja, hvala lepa. Dobro, jaz sedaj odgovora nisem dobil, ampak iz tega kar je bilo
               povedano in iz tistega, kar smo v preteklih letih brali v medijih, je jasno, da
               gospa, ne kot predsednica, je ves čas v temu nadzornemu svetu sklada sodelovala,
               dokler ni bila v 2007 mislim da razrešena. Tako, da to poslovanje in poslovanje tega
               sklada pozna. Tudi je povedala, da je ona sama to revizijo Računskega sodišča
               zahtevala. Zdaj pa nekako se ne morem znebiti občutka, da pa nima  glih največje ambicije ravnati v skladu s
               tem kar Računsko sodišče od nje kot predsednice nadzornega sveta filmskega sklada
               pričakuje. Mi smo danes že slišali, da je bil dan nedvomen poziv glede razrešitve
               odgovorne osebe in vidim, da tukaj to pink ponkanje vlada - nadzorni svet, zelo
               učinkovito deluje. Če bi šlo za kakšno drugo ime pa priimek, bi se zadeva zgodila v
               štiriindvajsetih urah, glede na to kaj smo spremljali v zadnjem letu dni. Tukaj
               seveda je situacija drugačna, zaradi tega je tudi ta proces malo daljši, ampak tukaj
               ni tako bistveno. Tisto kar je po mojem bistveno pri tej zgodbi, je to, da očitno
               tisti, ki jim je zaupana v tem trenutku neka odgovornost, ne razumejo kaj je Računsko
               sodišče reklo. Jaz sem prej pozorno poslušal in rečeno je bilo, da je zadeva glede
               tega segmenta, glede filmskega sklada zelo jasna, da gre za izvirne naloge
               ministrstva, in da se ve kako se izvirne naloge ministrstva izvajajo. Se pravi, da je
               potrebno pričeti postopek na ta način, da bodo te naloge prešle na ministrstvo. Ta
               zadeva je po mojem zelo jasna in to je računsko sodišče danes tukaj reklo in tudi
               zapisalo. Omenjeno je bilo tudi, da ne gre samo za ta subjekt, ampak da gre še za
               nekatere druge subjekte, kjer ni osnovnega racija za to, da bi se te naloge
               opravljale v okviru nekega subjekta izven ministrstva, ne sklada ne zavoda ne
               česarkoli. Sedaj, če pa vas poslušam, direktorja in predsednico nadzornega sveta, pa
               slišim, da se delajo študije kako in na kakšen način bi se poslovalo, na nek očitno
               ne najbolj učinkovit način. Ker glavni problem tukaj je, da osnovno poslanstvo, ki bi
               moralo biti zagotovljeno z načinom poslovanja, ni zagotovljeno in jaz bi danes rad
               slišal zelo jasen odgovor s strani pristojnih, ali bodo temu, kar je predlagalo
               Računsko sodišče, sledili ali ne. Tudi v povezavi z ostalimi subjekti, ki so bili
               omenjeni. Glede katerih je bilo tudi ugotovljeno, da gre za izvorne naloge
               ministrstva in se pravi, da jih je treba izvajati v enem izmed direktoratov, ki
               obstajajo na ministrstvu. Prejle, pri prejšnji točki moram reči, je bilo veliko besed
               s te strani, tudi mojih kolegov in kolegice o tem, da je potrebno zagotoviti
               racionalnejše poslovanje v javnem delu in tukaj je zdaj en konkreten primer, kjer
               lahko takoj stestiramo ali so te besede meso postale ali ne. Hvala.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Jaz predlagam, če bi naredili<gap n="..."/> Mislim, če je še kakšna želja po razpravi, bi en
               krog naredili. Sedaj smo se malo pinkpongal, pa se mi zdi, da je to razmeroma
               neracionalno. Tako, da bi probali en krog narediti, diskusije, pa potem naprej.
               Poslanec Posedel je želel besedo.</p>
            </sp>
            <sp who="SDT5:PosedelAlojz">

               <speaker>LOJZE POSEDEL:</speaker>

               <p>Hvala predsednik za besedo. Mislim, da danes popolnoma podobno poteka zadeva kot na
               prejšnji seji, ko smo obravnavali poročilo Računskega sodišča za Ministrstvo za
               kulturo. Zapletlo ali pa osredotočiti se želimo na obdobje nove vlade in pa ukrepov,
               ki jih nova vlada pelje. Kot da nimamo pred seboj poročila za obdobje 28. 7. 2006 do
               31. 5. 2008. In da nimamo pred seboj, milo rečeno, škandaloznega zapisa, kaj in kako
               po domače je filmski sklad deloval.  Mislim, da je prav, da z razpravo o tem, kako je sploh bilo mogoče na
               tako domač način izvajati nepravilno javne natečaje, kako je bilo mogoče, da so se
               izplačevale plače za tiste, ki so bili zaposleni na Ministrstvu za kulturo še enkrat
               tudi v izplačilo v filmskem skladu, kako je bilo možno razumeti tako nestrokovno
               ekipirano posadko na skladu, ki je omogočala, naj mi ne zamerijo, to domačinsko
               vodenje sklada in razpolaganje z davkoplačevalskim denarjem, ko tako radi to
               izpostavljate. Mislim, da je vsebina tega poročila in, normalno posledično tudi vsi
               ukrepi, ki so predvideni. Jaz se čudim, ali nekdo res ne more razumeti, verjamem, da
               nočejo razumeti, da v uvodu gospod <gap n="..."/><stage>/Nerazumljivo./</stage> jasno povedal vse dileme, ki
               izhajajo pri iskanju rešitev kako urediti status. Mislim, da smo bili vsi notri in
               ste slišali, pet predlogov je na ministrstvu, pa noben v tem trenutku ne odgovarja na
               ta način, da bi lahko rekli, ni problem, uredimo na ta način. In da je to v prejšnji
               točki, ko smo se pogovarjali o programu dela, tisto bistveno, da se na osnovi
               ugotovitev poskuša strokovno v čim širšem obsegu najti primerna rešitev, bolj kot
               zapletanje samo o zakaj nekaj ni narejeno, zakaj še ni bilo realizirano. Prepričan
               sem, da je najprej potrebno o tem revizijskem poročilu spregovoriti na način, da ga
               kot člani, jaz bi verjetno kakšno društvo v naši občini užalil, če bi katerokoli
               prostovoljno društvo dal kot primer kako se razpolaga s sredstvi, ne pa na tako
               pomembni instituciji ali sredi Ljubljane na filmskem skladu. Ko to človek bere ne
               more verjeti, da je na ta način potekalo poslovanje in da je potrebno, tako kot je
               napisalo sodišče, ugotoviti, bom rekel tudi obsoditi kot neprimerno delovanje in iz
               tega potegniti vse sklepe, ki jih ne nazadnje predsednik ste pripravili in ki jih
               tudi popolnoma, lahko povem, podpiram od prvega do četrtega, da je potrebno te
               zadolžitve podati, te sklepe sprejeti in potem počakati roke, ki bodo tekli 8 dni, 30
               dni oziroma sami predstavniki računskega sodišča so povedali, da določen rok šele
               poteče v letu 2010 in da je glede odpravljanja potrebno, da vsi skupaj, ki znate ali
               znajo karkoli na tem področju pomagati, da se ta najboljša rešitev tudi najde. Rekel
               bom, da je mora razprava v tem, da sem prebral že veliko revizijskih poročil, pa da
               tako po domače kot je bilo poslovanje na filmskem skladu v tem obdobju mislim, da ga
               še nisem prebral. Ponavljam, da se strinjam s temi sklepi, ki bodo in so namenjeni v
               to smer, da se Vlada, ministrstvo zadolži in da pripravi ustrezne ukrepe. Ponavljam,
               sam sem te ukrepe slišal, ko je gospod Pelko jih v uvodnem govoru tudi povedal.
               Hvala.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Poslanka Rihterjeva.</p>
            </sp>
            <sp who="SDT5:RihterAndreja">

               <speaker>MAG. ANDREJA RIHTER:</speaker>

               <p>Hvala lepa. Škoda, da je šel kolega Černač ven, bi mu mogoče jaz odgovorila, da sem v
               obdobju 2004 bila ministrica za kulturo, glede na to, da ga zanima. Tisto obdobje v
               katerem se je filmski sklad vzpostavljal, ne nazadnje zelo težko z vsemi mehanizmi,
               transparentnostjo dela, ne nazadnje tudi postavitvijo vseh organov in da je bilo to
               obdobje v katerem smo tudi zastavili črpanje evropskih sredstev.</p>
               <p>Kolega Vizjak, ob tem poročilu Računskega sodišča in ob vseh teh zadevah, ki tu
               pišejo nihče ne govori o  tam
               kakšna gospodarska škoda je bila narejena, kot da tega ni. Je treba vedeti, da
               filmska produkcija je produkcija, ki zajema velik del tudi gospodarstva kot takega.
               In da smo v letu 2004 oziroma pred tem na Vladi oziroma Ministrstvu za kulturo začeli
               plačevati sklade v Evropi in s tem ne nazadnje odprli široka vrata producentom,
               produkciji črpanju evropskih sredstev, da so bile to, bom rekla, težke naloge. In da
               v tem času, ko govori Računsko sodišče, tudi ni izpostavljeno tega dela, da se
               evropska sredstva sploh niso črpala 2007 in 2008, ravno zaradi izpada in nepodpisa
               nadaljevanih pogodb. Ker sredstva v pogodbah, ki so bila so bila samo za eno leto.
               Tisti, ki se malo spoznate, verjetno mnogi med vami, vsi ste že delali politično
               kampanjo, pa veste kako je, če se dela kakšen spot in tako naprej, da je produkcija
               in izvedba filma ne enega leta, da je sigurno to leto in pol, ali dve leti. In zaradi
               tega je nujno potrebno ravno pri filmu, ki ima svojstvenost dela, zagotoviti
               stabilnost financiranja in zaradi tega ovrednotiti ob začetku v pogodbi celotno
               vrednost in ne nazadnje tudi to zapisati in s tem omogočiti v naslednjem letu ali dve
               leti naprej izvedbo do konca, kar je pravna podlaga za črpanje sredstev. In ker do
               tega v letu 2007 in 2008 ni prišlo so bili prekinjeni pogoji za črpanje teh sredstev.
               O tem sploh ne govorimo. Seveda ne, zaradi tega, ker je v eni osebi bil direktor
               direktorata in v.d. direktorja filmskega sklada, eden z drugim, tudi delal nadzor nad
               samim seboj ni, kaj šele, da bi sklenil pogodbo sam s seboj, filmskega sklada in
               Ministrstva za kulturo in tako dalje. Nisem želela razpravljati v tem tonu, ker si
               želim, da bi ta film slovenski šele naprej in da bi ga hitro reševali. Zato se
               zahvaljujem predstavnikom od ministrstva, ne nazadnje tudi filmskega sklada za
               ažurnost in zelo težke situacije, ki jo je treba sedaj reševati pozitivno. Nimam
               problemov s temi sklepi, predsednik. Želela pa bi si, da bi stopili nasproti, posebej
               vi, jaz bom rekla, iz tistega obdobja, ki je ta polomijada nastala. Nastala, kot še
               enkrat pravim, gospodarska škoda v letu 2007, 2008 in 2009, ki se tudi vleče sedaj,
               zaradi tega, ker je prekinjena produkcija filmov. Ne vem kaj ostali menite od tega,
               vendar stanje, ki je, je nezavidljivo. Rekla bom, tako avtorji, če govorim samo o
               društvu filmskih ustvarjalcev, ki čaka in čaka in želi, da bi se karkoli zgodilo,
               verjetno se bo zgodilo, danes sem to zagotovilo, bom rekla, verjamem in zaupam
               kolegom predstavnikom z Vlade in tudi filmskega sklada, da se držijo rokov, da se
               držijo predlogov. Ampak prav tako smo tudi slišali, da je nemogoče, ne predstavljam
               si, naročili ste študijo, zanima me ali je bil razpis, koliko je stala, ne nazadnje
               kam in koliko je to šlo. Ampak zelo težko je danes nekomu kar naročiti in mu reči,
               dajte predlagati kakšno obliko bomo pa imeli. Če pa govorimo o tem, da rastemo, da se
               spreminjamo, da je način dela javnega sektorja, na področju filma pa še posebej zelo
               težak, se ne da kar tako reči ali doreči s čarobno paličico, ampak da je to stvar
               razvoja. In da smo sedaj v situaciji odločitve, ki neka bo morala biti zaradi tega,
               ker je stanje v katerem pač filmska produkcija teče in delo filmskega sklada je
               nemogoče in utopično in se tako pač ne da narediti. Ravno zaradi nepravilnosti, ki so
               nastale v obdobju 2007-2008, nepravilnosti na Ministrstvu za kulturo,  in se tako pač ne da narediti.
               Ravno zaradi nepravilnosti, ki so nastale v obdobju posebej 2007, 2008, nepravilnosti
               na Ministrstvu za kulturo, jaz želim vse najboljše mojem nasledniku, velikokrat sva
               govorila tudi o tem, bom rekla, pozitivno in tudi danes govorim pozitivno, da je film
               in slovenski film in produkcijo in stanje in pravno podlago treba nemudoma doreči.
               Roki so tukaj in imam zagotovilo, da bodo te roki spoštovani. In zaradi tega, da bi
               lahko slovenski film začel normalno funkcionirati in se ponovno pojavil na evropskem
               trgu oziroma prejemal evropske nagrade. In predvsem tudi zaradi tega, da bi bila
               stabilnost z akti, s pogodbami omogočeno črpanje evropskih sredstev.</p>
               <p>Še enkrat pravim, to je bilo prekinjeno in to je velikokrat premalo, ne nazadnje tudi
               v javnosti povedano in tukaj nastaja ne nazadnje tudi ta velika škoda, kajti ta denar
               se na koncu koncev investira v lokalne skupnosti, v kakršnekoli druge vsebine, ki so
               potrebne za produkcijo filma. Jaz kot pravim, da je velika žalost, da se moraš,
               nekoč, ki si delal na področju aktivno sestavljal skozi<stage>(?)</stage> vse pravne podlage, ves
               mehanizem, kako pa kaj potem srečati s totalnim kolapsom neke produkcije, neke
               vsebine na področju kulture. In da se potem zdaj tukaj pogovarjamo popolnoma o
               abstraktnih zadevah, kdo, kje je, zakaj in kako sedel. Kdaj in v katerem obdobju, pa
               sežemo potem še sedem let nazaj. Računsko sodišče je transparentno povedalo, kaj in
               kako je tudi narobe in s strani tistih, ki so zadolženi, da odpravijo te
               nepravilnosti prav tako, je pa nekatere zadeve zelo težko kar na hitro odreči, če so
               se pred tem seveda, zadeve toliko, namesto, da bi rastle v obdobju po tem, ko je
               začetek vsega začetega, se ustvarjale, preobrazile tekom teh obdobja štirih let, so
               se pa zgodile to, kakor se, da je ne nazadnje vse tudi<stage>(?)</stage>, bom rekla, razpadlo.</p>
               <p>V prvem nacionalnem programu za kulturo od 2004 do 2008 je bilo že zapisano
               preoblikovanje javnih zavodov in danes bom imela eno konkretno zadevo tudi, rekli
               smo, da je treba VIBO kot tako nemudoma preoblikovati. In smo že takrat naredili te
               modele, katerega je državni sekretar že tudi danes predstavil, kot preoblikovanje
               filmskega sklada. In to naj bi bil takratni model, s katerim bi na področju kulture
               naredili en preboj naprej. Ampak se v obdobju 2004 do 2008 ni zgodilo nič. In obdobje
               štirih let, zgoditi nič ali zgoditi vse narobe, je pa le štiriletno obdobje, ki ga ne
               moreš zdaj v roku šestih mesecev ali enega leta v celoti spraviti na idealno raven.
               To je treba ne nazadnje vedeti. Ne nazadnje pričakujem od opozicije tukaj, od
               kolegov, da bi bili vsaj kolegialni do filma, do tiste vsebine dela, ki lahko najbolj
               pomaga, ne nazadnje tudi pri prepoznavnosti Slovenije v svetu ali tudi še kje drugje,
               kot partner<stage>(?)</stage>, ne nazadnje tudi gospodarstvu, s katerim bi lahko Slovenija dosegla
               katerikoli cilj veliko lažje, kakor pa brez filma, ki zdaj nekako tava in moram reči,
               da se je zelo veliko stvari že tudi zgodilo ali odšlo iz Slovenije, kar je pa druga
               škoda, ki se je v tem času tudi naredila. Stroka kot taka odhaja in da nam tukaj bo
               pustila posledice za naslednjo kratkoročno obdobje.</p>
               <p>Kot še enkrat pravim, tudi jaz nimam nobenih problemov s temi sklepi, predsednik,
               mogoče bi zadevo konkretno, iz tega Računskega poročila tudi sledi, kaj se bo ne
               nazadnje zgodilo za tiste ljudi, ki so direktno bili posledično odgovorni, da so
               počenjali te zadeve in so še vedno zaposleni na Ministrstvu za kulturo ali tudi kje
               drugje. To je stvar Vlade, kot take, ki bo morala verjetno reči, vendar vseeno, meni
               se zdi skoraj nemogoče, da se je lahko to zgodilo, ob stalnem opominjanju v preteklem
               obdobju, štiriletnem obdobju. Gospa Mahne je prav tako tudi povedala, da je sama na
               to opozarjala, smo pa tudi drugi ali tudi poslanci takrat opozarjali na
               nepravilnosti, ki so se dogajale. In zdaj bi radi ponovno nekaj drugega odkrili. To
               včasih pač težko razumem. Hvala lepa. 
               </p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Preden dam besedo naprej, zelo zanimivo je, da polovica današnjega omizja
               je že tako ali drugače sedela bodisi v nadzornem svetu ali v upravi filmskega sklada
               ali je bila celo resorni minister. Ampak to je polovica levo od mene. Poslanec Grims,
               prosim.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Hvala za besedo. To je bil ravni primeren uvod. Namreč današnja soba je prav
               simbolna, ko je okrogla miza, to lepo celo zgodbo zaokrožuje sestava tega omizja.</p>
               <p>Ves problem, če ga gledate kot celoto, kot je zelo jasno in zelo nedvoumno zapisano
               tudi v poročilih Računskega sodišča ima korenine tam nekje v obdobju leta 2003, pa
               potem 2004, za katero je bilo potem tudi izrečeno negativno poročilo Računskega
               sodišča in takrat se je namreč dogajalo, kaj - da so se izplačevale določene vsote za
               filme, ki jih potem nihče nikoli ni videl. To se je potem nagrmadilo, rečeno je bilo,
               da se naj bi potem kasneje to skompenziralo, pa kolikor je meni znano se ni. Če ima
               pa kdo drugačne podatke, naj pa prosim to hitro dokumentira. Zanimivo pa je, da je
               bila takrat gospa resorna ministrica, ki se je že predstavila, predsednik nadzornega
               sveta filmskega sklada je bil sedanji državni sekretar, gospod Stojan Pelko, ne boste
               verjeli, da v upravnem odboru srečate pa sedanjo ministrico gospo Majdo Širca. To je
               skoraj, kar ena lepa familija, vse skupaj.</p>
               <p>Stvari so potem šle naprej. Poskušalo se je to v minulem mandatu v določeni meri
               sanirati. Ni bilo povsem uspešno, bil je en kup javnega protestiranja tistih, ki so
               se počutili nekoliko odrinjeni. Zanimivo, da tudi eden od tistih režiserjev, ki
               takrat ni izvršil tistega, kar bi po pogodbi moral, niti ni kasneje uresničil
               tistega, kar je napovedal, da bo za kompenzacijo naredil, pa je zdaj mimogrede letos
               spet potrjen v tej novi sestavi, zato da bo spet snemal naprej in to mimogrede
               najdražji filmski projekt. To je zelo zanimiva logika, ki moram reči, da bi morala že
               gospoda Kosa zanimati. Ampak, gospod Kos je enkrat, ko je že o sedanji ministrici
               govoril, zelo zanimivo stvar naredil. Ugotovil je, da je šlo pri nekem njenem
               ravnanju za kršitev, očitno kršitev, argumentirano kršitev zakona o boju proti
               korupciji. Potem, ko smo na to opozorili je pa rekel, da pa niso ugotovili, da je šlo
               tudi za koruptivno dejanje. Zanimivo, saj ni bilo kršitev Zakona o varnosti cestnega
               prometa, kolikor jaz razumem. Če en zakon kršiš, greš za tisto zadevo, ampak dobro,
               to je stvar tistih, ki krojijo javno mnenje. Tisto, kar bi pa moralo nas skrbeti pa
               je, kaj bo s slovenskim filmom. Zanimivo je bilo, da je celo ministrica, bivša
               ministrica, prej rekla, da po navadi traja približno leto dni, da potem projekti spet
               zalaufajo. To je lepo. Ampak, kolikor se jaz spomnim je ta Vlada bila potrjena že
               pred krepko več kot letom dni in je približno leto in pol od volitev. In ravno v tem
               času, ne boste verjeli, se je zgodilo to, da je umrl slovenski film. Če je bilo še
               pred dvema letoma posnetih 17 filmov, jih zdaj, kolikor jaz vem s strani filmskega
               sklada sfinanciranih bora malo ali nič. Denar odteka, seveda, samo projektov ni o tem
               na mizo. Na nek način se morda že malo sluti, da ponovite ali repriza leta 2003,
               2004, glede na to, da so isti ljudje, <q>"old habits die hard"</q> pravijo Angleži, stare
               navede težko umirajo. To najbrž res ne bo nikogar presenetilo, če se nadaljuje ista
               logika. Je pa dobro, da je zdaj tako odločbo poseglo Računsko sodišče v to zgodbo in
               da pač je dalo dva nedvoumna poziva. To se pravi, poziv za razrešitev odgovorne osebe
               in poziv za ukrepanje za odpravo nepravilnosti na Ministrstvu za kulturo. Tisto, kar
               mene osebno bolj skrbi, je to, ali je to čisto točno.  Po formalni plati, da se razumemo, se popolnoma
               strinjam. Računsko sodišče je tu brez dvoma ravnalo popolnoma zakonito in pravilno.
               Je pa vsebinska dilema, ali je to res uperjeno zoper pravo osebo, ker bolj ali manj
               jasno, kdo je imel škarje in platno zadnje leto dni na tej instituciji, torej,
               Filmskem skladu. In dvomim, da je to tista oseba, ki je zdaj bila najbolj
               izpostavljena, imenovana, ampak mislim, da sta dve drugi, ena na čelu nadzornega
               odbora in druga na čelu ministrstva, ki imata mnogo več moči pri teh stvareh, tudi
               pri njihovem morebitnem zapletanju ali pa razreševanju. In zanimivo je, da sta obe
               tudi iz iste stranke, kar je tudi zelo zanimiv podatek.</p>
               <p>No, tisto, kar pa mislim, da je najbolj zanimivo v celi zgodbi in sem to nalašč
               prihranil za konec, je pa to, da smo v minulem mandatu imeli zelo podobno zgodbo, ko
               neko ministrstvo ni ukrepalo zoper nekega uslužbenca pravočasno; izpeljalo je
               določene ukrepe, ni pa točno izvršilo vsega, kar je zahtevalo Računsko sodišče. Potem
               je to imelo za posledico izjemno glasne zahteve za takojšen odpoklic in razrešitev
               tistega resornega ministra. In ne boste verjeli, da med najglasnejšimi, ki je to
               počela, je bila ravno sedanja ministrica za kulturo, gospa Majda Širca. Ker verjamem,
               da so vsi ljudje skladni v svojem ravnanju, s svojimi besedami, pač zdaj javno od nje
               pričakujem, da bo ravnala tudi v lastnem primeru enako in takoj predlagala
               predsedniku Vlade svojo razrešitev zaradi očitnega nespoštovanja Računskega sodišča,
               neizvajanja sanacijskih ukrepov na Filmskem skladu, in tudi kot priznanje
               odgovornosti za neustrezno delovanje tega sklada v zadnjem letu dni.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Dovolite, da še se še sam v tem prvem krogu nekoliko vključim.</p>
               <p>Pravzaprav ta nesrečni Filmski sklad spremljajo težave že od samega začetka. Še
               posebej težave, povezane s pravilnostjo, zakonitostjo poslovanja. Prej se je
               ministrica za kulturo, prejšnja ministrica pa predprejšnja ministrica za kulturo,
               pohvalila, da je to nastalo tam v letu 2004 in si je takoj ob nastanku prislužilo
               negativno mnenje Računskega sodišča. In vse te težave in problemi se vlečejo
               pravzaprav do sedaj. Človek bi pričakoval, da bi torej neko revizijo Računskega
               sodišča in neizvršitev popravljalnih ukrepov jemali resno in dosledno spoštovali tudi
               naložene ukrepe. Jaz ne želim opravičevati nikogar, tudi ne prejšnje Vlade in tudi ne
               kogarkoli doslej, ki je sedel v organih tega. Ampak, kot smo danes že slišali, je bil
               pretežni del tako prisotnosti v nadzornem svetu kot na čelu tega sklada bolj ali manj
               znan. In danes tu ti ljudje sedite. Pričakoval bi, če je že res temu tako in če je
               res to ena velika težava, da se sanira to stanje in da se sanira hitro. In tudi te
               pripravljenosti ni oziroma da celo danes, ko sedimo pol leta po tem, ko so bile tudi
               potrjene te težave in slabo ocenjeni popravljalni ukrepi, torej, tudi po tem času še
               zdaj ni videti, kako se bo stvar sanirala. Ni. Kot smo slišali državnega sekretarja,
               je tu pet ali šest variant, nobena ni prava, še ne vedo kako, in zdaj bodo verjetno
               naročili neko drago študijo, ki bo povedala, kaj je pravo. Zoper tisto se bodo vsi
               uprli in spet ne bo pravo in zadeva bo tekla dalje. To je nevzdržno. Zato si je
               Ministrstvo za kulturo prislužilo zopet ta sklep o kršitvi, kako se že imenuje,
                   obveznosti dobrega
               gospodarja. Medtem ko si je Filmski sklad prislužil sklep o hudi kršitvi obveznosti
               dobrega poslovanja. To so resne stvari. In zdaj, ko tu želimo ugotoviti in posledično
               zaradi te hude kršitve obveznosti dobrega poslovanja tudi poziv k razrešitvi. Tudi
               razrešitve ni, ker je že predsednica nadzornega sveta nakazala, da bo tako ali tako
               iztekel mandat in v tem obdobju ne bo te razrešitve kot posledice te zahteve, ampak
               bo verjetno iztek nekega obdobja. Če ni temu tako, mi povejte, kdaj boste izvršili
               sklep Vlade, vas že tretjič sprašujem. Torej, predhodno zahtevo Računskega sodišča,
               ki je naložilo to Vladi, Vlada pa vam. Imam občutek, da se tolerira situacija, v
               kateri Filmski sklad je. Da se pravzaprav razloge išče v tem, da ni bilo kadrov
               pravih, pa da niso imeli izpita iz ZUP, pa da jih zdaj pet ima izpit iz ZUP. Ja, tako
               ste prej rekli uvodoma. <stage>/Oglašanje v ozadju./</stage> Ja, vem, ampak, glejte, ne vem, jaz sem
               bil tudi v enem mandatu minister. In če bi prišel na resor, ki bi bil tako
               prestreljen, in bi od mene terjali odgovornost, je enostavno ne bi mogel prevzeti ali
               pa ne bi popolnil ekipe, nekaj bi naredil. Ne pa da bi si prislužil oceno, kakršna
               pač je. Če je nekdo v stanju, da ne more nečesa voditi zaradi objektivnih zadev, je
               to treba v startu povedati, ne pa prevzeti odgovornosti in potem čez pol leta
               tarnati, da je bilo temu tako. Ali pa ne vemo, za kaj prevzemamo določeno
               odgovornost. Ja, pač, temu je tako. Ker direktorsko mesto ni samo mesto, kjer pride
               direktorska plača, ampak je direktorsko mesto tudi mesto, kjer so vse odgovornosti,
               ki iz te funkcije izvirajo. Še posebej odgovornosti, povezane s pravilnostjo,
               zakonitostjo poslovanja. Bog pomagaj, tako je. Tu to pravzaprav pogrešam. In tudi to
               sporočilo, ki ga danes slišimo, ko ne vemo nič. Ne vemo, kako bo saniran temeljni
               očitek, ki sledi iz revizijskih poročil. Torej očitek, kako s preoblikovanjem tega
               Filmskega sklada. Ne vemo tega, še danes ne. In vprašanje, kdaj bomo to izvedeli,
               tudi tega ni moč napovedati. Torej, to je ena stvar. Druga stvar. Poziv k razrešitvi
               tudi ne vemo, kdaj se bo zgodil, če se bo sploh zgodil. Ali bo pač enostavno konec
               leta, ko pravite, da ravno sovpada, iztekel nek rok, ne vem, 90-dnevni, in bo takrat
               zadeva zaključena.</p>
               <p>Torej, ja, nepravilnosti, najmanj kar je, so hude in bi terjale tudi sprožitev
               določenih postopkov osebne odgovornosti posameznikov, ki so jih zagrešili,
               definitivno. Ampak danes razpravljamo na tej komisiji o tem zato, kako naprej in kako
               pravzaprav zadevo rešiti. Zato vedno, kadar je negativno poročilo, odpremo to
               razpravo šele, ko je porevizijsko poročilo, da vemo, kaj je narejeno, kaj ni narejeno
               in kaj bo narejeno.  Tega danes
               ne vemo in to mene skrbi. Prosil bi vse, ki ste danes tu odgovorni, da mi odgovorite
               na to enostavno vprašanje: Kdaj bo, točno, urejena ta ključna problematika, ki izvira
               tudi nezadovoljivo odpravljenih pomanjkljivosti ugotovljenih z Računskim sodiščem?
               Kdaj bo to sanirano? Kdaj bodo ostali pozivi in sklepi Vlade izvršeni v zvezi s
               kadrovskimi rešitvami filmskega sklada? To bi res rad izvedel od odgovornih.</p>
               <p>Besedo je želel poslanec Posedel<gap n="....."/> Izvolite, replika.</p>
            </sp>
            <sp who="SDT5:RihterAndreja">

               <speaker>MAG. ANDREJA RIHTER:</speaker>

               <p>Obdobje 2000-2004 spoštovani kolega, ne pa 2004, da govoriva o tem mandatu. Danes
               govorimo o revizijskem poročilu za leto 2007. Imeli ste se priložnost pogovarjati o
               kakršnem koli drugem revizijskem poročilu, ampak roko na srce, o tem kaj pa to
               revizijsko poročilo, ki ga imamo danes tu pred nami, obravnava in kako hude kršitve
               so. In če sedaj vlečete na plan in hočete spreobrniti zgodbo ponovno, ne reševati
               zgodbo, ampak politično reševati tako kolega Grims, kakor tudi vi, pridete na dan s
               tistim priporočilom, ko iz Računskega sodišča iz leta 2004, ko je bilo črpanje
               sredstev, koliko se še približno spominjam, tudi zaradi ravno tega podpisanih pogodb
               za eno leto in v nadaljevanju pogodb seveda tudi v drugem obdobju. Popravljam zadevo,
               gre za obdobje 2000-2004, ko smo gradili filmski sklad pravno in takrat tudi že ob
               koncu izdelali in pripravili osnutke kriterijev ali metodologijo za vrednotenje
               filmov. In zaradi vsega tega, ker se popolnoma nič v obdobju 2004 do 2008 ni zgodilo
               ali naredilo je prišlo do tako hudih kršitev, ki jih imamo tukaj pred nami, sami
               priznavate, da so kršitve in mislim, da bi bilo potrebno spregovoriti o teh, kako jih
               je potrebno rešiti, odpraviti in nadgraditi.</p>
               <p>Pa še drugo. Ne vem, že je prej je kolega Černač čisto na začetku rekel, da mu ni
               bilo odgovorjeno na določeno vprašanje. Pa mu je gospod Pelko jasno in glasno povedal
               kdo je bil v nadzornem svetu, kdo je bil direktor filmskega sklada v vseh obdobjih,
               pa tudi sedaj, mislim, da je bilo na začetku zelo jasno povedano kateri so datumi, ko
               je potrebno, da vlada, Ministrstvo za kulturo določene zadeve tudi reši. In 29.
               december, če se jaz prav spomnim, je končni datum, kjer je filmski sklad zadolžen, da
               pripravi nove rešitve od katerih jih je vlada ne nazadnje tudi zahteva oziroma
               Računsko sodišče, ne pa Vlada.</p>
               <p>Včasih verjetno ne slišim dobro, ali se nočemo poslušati dobro in hočemo spreobračati
               vsebino na popolnoma druge zadeve.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Smo en podatek, nič komentar. Nova vlada je nastopila, takratna vlada je nastopila 3.
               decembra 2004 mandat.</p>
               <p>Poslanec Posedel.</p>
            </sp>
            <sp who="SDT5:PosedelAlojz">

               <speaker>LOJZE POSEDEL:</speaker>

               <p>Hvala za besedo, čeprav bi bil bolj vesel, če bi lahko govoril takoj za kolegom
               Grimsom, ker sem vmes razmišljal, da že vem odgovor na vprašanje zakaj je v Ljubljani
               toliko megle. Na Štajerskem je sonce že od zjutraj. Res je, zanimivo, na kakšen način
               se je peljala zadnjič razprava in se pelje tudi danes. Da se govori o obdobju pred
               mandatom bivše vlade in da se govori o teh pol leta ali enem letu sedanje vlade. Vmes
               je gradivo, ki ga imamo na mizi, če je že treba malce omeniti, sicer pa je pomembno
               tisto, kar se je baje dogajalo v prejšnjem mandatu, ko bi naj nekdo dobil neka
               sredstva, pa ni bilo potem filma in bi naj baje, in to govorijo poslanci ali člani
               stranke, ki je imela štiri leta mandat.  In vse tisto, kar se je do leta 2004 naredilo bi morali sankcionirati
               ob nastopu in v tistih štirih letih vašega mandata. Zato je, lahko rečem besedo
               sprevrženo, da se danes želi razprava speljati popolnoma drugam, ali pred to obdobje
               vašega mandata ali pa sedaj v to obdobje. Popolnoma se strinjam tudi v enem, pa bom
               rekel, negativno za našo, mojo strankarsko kolegico ministrico, slaba primopredaja je
               očitno bila. Po enem letu govorimo o zadevah, za katere sem prepričan,da bi v
               kvalitetni primopredaji morala biti in ugledati luč sveta ne v takšni obravnavi,
               ampak že tam. Ampak dobro, tako so se odločili, ker očitno želijo biti nekateri
               boljši kot so bili drugi. Pa vendar je ukrepanje in delovanje na filmskem skladu
               izključno povezano in to poročilo povezano z dejanji, ki so se zgodila v obdobju 2006
               in 2007 oziroma predvsem v 2007. In ko se je na nedopusten način zapravljal in
               porabljal davkoplačevalski denar. Nakazovani avansi, brez ustreznih pogodb. Kršili
               postopki javnih razpisov. Izplačevalo plače zaposlenim, ki so bili istočasni
               zaposleni na Ministrstvu za kulturo in dobivali plačo tudi na filmskem skladu. Da se
               danes, tako sem jaz razumel gospod Vizjak, celo norčujete kaj je sedanja vlada
               naredila, kako se je kadrovsko okrepila in kakšen kader je pripeljala na filmski
               sklad. Dokaz kako se da delati in kako se dela brez ustreznega kadra je evidentno
               zapisano v tem poročilu. V obdobju tega poslovanja sklada brez ustreznih zaposlitev
               so se dogajale te škandalozne nepravilnosti, ki so tu zapisane. In zato mislim, da to
               ni stvar za posmeh, ampak stvar da se prizna, da so se na Ministrstvu za kulturo in
               na skladu rešili postopka pravilno. In da je tudi danes, vi lahko izkoriščate vašo
               funkcijo predsednika in skoraj zaslišujete predstavnike ministrstva ali sklada kaj
               bodo naredili, kako bodo naredili. To ni stvar komisije za nadzor. Kakšno strokovno
               rešitev oblikovanja sklada imajo ne nazadnje tudi še v poročilu rok do 2010, mislim,
               da do avgusta. In zakaj danes spraševati, če so vse dileme bile predstavljene in tu
               notri verjetno vsaj v te strani nismo strokovnjaki, da pri tem sodelujemo. Računsko
               sodišče je svoje povedalo, da ta ureditev ni dobra. Na stroki, na vsem tistem, ki
               poznajo pa je, da to do 2010 leta do avgusta tudi naredijo. Prepričan sem, da bodo
               naredili ne glede na to, ali danes že vedo odgovor ali ne. Vse dileme so bile
               povedane in verjetno je prav, da tudi tisti, ki<gap n="..."/><stage>/Oglašanje iz klopi./</stage> Mislim, d je
               avgust 2010. In je to datum do katerega<gap n="..."/><stage>/Oglašanje iz klopi./</stage> Zakonski rok za
               preoblikovanje. Mislim, da ta datum sem prav prej slišal in da bo zagotovo stroka
               našla primerno organiziranost. Moje ponovno stališče je takšno, da je treba oceniti
               to obdobje kot izrazito nestrokovno, kot izrazito škodljivo za filmsko produkcijo,
               škodljivo za porabo proračunskega denarja in da bodo posledice težko popravljive in
               jih na žalost občutimo na različnih področjih. Treba je dati čas in besedo in mesto
               stroki, da te rešitve da. Zato ponavljam, da se strinjam s temi predlogi, ki ste jih
               sami predlagali in bodo verjetno v nadaljevanju tudi pripomogli k tej rešitvi. Hvala.
                  
               </p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Jaz bi zaprosil tukaj Računsko sodišče za tolmačenje tega. Jaz razumem, da je
               potrebno do jutri govoriti o rešitvi in jo sprovesti do avgusta prihodnje leto, to se
               pravi, kdo misli, da bo možno avgusta sprejeli odločitev kakšna in bo in to narediti
               v treh dneh, da bo avgusta tudi izvršeno, ta verjetno res malo tega ve. Kolikor jaz
               razumem odzivno poročilo in dokumenti Računskega sodišča govorijo o tem, da je
               potrebno od jutri vedeti koncept rešitev in jo sprovesti do avgusta iz pritrjevanja
               Vrhovnega državnega revizorja smatram, da je temu tako, kar pomeni, da mora danes
               biti rešitev znana, če mora biti jutri tudi odgovorjeno Računskemu sodišču. Jaz sem
               uvodoma pozorno poslušal državnega sekretarja, ki mi je pravzaprav navedel, da je
               veliko variant, da je veliko še opcij in da ni te rešitve. To se pravi, če nekdo
               misli, da bo ponudil kot odgovor, ne vem, opcije, ki jo ima na voljo, o kateri se še
               ni opredelil, jaz to ne smatram, da je to izvršena zadeva v skladu z zahtevami.</p>
               <p>Še nekaj. Komisija za nadzor javnih financ obravnava dokumente, pri tem se tudi meni
               kot predsedniku in sem tukaj v enaki poziciji kot vsi člani postavljajo določena
               vprašanja. Če vi to imenujete zaslišanje je pač to vaš problem. Jaz seveda imam
               pravico in vsi imate pravico predstavniku tako revidirancu kot tistemu, ki je
               revidiral in ministrstvo in vladi postavljate ob tem vprašanje. Če vas to moti, je to
               vaš problem, ne bi pa tega prosim očitati. Jaz bi sedaj raje dal besedo, ker smo že
               dva kroga skoraj naredili, tako da bi najprej dali besedo državnemu sekretarju, vidim
               da želi, potem tudi Filmskemu skladu, Nadzornemu svetu, itd., da bomo dobili kaj
               informacij, potem pa gremo naprej. Izvolite, državni sekretar.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Oprostite, nimam najbrž kompetence, da bi komentiral Računsko sodišče, ampak bi
               vendarle rad jasno povedal, da je Računsko sodišče izdalo dva poziva. V enem pozivu
               poziva Vlado Republike Slovenije, da sprejme odločitve in ukrepe, ki bodo zagotovili
               pripravo načrta aktivnosti za preoblikovanje Filmskega sklada v eno izmed oblik, ki
               jih določa Zakon o javnih skladih. Dva. V roku 30 dni po prejemu poziva pisno poroča
               Računskemu sodišču kako je odločila o tem pozivu in potem v pojasnilu dajo jasno
               vedeti, da ustreznost popravljalnih ukrepov lahko zagotovi Vlada RS bodisi s
               predložitvijo načrta aktivnosti, bodisi, da od Ministrstva za kulturo zahteva, da
               sprejme načrt aktivnosti za preoblikovanje filmskega sklada. Mi smo na torkovem
               vladnem odboru sprejeli to drugo solucijo in ministrstvo je zavezano, da po vladnem
               sklepu, ki ga boste prejeli jutri v roku in tukaj res moram ustaviti na tem, kar ste
               vi povedali, eno je bilo izpolnjeno, drugo bo ravno tako izpolnjeno v roku. To je ta
               prvi del. Tega drugega mi ni potrebno najbrž komentirati, ker je sam gospod iz
               Računskega sodišča povedal, da je bil v roku odgovorjeno na poziv, da začne s
               postopkom za razrešitev odgovorne osebe, direktorju filmskega sklada in da v roku 15
               dni po prejemu poziva pisno poroča. Ta dva roka, eden da že, drugi bo, jutri sta
               spoštovana. Tukaj, lepo prosim, ne nas kot vlado bi rekel nam očitati stvari, ki so v
               rokih. Ja, naša zakonita, zakonska obveznost je, da do avgusta 2010 tako
               preoblikujemo sklad, da ne bo več, v, bi rekel. Lepo prosim, jaz mislim, da je to
               bilo povedano na začetku v prestavitvi gospoda iz Računskega sodišča. Če eden kima,
               potem bi, lepo prosil, da tudi drug pokima, ker ne bi rad, da je vaša interpretacija
               kimanja je neizpolnjevanje vladnih sklepov, zato prosim.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Še enkrat. Vidim, da se tukaj ne razumemo. Mene zanima, kakšna je vizija, kakšna je
               časovnica in kakšna je končna rešitev tega nesrečnega Filmskega sklada.  To je verjetno Računsko sodišče
               od vas pričakovalo. Vi mi danes tega niste povedali. Vi ste povedali, da boste jutri
               poslali odgovor. Kakšen pa je, jaz pa, ne vem. Da so dileme. Kakšen bo Filmski sklad
               avgusta naslednje leto? Kaj, bo sestavni del ministrstva, ustanova?</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Ne vem vam povedati. Zakaj? Zato, ker če bi, dovolite mi še enkrat, če bi Računsko
               sodišče v enem od treh popravljalnih ukrepov povedalo, morate ga vzeti nazaj na
               Ministrstvo za kulturo bi bili verjetno v situaciji, ki ste jo vi po analogiji vzeli
               z ministrom Podobnikom, da bi morali reči ne, ker se preprosto s takim ukrepom ne
               stroka, ne na ministrstvu, ne z evropske primerljive prakse ne strinjamo. Mi smo
               dobili od njih veliko bolj precizno nalogo, pripravite načrt preoblikovanja statusa
               in na tem sedaj delamo. Mi bomo kršili zakon, če avgusta tega preoblikovanja ne bomo
               storili. In, zato moj odgovor je vam, jaz ga ne skrivam, moj odgovor je
               minimalističen in maksimalističen. Minimalističen je, da bo avgusta 2008 skozi
               preoblikovanje Filmskega sklada zadoščeno vsem zakonskim pogojem, pardon, 2010,
               medtem, ko imamo veliko bolj maksimalističen. V zadnjih osmih letih ministrica Rihter
               je bila v času, ko je eden zakon bil na mizi, minister Simoniti je bil, ko je bil
               drugi zakon na mizi, obakrat sta zakona, oprostite gospod<gap n="..."/></p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Saj bodo pojasnili. Dovolite, jaz bi prosil, da Računsko sodišče pojasni, ker vidim,
               da si različno tolmačimo, kaj pravzaprav pričakuje od Vlade jutri. Ali pričakuje
               časovnico pri oblikovanju Filmskega sklada ali pričakuje dopis, da imajo veliko dilem
               in da bodo že do osmega nekaj uredili?</p>
            </sp>
            <sp who="SDT5:JerebSamo">

               <speaker>SAMO JEREB:</speaker>

               <p>Računsko sodišče za enkrat ne more komentirati vsebine odgovore Vlade, ker ga pač še
               nismo prejeli.</p>
               <p>Želel bi pa opozoriti na nekaj drugega. Mi smo zahtevali načrt aktivnosti za
               preoblikovanje, ki lahko vsebuje seveda tudi določene aktivnosti, ko se še odloča o
               tem, kakšna oblika bo. Vendar čas se izteka, zakon o javnih skladih velja že kakšno
               leto in pol, in v tem obdobju ni bila sprejeta odločitev, kako se bo preoblikovalo.
               Imamo pa ves čas na mizi ugotovitev, ki izhaja že iz revizijskega poročila za 2004,
               da namensko premoženje ni ustrezno določeno v sklepu o ustanovitvi Filmskega sklada
               in zato bi pričakovali, da bi se te aktivnosti oziroma odločitve sprejele čim prej.
               Ob enem velja pa opozoriti ponovno na tisto naše opozorilo porevizijskega poročila,
               da ustanavljanje tako imenovanih <q>"sui generis"</q> pravnih oseb za nas ni sprejemljivo in
               ker ugotavljamo, da z razdeljevanjem proračunskih sredstev v drugi področni
               zakonodaji bodisi Zakon o javni agenciji, v Zakonu o zavodih, itd., ne najdemo
               podlag, da bi Filmski sklad lahko preoblikovali drugo pravno osebo, moram povedati,
               da razen, če Državni zbor sprejme spremembo kakšnega od teh zakonov ne vidimo za
               enkrat druge rešitve kot, da se Filmski sklad prevzame pod okriljem Ministrstva za
               kulturo. Če bi želelo Ministrstvo za kulturo kakšno drugo rešitev izpeljati, potem
               menim, da bi pa danes že moralo vedeti, ker bi moralo sprožiti postopka za spremembo
               kakšnega od teh zakonov. Drugače je rešitev lahko samo to, da gre pod Ministrstvo za
               kulturo.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Mislim, da sem kar dobro razumel Računsko sodišče, očitno vi niste. Izvolite, še
               enkrat pojasniti.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Zato je v normativnem aktu Vlade za 2010 Zakon o spremembah Zakon o filmskem skladu.
               Medtem, ko je v odgovoru, ki je bil na torkovem odboru in ki je danes bil na Vladi v
               dilemi, ki so nam jo postavili res do črke natančno, bodisi, da kot pristojni organ
               na podlagi drugega odstavka 5. člena Zakona o vladi od Ministrstva za kulturo
               zahteva, da sprejme  načrt
               aktivnosti za preoblikovanje filmskega sklada kot določa Zakon o javnih skladih. In
               to je tista minimalistična verzija s katero bomo do avgusta 2010 izpolnili zahtevo.
               Nismo pa glede na izid dosedanje strokovne razprave in glede na primerljivost prakse
               trdno prepričani, da bomo lahko dosegli več kot v minimalistično verzijo.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Izvolite, želeli ste besedo.</p>
            </sp>
            <sp who="SDT5:JerebSamo">

               <speaker>SAMO JEREB:</speaker>

               <p>No jaz bi samo opozoril na to, da s sprejemom zakona o filmskem skladu lahko
               ustanovite samo <gap n="..."/><stage>/Nerazumljivo./</stage><gap n="..."/> s pravno osebo. Če je to namen. <gap n="..."/><stage>/Medsebojno
               pogovarjanje./</stage><gap n="..."/></p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Vidite, spoštovani državni sekretar, da imamo problem. Zdaj očitno ga samo še vi ne
               vidite. Mi imamo resne problem , s filmskem skladom morate resno nekaj narediti in iz
               tega kar je povedano s strani revizorja je to samo eno, pripojiti ga morate
               Ministrstvu za kulturo. To pravite, da ne boste naredil in očitno bomo imeli avgusta
               spet problem. Želel je še gospod Vesel, prosim.</p>
            </sp>
            <sp who="SDT5:VeselTomaž">

               <speaker>TOMAŽ VESEL:</speaker>

               <p>Hvala lepa.</p>
               <p>Samo kratka dopolnitev teh argumentov, ki jih je že kolega navedel. Seveda moramo
               vedeti, računsko sodišče ni regulator, mi seveda nimamo možnosti zaukazati ali pa
               zahtevati točno določeno rešitev, to smo si na jasnem. To seveda veliko bolj
               pojasnjuje kaj je naša zahteva. Vendar se moramo gibati v okviru trenutne zakonodaje
               in trenutna zakonodaja takšnih oblik ne dopušča. Se pravi, če bi želeli drugo obliko,
               ki pa je nujno po svoji <gap n="..."/><stage>/Nerazumljivo./</stage><gap n="..."/> oblika bo potrebno spremeniti verjetno
               kakšnega od sistemskih zakonov. Kako se bo to naredilo do avgusta, veste bolj vi kot
               mi.</p>
               <p>Ampak obenem bi pa ponudili vendarle še v razmislek nekaj kar je bilo tukaj, ne vem
               ali je heretično o tem govoriti ali pa imamo premalo argumentov, da bi razumeli zakaj
               to ne more pripasti nazaj Ministrstvu za kulturo, ker gre po našem mnenju za eno od,
               bom rekel nič posebnih nalog Vlade, ker gre v bistvu za razdeljevanje enega od večjih
               ali pa velikih transferjev. Niz ministrstev se ukvarja s podeljevanjem transferjev
               nič heretičnega ni v tem. Če je eden izmed argumentov zagotavljanje neodvisnosti komu
               gre transfer je potrebno to neodvisnost pogledati tudi mogoče skozi prizmo naslednjih
               argumentov pa pogledati neodvisnost sklada, da recimo Vlada imenuje nadzorni svet in
               direktorja. Da Ministrstvo za kulturo predlaga tri člane nadzornega sveta, da ima
               Ministrstvo za finance enega člana nadzornega sveta, to se pravi večino vseh članov
               nadzornega sveta. Da Vlada potrjuje poslovno politiko, poslovni načrt in letno
               poročilo. Še več, da daje Vlada soglasje k splošnim pogojem poslovanja pa, da bo mera
               polna, še minister izvaja nadzor nad poslovanjem sklada. Kje se je zdaj izgubila v
               tej fluidni sliki ta neodvisnost, ki je vsem pravzaprav tako zelo všeč?</p>
               <p>Ampak kot rečeno, provociram, mi ni smo regulatorji, ne moremo zaukazati katere
               možnosti, verjetno obstaja še niz argumentov in razmislekov ampak čas se počasi
               izteka. Ni krivo tukaj, da jutri pričakujemo neko rešitev.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Želite besedo, ker vidim, da imate že <gap n="..."/><stage>/Nerazumljivo./</stage><gap n="..."/> Ja,
               izvolite.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Samo, če gospod pravi, da provocira jaz sodim tako kot poslanec, da ta strokovna
               razprava zagotovo ni tukaj na pravem mestu. Da bo na Ministrstvo za kulturo ob pravem
               roku prišlo na ustrezen odbor in skozi vse tiste, bi rekel sita in rešeta da bo
               izpolnil svoje obveznosti. Mislim pa da to danes<gap n="..."/></p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Dobro. Naprej, izvolite.</p>
            </sp>
            <sp who="SDT5:MiklavčičDenis">

               <speaker>DENIS MIKLAVČIČ:</speaker>

               <p>Hvala lepa. Jaz bi samo na kratko nekaj pojasnila dal v razpravo.</p>
               <p>Jaz bi, ko ste vprašali ali se odpravljajo napake, kaj se dela in tako dalje, jaz bi
               rekel, da na filmskem skladu ne glede na to, da je potekel rok in da je Računsko
               sodišče že dalo svojo sodbo in zahtevo, da še vedno odpravljamo napake, delo na tem
               ni izostalo. Kar pomeni da smo
               resno vzeli zahtevo Računskega sodišča.</p>
               <p>Jaz sem prevzel odgovornost direktorja filmskega sklada kot član nadzornega sveta, ki
               mu seveda ni vseeno za to institucijo Čutim pa tukaj pravzaprav, da gre za bolj
               kaznovanje tistega, ki popravlja zadeve z drugim, ki je te zadeve zakuhal.</p>
               <p>Vprašanje kaj bo s slovenskimi filmi, moram povedati, da je filmski sklad letos
               zagnal filmsko produkcijo in financira triinpetdeset projektov, od tega šest
               celovečernih filmov s čimer koprodukcije vrsto razvija projekte, razvija scenarije,
               vrsto akcij, petnajst festivalov in tako dalje.</p>
               <p>Skratka, zelo veliko smo naredili pravzaprav v primerjavi s prejšnjimi leti na
               programu, letos se izjemno veliko dogaja. In tukaj nekako skušamo skompenzirati
               zastoj filmske produkcije s preteklih let. Seveda potrebno je vedeti, da teh filmi ne
               bodo letos posneti, ker kot vemo proces produkcije filmov traja več let.</p>
               <p>Kar se tiče filmov, ki so najdražji, je bilo rečeno, da nek, jaz sicer ne vem na koga
               se je gospod poslanec obračal oziroma koga ima v mislih ampak moram reči, da
               najdražji filmski projekt, ki je v letošnjem programu je dobil tisti producent, ki je
               v lanskem letu, v letu 2008 imel največji delež financiranja in tudi največji delež
               projektov. Vse je dobil ta isti producent, ki je bil izbran še preden sem jaz
               nastopil funkcijo na filmskem skladu je seveda ostal v programu in dobi tudi največji
               delež financiranja. Jaz mislim, da to sicer ni prav ampak jaz ne bi hotel komur koli
               kakor koli škoditi. Se pravi, če je on bil izbran v programu bo tudi v programu
               ostal.</p>
               <p>Zdaj seveda v filmi, ki jih ni nihče videl jaz na žalost moram ugotoviti recimo, da
               je letos bil dokončan in doživel premiero film Osebna prtljaga, ki je bil
               sofinanciran mislim, da kar krepko čez 90% iz državnih sredstev. Bil je uvrščen
               program mimo razpisa na kar smo leta 2007 opozarjali. Letos je bil dokončan,
               producent oziroma režiser je na tiskovni konferenci, na festivalu slovenskega filma
               povedal, da on ne bo dal tega filma v distribucijo ampak bo distribucija elitistična
               in se zdaj predvaja vsak četrtek v slovenski kinoteki, ki pravzaprav niti ni primeren
               prostor. Ampak, ker je producent in režiser vztrajal na tem, da se bo šel nek
               eksperiment in je sicer to tudi utemeljil, ker smo hoteli imeti od njega utemeljeno
               vlogo, da mu dovolimo takšno vrsto distribucije je to tudi dal. Ampak seveda zdaj
               vidimo in seštejemo gledalce, ki, saj pravim, očitno gre za neko elitistično
               distribucijo  buteljčno reče
               temu režiser.</p>
               <p>Torej, zdaj kar se pa tiče pripojitev Ministrstva za kulturo jaz mislim, da to smo
               pravzaprav videli, imamo že izkušnje za seboj, da to ni primerna oblika za filmski
               sklad ker pravzaprav ta pripojitev se je lansko leto že zgodila oziroma konec leta
               2007 je filmski sklad imel v rokah direktor Direktorata za medije, Ministrstvo za
               kulturo. In očitno zadeve niso šle v pravo smer.</p>
               <p>Tako da, jaz mislim, da tukaj ni ta opcija ustrezna, ne glede na to, da seveda gre
               tudi za to, da je potrebno zagotoviti neodvisnost umetniškega ustvarjanja. Zato je
               bil tudi v začetku filmski sklad ustanovljen z zakonom posebno. In bojim se še to, da
               je lanskoletni Zakon o javnih skladih zabil žebelj v krsto filmskemu skladu.
               Hvala.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Hvala. Ne vem, če zakon po moje bolj ljudje, ki so tam. Poslanec Grims, prosim.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Najprej kar se tiče tega, da nekateri očitno ne berejo sklepov na enak način; jutri
               bi morala biti ta odločitev, gospe in gospodje, že sprejeta in že sporočena do jutri,
               torej vročena, Računskemu sodišču. Potem bi bil sklep spoštovan ne pa da vi danes
               tukaj razlagate in ne veste kako se bo to uredilo ampak da se bo avgusta pa to že
               uredilo čeprav v temu trenutku še ni jasno kako. Tako da, toliko najprej za uvod.</p>
               <p>Drugo, retorično vprašanje, ki ga je postavil predstavnik Računskega sodišča ima v
               resnici zelo enostaven odgovor in to ravno v tistem kar sem prej navedel pa kar je
               eden iz koalicije seveda takoj hotel razglasiti za neko meglo čeprav naj argumentira,
               če sem kaj narobe navedel. Zakaj ne nazaj na ministrstvo? Zato, ker bi se izgubila
               neodvisnost kot izgovor za v resnici povsem politične odločitve kakršne recimo tudi
               lahko ocenimo, da je letos med projekti, ki so financirani, seveda ne bodo dokončani
               tako kot je bilo prej rečeno, tudi en projekt, ki je bil večkratno zavrnjen v
               različnih prejšnjih sestavah, zdaj je bil pa iznenada prioritetno izbran in dodatno
               uvrščen notri v financiranje. To je zelo zanimiva fora.</p>
               <p>Kje pa je potem zdaj tukaj ta neodvisnost? Očitno gre za izgovor za to, da minister
               lahko igra tako ali drugačno vlogo. Sam osebno moram reči, da se strinjam s to oceno
               Računskega sodišča, to je čisto navadna distribucija javnega denarja in ne bi bilo za
               to nobenega problema, če bi šli potem tudi v to smer, da se sprejme polna odgovornost
               ministrstva in naj ministrstvo to izvaja. Če je v Evropi kje drugje druga praksa, v
               nekaterih državah je takšna, to ste sami povedali, je to najbrž odraz od drugih
               razmer, druge politične kulture in predvsem druge pravne ureditve. Kako je pri nas
               pravna ureditev je bilo že dovolj povedano, da ne bom ponavljal.</p>
               <p>Zdaj to, da se sicer financira kup projektov, ne bo pa noben dokončan, veste znali
               takšnega smisla za humor bi lahko kdo te besede, da je filmski sklad letos tako
               zagnal filmsko produkcijo po sprejemu z besedo in očitno jo je res zagnal v prepad.
               Zaradi tega, ker ni nobenega filma, še tisto zadnje leto, ki ga navajate kot sporno
               leto 2008 je bilo kolikor je meni znano, sedemnajst dokončanih filmov, ki so bili
               sofinancirani s strani filmskega sklada, čeprav se zdaj to vse postavlja pod vprašaj.
               Zdaj jih pa fizično ni, pika in tukaj ne reči, da je en mesec kar je nova vlad, je že
               leto naokoli pa še malo je naokoli, je že trideset dni odkar je bilo oddano že
               opozorilo Računskega sodišča, vsi končni sklepi, vsi akti pa še vedno nič ni znano.
               To se pravi gre očitno za to, da se te stvari ne ureja na ustrezen način.</p>
               <p>Tisto kar pa je odgovor zakaj se potrebuje takšno<gap n="..."/> Izgovor o neki silni
               neodvisnosti pa kot sem prej
               omenil, recimo če se uvrsti iznenada en projekt prioritetno in to v zelo visoki
               finančni prioriteti pa je bil prej trikrat zavrnjen v različnih in to s strokovnimi
               argumenti, v različnih sestavah potem je to najbrž politična odločitev. In če gre za
               krog točno ene in iste stranke kjer lahko gledamo od ministrice pa do predsednice
               sveta tiste stranke pa potem tega, ki zdaj to snema stvar postane le malo preveč
               prozorna, če direktno daje ministrstvo denar. Jasno, da nujno rabi izgovor o
               neodvisnosti. Ja za božjo voljo, če imajo pa stvari očitne.</p>
               <p>Tako kot so na nek način paradoksalno očitne in se vračam na začetek in bom to še
               enkrat ponovil, ker kolega očitno ni dobro poslušal, ker je rekel, da kaj ni res, da
               smo imeli v tistem odboju za katerega je Računsko sodišče prvič dalo negativno oceno
               in ki v resnici temelj tega, da se danes filmski sklad sooča s problemi, ker so bile
               takrat finančne stvari neurejene je bil takrat predsednik nadzornega odbora gospod
               Stojan Perko, ki je danes tukaj kot državni sekretar, v upravnem odboru je sedela
               gospa Majda Širca, ki je danes ministrica, ministrica je bila gospa Rihtarjeva, ki je
               danes tukaj med nami kot poslanka in v nadzornem odboru ste lahko v tistem obdobju
               srečali tudi gospo Mahnetovo, ki je danes predsednica nadzornega odbora filmskega
               sklada. Če sem katerega narobe navedel, lepo prosim, dajte hitro popraviti se bom
               takoj upravičil.</p>
               <p>Ampak na ta način se je pravzaprav zgodba zaokrožuje in če bi vse to urejalo
               ministrstvo neposredno potem bi bile stvari čisto očitne tako pa morda lahko nekdo
               išče izgovore za takšno ali drugačno ravnanje. Ampak dejstvo ostaja, ta Vlada je
               tukaj že krepko več kot leto dni in stvari bi lahko uredila, če bi bila za to volja
               kar jim pa v rokah silno močno koalicijo, mnogo močnejšo kot je imela kadar koli v
               svojo podporo prejšnja vlada in trdi, da ima veliko izjemno kvalitetnih ljudi. Ja
               torej, zakaj se potem ne sprejme še odgovornosti in stvari uredi tako kot je
               potrebno.</p>
               <p>Tukaj so odločitve računskega sodišča znane, njihovi predlogi tudi, sami ste povedali
               zakaj nekatere stvari ne gredo v urejeno stanje, sprejmite odgovornost.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Poslanec Černač, prosim.</p>
            </sp>
            <sp who="SDT5:ČernačZvonko">

               <speaker>ZVONKO ČERNAČ:</speaker>

               <p>Hvala lepa.</p>
               <p>Torej danes je bilo tukaj že večkrat rečeno, da gre nekako za dogajanje v krogu istih
               ljudi v zadnjih štirih, petih letih, štirih letih. In jaz sem v vmesnem času šel malo
               pobrskati po teh dokumentih za nazaj in ugotavljam, da temu drži tako, da v bistvu
               glavno ukvarjanje je ukvarjanje teh ljudi samih s seboj in s problemi, ki jih imajo
               med seboj. In to je neodgovorno ravnanje. Slovenski film je bil ves čas v ozadju. </p>
               <p>In to se kaže na številnih primerih v zadnjem obdobju in zaradi tega je trpela tudi
               filmska produkcija. Večina teh ljudi sedi danes tukaj za to mizo, tisti, ki so bili
               glavni akterji teh sporov in tega kreganja. In ti ljudje seveda ne bodo teh problemov
               rešili, tega se moramo zavedati. Mislim, da je iluzorno pričakovati, da bodo probleme
               rešili tisti, ki so jih povzročali, toliko vendar smo verjetno vsi razsodni, ki tukaj
               sedimo. Poziv Računskega sodišča je bil jasen in nedvoumen v petnajstih dneh je
               potrebno začeti postopek za razrešitev direktorja. Ampak kakšnega direktorja ima
               pravzaprav filmski sklad? 
               Nima ne pravega direktorja, ne v.d. direktorja. Ima tako imenovanega direktorja s
               pooblastilom. Zakaj? Zaradi tega, ker je v ozadju nek spor z bivšo direktorico, ki
               ste jo na hitro nezakonito razrešili in je v ozadju začasna odredba, ki blokira
               imenovanje katerega koli direktorja. To je povedala gospa Mahnetova v eni izjavi, tu
               je bila objavljena v torek. Pravi, da ima nadzorni svet, citiram <q>"ne glede na predlog
               Računskega sodišča in sklep Vlade, v tem primeru zvezane roke."</q> Konec citata. Začasna
               odredba upravnega sodišča namreč, nadaljevanje citata- <q>"preprečuje imenovanja
               direktorja, zakon o javnih skladih pa določa, da lahko, če direktor ni imenovan, to
               funkcijo s pooblastilom Vlade opravlja le nekdo iz nadzornega sveta. To je ob
               dejstvu, da so člani nadzornega sveta polno zaposleni, skoraj neuresničljivo. Rešitve
               v tem trenutku še ni."</q> Koce citata. Se pravi, je škoda, da se tukaj mučimo za to mizo
               in da sprejemamo neke sklepe, da naj nadzorni svet situacijo uredi, če je ne more
               urediti. Ne more je urediti in je popolnoma jasno, da je potrebno sprejeti eno samo
               odločitev in Vlada ima vse možnosti, da to naredi in meni ni jasno zakaj Vlada to
               odgovornost prelaga na nadzorni svet. Vlada bi morala pač zamenjati celoten nadzorni
               svet in v okviru novih članov določiti nekoga, ki bi na novo to funkcijo, ki jo sedaj
               opravlja tukaj prisotni gospod Miklavčič, opravljal dokler se zadeve statusno ne bodo
               tako ali drugače uredile in s tem bi bil uresničen sklep oziroma poziv Računskega
               sodišča. Seveda je pa to glede na visoko politično pripadnost nekaterih, ki sedijo v
               tem nadzornem svetu v sedanji politični opciji težko narediti, ker vrana vrani ne
               izkljuje oči in verjetno je najtežje streljati lastne vojake. Tudi, če ga, oprostite
               izrazu <gap n="..."/><stage>/Nerazumljivo./</stage><gap n="..."/> Ampak tukaj smo zdaj pred tem, ali pa vojakinje, da ne
               bo nesporazuma. Tukaj smo zdaj pred tem, da smo soočeni s to odgovornostjo, da mi na
               tej komisiji tak predlog Vladi predlagamo. Jaz ne vidim nobene poante v tem, naj
               nadzorni svet filmskega sklada nekaj uredi, ker je bilo danes večkrat povedano, da
               tega ne bo naredil, ker tega ne more narediti. Tako, da je moje mnenje, da ti sklepi,
               ki so predlagani, predsednik, ob zaključku te točke, da je tretji sklep popolnoma
               brezpredmeten, da sta drugi in četrti korektna in da prvi, tak kot je, nima nobenega
               smisla, ker mi vemo kaj je Vlada sklenila, ampak bi se pravi moral glasiti, da
               Komisija za nadzor javnih financ poziva Vlado, da sledi pozivom Računskega sodišča,
               razreši nadzorni svet filmskega sklada in imenuje pooblaščenega direktorja tako kot
               je bilo naročeno s strani Računskega sodišča. Hvala.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Izvolite.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Ali smem samo še enkrat prosit gospoda iz Računskega sodišča za tisto, kar je uvodoma
               poročal o tem kaj je bilo opravljeno s strani Vlade glede razrešitve. Ker je važno
               to, očitno beseda za besedo.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Izvolite.</p>
            </sp>
            <sp who="SDT5:JerebSamo">

               <speaker>SAMO JEREB:</speaker>

               <p>Hvala lepa za besedo. Vmes sta me kolega že dopolnila in seveda ne gre za to, da smo
               povedali med seboj kar koli kontradiktornega v bistvu. Dodatno sta pojasnila
               pravzaprav za kaj gre. Formalno gledano čas še ni potekel <gap n="..."/><stage>/Oglašanje iz klopi./</stage><gap n="..."/>
               Glede razrešitve se <gap n="..."/> V katerem smislu?</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Bom jaz pojasnil, ker sem jaz razumel. To je bilo pravzaprav nakazana edina pot iz te
               zagate glede na celo kopico okoliščin, formalnih okoliščin v delovanju tega sklada in
               je, torej poslančeva trditev, da je edina možna rešitev ta, da se seveda Vlada
               zamenja nadzorni svet 
               filmskega sklada. Verjetno ima tu vse polne kompetence in ta izmed sebe seveda
               imenuje vršilca dolžnosti do imenovanja novega. Da na drugačen način izhoda iz te
               situacije ni. Da ste pa vi na Vladi pravzaprav sprejeli poziv nadzornemu svetu, da
               naj naredi nekaj, kar sam nadzorni svet pravi, da ne more narediti in zdaj sprašujete
               Računsko sodišče, če prav razumem, ali ste s tem, ko ste to sporočili Računskemu
               sodišču, izvršili zahtevo, ki je bila naložena. Tako sem razumel jaz vaše
               vprašanje.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p><gap n="..."/> na ta način z vami polemiziram, ampak vi sklepate, da nadzorni svet nečesa ne
               more storiti na osnovi tega, kar je ravno rekel poslanec Černač.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Ne. To je citat nadzornega sveta.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Ja, vem, vem, ampak citiral iz česa in v zvezi s čem? Zato se meni zdi ključno, če
               smo tukaj, oprostite res, če smo na obravnavi revizijskega in porevizijskega poročila
               in zahteve sem zelo podrobno poslušal gospoda iz Računskega sodišča, ko glede te prve
               točke poziva Vladi Republike Slovenije, poroča o nečem in tukaj ni, da bi vi morali
               meni <gap n="..."/><stage>/Nerazumljivo./</stage><gap n="..."/></p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Razreši.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Mislim, da ni čisto tako glede rokov.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Jaz bi le od Računskega sodišča, da morebiti malo razčistimo dilemo.</p>
            </sp>
            <sp who="SDT5:JerebSamo">

               <speaker>SAMO JEREB:</speaker>

               <p>Računsko sodišče je izdalo poziv Vladi, da začne s postopkom za razrešitev direktorja
               filmskega sklada. Po zakonu o Računskem sodišču Vlada v petnajstih dneh poroča,
               Računsko sodišče odziv poročila Vlade zgolj zapiše v sporočilo za javnost in to
               sporočilo za javnost izda in se ne opredeljuje do tega ali je Vlada ukrepala ustrezno
               ali ne. Računsko sodišče se do tega ni opredeljevalo, ker se po zakonu ne
               opredeljuje.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Lahko temu spoštovanemu zboru povedali kako je Vlada v zvezi s tem odreagirala, ker
               jaz te dokumentacije nimam zdaj s sabo, vi ste pa prej omenjali, da se je Vlada
               odzvala v roku. Ali ni?</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Izvolite ja.</p>
            </sp>
            <sp who="SDT5:JerebSamo">

               <speaker>SAMO JEREB:</speaker>

               <p>Saj verjetno tudi sami ste seznanjeni kako se je Vlada odzvala. Vlada je posredovala
               Računskemu sodišču sklep, s katerim je pozvala nadzorni svet, da začne s postopkom
               tridesetih dneh.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>To bi rad, da danes ugotovimo. V zvezi s tem tudi ni še ničesar zamujenega. Vlada se
               je odzvala tako kot je Računsko sodišče od nje zahtevalo in Vlada je naročila
               nadzornemu svetu. Kje je tukaj problem?</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Izvolite predsednica nadzornega sveta. Te dileme predvsem, ki so bile pravzaprav
               predstavljene kot vaš citat.</p>
            </sp>
            <sp who="SDT5:MahneMarjetica">

               <speaker>MARJETICA MAHNE:</speaker>

               <p>Hvala. Dovolite mi, bom telegrafsko. Prvič. Poročilo Računskega sodišča o katerem
               danes govorimo, osnovno poročilo se nanaša na obdobje 2006/2008. Tedaj sklada niso
               vodili isti ljudje, kot jih je navajal gospod Černač prej, ko pravi, vedno isti
               ljudje. Poročilo se nanaša na sredino leta 2006, do sredine leta 2008 in opozorila bi
               in spomnila ta zbor, da je vir sklada, vir zla na skladu nastal tedaj, da je bil
               takrat.</p>
               <p>Gospod Černač je v začetku, verjetno po nevedoma izpostavil mojo odgovornost. Ja. V
               letu 2007 sem bila še vedno članica nadzornega sveta in ko je jeseni, novembra 2006
               gospod Malčič, dotedanji predsednik prevzel vodenje sklada kot v.d. sem jaz kot
               namestnica prevzela vodenje. Ravno zaradi tega, ker sem se čutila odgovorna, v
               popolnosti odgovorna, sem takrat opozorila  ministra Simonitija, ki pa je bil gluh in slep za to demontažo in za
               nepravilnosti, ki se dogajajo v skladu. To se je dogajalo od novembra 2006 in celo
               prvo polovico leta 2007 sem jaz na to opozarjala. Opozorila sem v tistem času tudi
               Računsko sodišče in posledica je bila, da me je 17. 6. 2007, torej izvajala sem v
               celoti odgovornost in dolžnost nadzornice in 16. 7. me je iz teh razlogov Vlada
               Republike Slovenije na predlog ministra Simonitija razrešila.</p>
               <p>Drugič. Ukrepi, popravljalni ukrepi, ki jih je ne na to osnovno poročilo, ampak na
               porevizijsko poročilo naložilo Računsko sodišče, se od nastopa mandata tega
               nadzornega sveta izvajajo. Začeli smo z razrešitvijo direktorice Jelke Strgelj
               oziroma ne s tem začeli, ampak med drugim, ki se ukrepov popravljalnih sploh ni
               lotila. V tistih nekaj mesecih, ko je bila ona direktorica, se ni niti približno
               lotila odprave katere koli od očitanih pomanjkljivosti in izvajala še nove.</p>
               <p>Tretjič. Ukrepi popravljalni se nedvomno in to sem prej poudarila in priznala,
               izvajajo prepočasi. Vendar stopnja demontiranosti filmskega sklada je bila tako
               globoka in kader, ki je bil, ki je še na filmskem skladu in ki sodeluje v teh, pri
               izvajanju popravljalnih ukrepov je tako neustrezen. Rada bi opozorila, da je
               direktorica zaposlila tri ljudi s popolnoma neustrezno usposobljenostjo, ni pa
               zaposlila pravnika in finančnika. To je pa storil šele direktor po pooblastilu. Torej
               ukrepi se nedvomno izvajajo prepočasi, vendar se izvajajo. S polno odgovornostjo
               nadzorni svet zaseda praktično vsak teden. Rada bi vas opozorila, da člani nadzornega
               sveta sedijo na sejah, ki trajajo ure in trdo delajo tako rekoč zastonj.</p>
               <p>Četrtič. Gospodu Grimsu. Slovenski film seveda ni umrl, ampak je produkcija končno
               ponovno oživela po dveletnem mrku in zastoju, dokončali so se že zdavnaj začeti filmi
               in začeli novi. Jaz nimam podatkov o letošnjem programu. V produkciji je zavidljivo
               število filmov.</p>
               <p>Še pojasnilo gospodu Černaču, ki ne vem ali ni slišal ali ni razumel, očitno ni
               razumel. Film, ko je rekel, da filmski sklad ne odpravlja pomanjkljivosti. Filmski
               sklad pomanjkljivosti odpravlja, zdaj se že sama sebe ponavljam in bo v roku izvedel
               vse, kar mu je naložila Vlada. Sklicana je seja, na kateri bo obravnaval predlog za
               razrešitev direktorja po pooblastilu in predlagal Vladi imenovanje novega direktorja.
               Sam nadzorni svet tega ne more storiti. Odgovornost je v celoti sprejeta, seje Vlade
               so v letošnjem letu še ene tri ali štiri in do roka, do roka, ki ga je naložilo
               Računsko sodišče, to je 30 dni, bo novi direktor pooblaščen. Ne direktor, ampak
               direktor po pooblastilu. Torej ne glede na to, da ima sklad, kot sem že rekla oziroma
               nadzorni svet zvezane roke z vidika tega, da lahko predlaga Vladi, da pooblasti
               bodisi predsednika, bodisi člana nadzornega sveta  in, da smo vsi, ki smo v tej vlogi tako ali drugače
               zaposleni, ne glede na to bomo našli rešitev in bomo predlagali rešitev pravočasno,
               tako, da bo v roku, ki ga je naložilo Računsko sodišče, novi direktor pooblaščen.
               Hvala.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Samo to mi povejte za kdaj je sklicana in kdaj je bila sklicana seja nadzornega
               sveta? Za kdaj, kdaj točno je? Če je že sklicana, potem to veste, če ste
               predsednica.</p>
            </sp>
            <sp who="SDT5:MahneMarjetica">

               <speaker>MARJETICA MAHNE:</speaker>

               <p>Za prihodnjo sredo smo se pogovarjali.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Ob kateri uri?</p>
            </sp>
            <sp who="SDT5:MahneMarjetica">

               <speaker>MARJETICA MAHNE:</speaker>

               <p>Ob treh imamo seje.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Je že sklicana? Je že sklicana vas sprašujem.</p>
            </sp>
            <sp who="SDT5:MahneMarjetica">

               <speaker>MARJETICA MAHNE:</speaker>

               <p>Gradivo je pripravljeno, sklic je pripravljen ali je poslan članom pa ne vem, to bi
               pa morala preverit, ker sklicujejo na filmskem skladu. Vas bom v nadaljevanju o tem
               obvestila.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Spoštovana. Za začetku seje ste mi rekli, da je seja že sklicana.</p>
            </sp>
            <sp who="SDT5:MahneMarjetica">

               <speaker>MARJETICA MAHNE:</speaker>

               <p>Gospod predsednik. Z moje strani, na sejo smo imeli v ponedeljek, 7. izredno sejo smo
               imeli v ponedeljek. Na tej seji smo se dogovorili za naslednjo sejo. Iz moje strani
               je poskrbljeno, da je seja za sredo, prihodnjo sredo ob tretji uri popoldan sklicana.
               Vabila pošiljajo iz filmskega sklada.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Torej seja še ni sklicana. Iz vaše strani je naročen sklic. V redu. Poslanec Posedel,
               prosim.</p>
            </sp>
            <sp who="SDT5:PosedelAlojz">

               <speaker>LOJZE POSEDEL:</speaker>

               <p>Hvala predsednik za besedo. Jaz upam, da bo ta razprava tudi čim prej zaključena.
               Glede na to, da so razprave vsaj nekateri mogoče tudi zamenjali, da to ni Odbor za
               kulturo, ali pa mesto, kjer se bo o strokovnih rešitvah še obravnavalo in še
               razpravljalo in, da mi, ponavljam, obravnavamo poročilo za obdobje 2006, 2007, 2008
               in če so takšne razprave kot jih poslušamo s strani nekaterih kolegov iz SDS-a, je
               zanimivo, škoda gospod Černač, ker ste tudi vi se potrudili za nekaj citatov je prav,
               da preberem jaz en zelo kratek odgovor in vprašanje za ministra za kulturo iz Dela,
               14. junija 2008. Vprašanje novinarja je bilo takšno: <q>"Pravite, da svojim sodelavcem
               zaupate? Najbrž še posebej gospodu Igorju Prodniku, ki je trenutno še v.d. direktor
               filmskega sklada, prej predsednik nadzornega sveta sklada, ves čas generalni direktor
               Direktorata za medije na Ministrstvu za kulturo. Govori se, da vas Prodnik drži v
               šahu, da mu dovolite takšen kaos."</q> Odgovor, citiram ministra: <q>"Nihče me z ničemer ne
               drži v šahu. Igor Prodnik ima očitno rezultate. V času najhujše krize je filmski
               sklad prevzel vodstvo, stanje stabiliziral in omogočil kontinuirano filmsko
               produkcijo. Enostavno mislim, da dela v pravi smeri."</q> To je stališče, odgovor
               ministra. Danes imamo revizijsko poročilo, ki očitno kaže, da njega usmeritev ali pa
               njegov način dela na filmskem skladu ni bil v skladu ali pa ne v pravi smeri, ampak
               so se dogajale, da ne bi po desetič ponavljal, vse nepravilnosti, ki so se dogajale
               in zato je nepotrebno in tudi neproduktivno, da naštevamo tako kot želite označit
               samo nekatere pred  letom 2004
               in pa sedaj po novi vladi, ampak, da je prav, da se osredotočimo na to poročilo, ki
               pa neizpodbitno dokazuje, da so se na filmskem skladu dogajale nepravilnosti in da
               jih sedanja ekipa rešuje in predvsem, da so roki še odprti in da se bo glede tega še
               veliko pogovarjalo na ustreznih odborih in tudi pri, verjetno sprejemanju še kakšne
               zakonodaje, da se bo zagotovilo tistim zahtevam, ki jih je Računsko sodišče
               postavilo. Tako da mislim da vsaka nadaljnja razprava okoli tega ne verjamem, če še
               lahko prispeva k tem, da je rešitev boljša kot si trenutno vlada prizadeva.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Poslanec Majhenič, prosim.</p>
            </sp>
            <sp who="SDT5:MajheničSilven">

               <speaker>SILVEN MAJHENIČ:</speaker>

               <p>Hvala za besedo predsednik. </p>
               <p>Računsko sodišče je ugotovilo veliko nepravilnost tako se vprašam, kaj je sploh
               ostalo dobrega? Ko nekdo dobi dobro plačano delo, dobi tudi položaj, pooblastila in
               odgovornost. Odgovornosti so tudi za nazaj, ker se nepravilnosti morajo zgoditi. Če
               prav razumem bodo tisti, ki so zafurali bodo sklad zdaj tudi sanirali, mi na nek
               način ni jasno. Ugotovitev predsednice nadzornega sveta kako se sklad demontira,
               povedala je, da popravljalni ukrepi niso bili v celoti izvedeni ampak vseeno,
               nadzorni svet ima neke možnosti neke vzvode, da lahko na takšne stvari tudi
               opozarja.</p>
               <p>Vi ste članica oziroma predsednica nadzornega sveta, če sem prav razumel 2005, pa bi
               vprašal ali se ni dalo opozoriti odgovorne na eno od glavnih ugotovitev kot ste sami
               povedali na neustreznost aktov in funkcioniranje in poslovanje filmskega sklada?
               Hvala lepa.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Poslanec Černač, prosim. <gap n="..."/><stage>/Oglašanje iz klopi./</stage><gap n="..."/> Izvolite besedo imate,
               seveda.</p>
            </sp>
            <sp who="SDT5:MahneMarjetica">

               <speaker>MARJETICA MAHNE:</speaker>

               <p>Spoštovani gospod poslanec imam nekaj centimetrov visok kup dokumentacije kako sem
               vse to, celo prvo polovico leta 2007, ko sem nadomeščala predsednika nadzornega
               sveta, opozarjala vse pristojne na ministrstvu za kulturo, začenši z ministrom
               večkrat, ministrom Simonitijem, ga prosila za razgovor, ga opozarjala pisno, po
               elektronski pošti in tako, dobesedno me je ignoriral. Potem je stvar prišla v
               javnost, o tej zadevi obstaja še višji kup te dokumentacije, dala sem pobudo za
               revizijo Računskemu sodišču in posledica tega je bila, verjetno ste jo preslišali,
               17. 6. me je Vlada, zato ker sem opozarjala na napake, razrešila. In od takrat nisem
               bila več članica nadzornega sveta.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Do letos? Ko ste ponovno poslanka. Poslanec Černač, prosim.</p>
            </sp>
            <sp who="SDT5:ČernačZvonko">

               <speaker>ZVONKO ČERNAČ:</speaker>

               <p>Ja, prejšnja vlada je gospod Mahnetovo imenovala v ta svet in jo je tudi razrešila.
               Ne zaradi tega kar je bilo zdaj rečeno ampak, zaradi drugih razlogov ampak to ni
               bistveno. Bistveno je tisto kar se dogaja zdaj oziroma se ne dogaja. Če že ni bilo
               možno tega urediti takrat pa bi bilo možno vsaj od 11. februarja letos naprej, kmalu
               bo leto dni odkar je bil imenovan s strani nove vlade nov nadzorni svet in kljub
               temu, da so vse pristojnosti v rokah in da so to prava imena zdaj notri se zadeve
               niso premaknile nikamor. Priča smo istemu, neke vrste prelaganju papirjev, besed<gap n="..."/>
               Zdaj za to mizo ne morem enega grdega izraza uporabiti ki ga drugače v domačih
               razgovorih uporabim, mešanje nečesa.</p>
               <p>In prej, ko sem govoril o imenih, poglejte, ime sedanje predsednice, gospoda
               Miklavčiča in bivše poslanke sedanje ministrice se v teh zgodbah ves čas pojavlja. In
               tako so se te stvari dogajale, rešitve pa tudi zdaj, ko je že skoraj eno leto že
               takšna ekipa, ki naj bi zadeve uredila ni in to je problem. In tudi zdaj, ko je poziv
               Računskega sodišča naj se zadeve uredijo se ta rešitev ne uredi ampak se prelaga.
               Vlada pravi naj nadzorni svet
               nekaj naredi. Vlada bi morala imenovati novega v.d.-ja oziroma pooblaščenca v temu
               primeru, to je njena pristojnost in tega ni naredila.</p>
               <p>Glede nato kar sem prej prebral in te besede niso bile zanikane, danes so bile
               ponovno ponovljene tukaj s strani predsednice nadzornega sveta, da nihče izmed članov
               nadzornega sveta nima časa, da bi še direktoroval razen gospoda Miklavčiča, ki naj ne
               bi več, je bilo rečeno pa se bo našla neka rešitev, kljub vsemu. Pa si bo zdaj nekdo
               pa vzel čas ali kaj? Ta izjava je bila dana 8. decembra, to je bilo predvčerajšnjim.
               In v tej izjavi nedvoumno piše, da ni mogoče urediti teh razmer zaradi tega ker nihče
               izmed ostalih članov nadzornega sveta, ker je polno zaposlen ne more tega prevzeti.
               In jaz ne vem zakaj toliko sploh o tem debatiramo. Vlada je ta nadzorni svet
               imenovala, vlada njega razreši in zadevo uredi pa vendar, saj je imenovala na
               desetine, na stotine nadzornih svetov v zadnjem letu dni zdaj je pa pri enem problem
               ali kaj? Zadeva je popolnoma jasna in je škoda izgubljati čas s tem. Jaz mislim, da
               odgovorna vlada, ki prevzema odgovornost za slovenski film bi to lahko že naredila.
               In odgovorna je ministrica seveda, ki se ves čas za ta film zavzema s srcem in dušo.
               Potrebno je dati samo še dejanja zraven kajti srce in duša nista dovolj, tudi pri
               slovenskem filmu ne. Tudi dejanja morajo biti, nekdo mora tudi nekaj narediti.</p>
               <p>Tako da, predlagam predsednik, da prvi sklep pišemo nedvoumen in na podlagi tega
               moramo to zadevo rešiti, jaz ne vidim zakaj bi bilo potrebno to odlagati in ne vem
               kaj čakati: Komisija za nadzor javnih financ, v oklepaju komisija, poziva Vlado
               Republike Slovenije, da spoštuje poziv Računskega sodišča, razreši nadzorni svet
               filmskega sklada Republike Slovenije in imenuje nove člane ter enega izmed njih
               pooblasti za vodenje sklada." Drugi sklep, ki je bil predlagan je po mojem v redu,
               tretji je brezpredmeten in četrti sedaj postane tretji, je v redu.</p>
               <p>V obrazložitvi je pa seveda potrebno napisati zakaj se takšen sklep pod ena predlaga.
               In v tej obrazložitvi bomo napisali to kar je bilo nedvoumno danes v tej razpravi
               ugotovljeno in problem je rešen. Zdaj če je pa problem pozicija posameznika,
               poglejte, tu pa mislim, da je pa potrebno jasno povedati. Če ti, ki so sedaj na teh
               stolih menijo, da so nezamenljivi in da zaradi tega ni mogoče nič narediti, potem pa
               izvolite in povejte. Hvala.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Gospod predsednik, se vam zdi prav, da na Komisiji za nadzor financ izumljamo nove
               rešitve v procesu, ki še teče? Jaz tega ne razumem, oprostite res ne razumem, ker
               Vlada je svoje naredila, naročila nadzornemu svetu in zato ni nobene potrebe
               spreminjati.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Poglejte gospod zadaj, to je gospod Zaman, če prav vem, je želel besedo. Verjetno
               glede teh pravnih dilem.</p>
            </sp>
            <sp who="SDT5:ZamanMarko">

               <speaker>MARKO ZAMAN:</speaker>

               <p>Torej moram najprej reči, da sicer v tej nekako bolj strokovne plati gledano seveda s
               politične in na splošno teh komentarjev kar se tiče 1. točke bi pa sigurno komentiral
               pa tudi to točko kar se tiče preoblikovanja seveda so vsaj pravniki imajo različna
               stališča okoli potrebe po preoblikovanja vsaj glede na določbe Zakona o javnih
               skladih.</p>
               <p>Kar se tiče pa nekako odgovornosti pa zahteve za razrešitev in v bistvu celo zdaj
               drugačnega preoblikovanja sklepa bi pa samo poudaril čisto na kratko, da seveda
               mislim, da ta komisija ni pristojna oziroma, da kakršno koli zahtevo poda v zvezi z
               razrešitvijo zlasti zato, ker mislim da ima tudi sedanji direktor pa kakor koli mu
               rečemo, po pooblastilu ali v.d. direktor ali kakor koli tudi kakšno pravico, da se o
               temu izreče tudi organ, ki bo odločal o njegovi razrešitvi, če že. In mislim da tudi
               sam predsednik nadzornega sveta ne more povedati kako se bo sam nadzorni svet odločil
               glede na to, da smo slišali, da nadzorni svet še  ni niti sklican, seja pa seveda še ni niti potekala. </p>
               <p>Zato bi samo povedal pa seveda v bran nekako ali sklican ali kakor koli, mislim da
               obravnavana zahteva še ni bila, vsekakor pa v bran direktorju bi samo povedal, da je
               bilo to poročilo se pravi porevizijsko poročilo je bilo pa mislim da tri tedne po
               tem, ko je bilo drugo imenovanje direktorja. Tako da mislim, da če gremo strogo
               formalno pravno gledati mislim, da v temu času je zelo težko očitati kakšne hude
               kršitve, ker je pa zakonski pogoj zato, da se ga tudi predčasno razreši.</p>
               <p>Tako da jaz mislim, da si vsaj kar se pravnega dela tiče moram reči, da smo naredili
               veliko stvari tako da<gap n="..."/></p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Poglejte na temu mestu vas res moram prekiniti. Jaz ne bom polemiziral med vami, to
               se pravi med revidirancem in med revizijsko hišo. To se je pravzaprav komisija ne
               vem, če se je kdaj spuščala v to. Ker vi ste zdaj, če prav razumem želel očitati
               računskemu sodišču, da so prazni njihovi pozivi in zahteve. Med njimi, če vas naj
               spomnim je tudi poziv za razrešitev odgovorne osebe. Vi pravite, da to ni potrebno
               narediti, če prav razumem.</p>
               <p>Poglejte, jaz vem, da dva pravnika ne deset, sedemnajst ne vem če je potrebno,
               odvisno koliko evrov gor piše, od tega je odvisno tudi verjetno stališče. To že imam
               izkušenj s tem, ne govorim, da je v temu vašemu primeru tako ampak to ni tem. Tema
               je, te komisije, da pogleda kako so spoštovane zahteve Računskega sodišča do
               revidiranca in kakšne poteze je pri tem naredil filmski sklad in kakšne poteze je
               naredil pri tem ministrstvo. To je naloga. Mi se ne bomo spuščali v dileme in
               diskusijo<gap n="..."/> <gap n="..."/><stage>/Oglašanje s klopi./</stage><gap n="..."/></p>
               <p>Nisem vas opazil, se opravičujem, replika je vaša.</p>
            </sp>
            <sp who="SDT5:RihterAndreja">

               <speaker>MAG. ANDREJA RIHTER:</speaker>

               <p>Najprej naj rečem, da se s predlogi sklepa, ki ste jih podali gospod Černač ne morem
               strinjati zato ker vsi roki in kar sem slišala še tečejo in bi enostavno, to je moje
               razumevanje in to je moje mišljenje spoštovani predsednik.</p>
               <p>Drugega se pa v zadnjih štirih letih, kakor ste tudi dejali, ne prepoznam v
               aktivnostih in vlogi kakršni koli povezani s filmskim skladom, ko ste dejali, da
               bivša ministrica in sedanja poslanka, verjetno je bilo mišljeno obrnjeno, bivša
               poslanka in sedanja ministrica, če se ne motim. Tako da vas popravljam in dopolnjujem
               na te zadeve in to je bila tudi moja replika. Jaz sem tako slišala, lahko da sem se
               zmotila, oba bova pa videla po magnetogramu.</p>
               <p>Drugače pa moram reči, da tej razpravi vsebinski zelo nasprotujem, ker tukaj ni
               komisija tista, ki bi lahko kadar koli se pogovarjala o vsebinskem preoblikovanju in
               delu filmskega sklada in je to stvar Odbora za kulturo, šolstvo in mladino kot
               takšno. In je seveda pri tem, da pridemo do tega pogovora in debate stvar najprej na
               potezi da mora Ministrstvo za kulturo in vlada svoje naloge ki jih ima iz Računskega
               sodišča tudi podati. Tako da ne vidim razloga za nadaljevanje absolutno te seje.
               Hvala lepa.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Dovolite samo kot predsedujoči moram dati eno pojasnilo h temu.</p>
               <p>Res je, mi se danes ne bomo tukaj opredeljevali do vsebinskih rešitev kakšno bo to
               preoblikovanje. Mi samo terjamo od ministrstva, da pove kakšno bo ali je to po naši
               oceni pravo ali ni pravo to je verjetno stvar neke širše diskusije. Ampak, še enkrat,
               mi smo ugotovili, da te rešitve še ni enoznačne, se še ne ve, bo še ne vem kje
               proučeno. To je bilo samo, spoštovana poslanka. Mi se res nismo opredeljevali do
               vsebine ali mora biti to ali mora biti to, Računsko sodišče je povedalo kaj pričakuje
               oziroma kaj bo po njihovem mnenju v skladu. Zdaj iz tega kar ste povedali sledi en
               sklep, jaz se ne bom vrednostno opredeljeval do njega ampak ugotavljamo pa le lahko,
               da pravzaprav tega koncepta še ni na mizi, vsaj jasnega ne. In to je tisto kar pa je
               le pristojnost te komisije zaradi tega, ker  je to naložilo Računsko sodišče. In mi obravnavamo porevizijsko
               poročilo in zahteve Računskega sodišča. To pa je naša pristojnost.</p>
               <p>Poslanec Posedel.</p>
            </sp>
            <sp who="SDT5:PosedelAlojz">

               <speaker>LOJZE POSEDEL:</speaker>

               <p>Predsednik.</p>
               <p>Dal bom proceduralno oziroma tudi obrazložitev. Poglejte, no preden sem povedal ste
               tudi ugotovili, da bom šel iz seje iz preprostega razloga; poglejte, ni prvič, gospod
               predsednik,da ste s svojim vodenjem pa z načinom razprave naredili zopet medvedjo
               uslugo zelo pomembnemu odboru, komisiji za nadzor javnih financ. To kar se danes
               dogaja je način kot ste se vi določili voditi to sejo na kateri vsa strokovna gradiva
               peljete v tisto smer, da pride do političnih debat, da pride do etiketiranja in
               podobno in zato mislim, da to ni dobra popotnica. Imate tudi večino tako da je
               začetno naša velika želja, da bi se po vsem kar je zapisano, po vsem kar je tudi še v
               teku zadeve uredile spravljate v kontekst samo tega Vlada še ni naredila in bi morala
               že vse tisto za kar so še odprti roki ali pa kar so sestanki šele sklicani že danes
               poročati tej komisiji. Vsebinsko, rokovno in mislim da to ni pravni način, je pa
               razumljiva vaša želja kako preusmeriti pozornost iz tega škandaloznega poročila za
               obdobje 2006, 2007, 2008 na filmskem skladu, ki se je vršilo pod ministrom
               Simonitijem in pa zaposlenimi, ki so takrat delali.</p>
               <p>V druge vode kar vam uspeva, jaz sem prepričan, da boste s tem tudi nazadovali, ker
               ste pa v večini lahko sprejmete tudi kakršne koli sklepe sam pa pri tem pa mislim, da
               tudi kolegica ne bomo več sodelovali.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Gospod Miklavčič ima besedo.</p>
            </sp>
            <sp who="SDT5:MiklavčičDenis">

               <speaker>DENIS MIKLAVČIČ:</speaker>

               <p>Hvala lepa.</p>
               <p>Jaz bi samo opozoril na eno pomanjkljivost predloga, ki ga je gospod Černač dal, po
               zamenjavi nadzornega sveta. Namreč v temu primeru seveda tudi meni preneha funkcija
               direktorja po pooblastilu kar pomeni, kdo bo potem v tistem času dokler bo nadzorni
               svet se sestavil in predlagal drugega direktorja po pooblastilu, kdo bo ta čas vodil
               sklad?</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Preprosto. Poglejte saj ni to<gap n="..."/> Ko se nadzorni svet razreši se takoj, čez minuto
               imenuje nov in ki imenuje takoj pooblaščenca. Seveda. Saj po navadi se nadzorni svet
               ne razreši pa traja en teden, da se imenuje nov. <gap n="..."/><stage>/Oglašanje iz klopi./</stage><gap n="..."/> Zelo
               enostavno je, samo volje ni.</p>
            </sp>
            <sp who="SDT5:MiklavčičDenis">

               <speaker>DENIS MIKLAVČIČ:</speaker>

               <p>Bom rekel to, ker je bilo vprašanje kaj, da se nič ne dogaja na filmskem skladu.</p>
               <p>Skratka mi, sicer s težavo in počasi ampak zanesljivo sestavljamo ruševine, ki so
               ostale po lanskem letu in seveda videti je to tudi na temu podatku recimo, da je še
               marca letos bila bolniška odsotnost 30% od takrat naprej pa do danes je ta številka
               zanemarljiva, celo do te mere, da ljudje niso koristili v celoti letnega dopusta
               zato, ker so bili tako zavzeti, da bi delo opravili in postavili ta filmski sklad
               spet na noge. Hvala lepa.
               </p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Jaz bi res rad, ker vidim, da ne morejo tudi kolegi iz koalicije prenesti tega. Saj
               mi tu opozicijski poslanci se ne spravljamo na filmski sklad, ker nam pač niste všeč
               ali pa karkoli, ne vem. Mi se spravljamo na podlagi dokumentov in ocen Računskega
               sodišča, da vaši ukrepi, pravite, da sestavljate zadevo, pomenijo hudo kršitev
               obveznosti dobrega poslovanja. Po <gap n="..."/><stage>/Nerazumljivo./</stage><gap n="..."/>, ki jih ima Računsko sodišče,
               da se do tega tako opredeli. To ni naša ocena. To je ocena vrhovnega revizorja v tej
               zadevi in ne nam zamerit, če to parkrat ponovimo in podčrtamo. Saj to je vse. Mi
               opiramo svoja stališča na izredno jasne ugotovitve in čisto nič drugega. Poslanec
               Černač, prosim.</p>
            </sp>
            <sp who="SDT5:ČernačZvonko">

               <speaker>ZVONKO ČERNAČ:</speaker>

               <p>Mislim, da tu te bojazni ni, da bi bil kakšen <gap n="..."/><stage>/Nerazumljivo./</stage><gap n="..."/> v tem primeru pa
               res ne in tudi sami ste povedali, da boste istočasno tudi vi razrešeni in s tem bo
               problem rešen. Tako, da jaz sem zadovoljen, da ste to povedali prav vi, ker s tem je
               vsa ta procedura, ki naj bi se dogajala, brezpredmetna in ogromno energije bo
               ohranjene, problem bo rešen, zadeva bo sanirana. Tisto, kar je pa najbolj pomembno,
               filmski sklad očitno mora dobiti nove ljudi, da bo normalno funkcioniral. Prej je
               kolegica, zdaj je ni več, Rihtarjevi, jaz sem govoril seveda o bivši poslanki in
               sedanji ministrici, gospe Majdi Širca, tako da ne bo dileme glede tega.</p>
               <p>Zdaj začasno odredbo sodišče kar ne izda kar tako. Morajo biti kar utemeljeni
               razlogi, posebej na upravnem sodišču morajo biti kar utemeljeni razlogi in, če je
               bila bivša direktorica v zadnjih nekaj mesecih celo dvakrat razrešena, če jaz prav
               berem, njej je mandat pretekel najprej 26. 3., se pravi takrat ste jo prvi razrešili,
               potem sredi julija pa še enkrat. Verjetno ste jo kje vmes dobili pa ste jo še enkrat.
               Se pravi, očitno tudi te nezakonite razrešitve, verjetno, da nekaj mora biti na njih,
               so težava. Se pravi, da je to poslovanje dejansko vpeto v nek konflikt nekih osebnih
               in ne vem kakšnih medsebojnih interesov, zaradi tega bi bilo nujno, da se ta zadeva
               preseka in, da se omogoči, da lahko tisti, ki so življenjsko odvisni od delovanja
               tega sklada, da normalno funkcionirajo in zaradi tega sem jaz predlagal ta sklep z
               dolžnim spoštovanjem do vseh, ki verjamem, da se trudite vsak po svoji moči, ampak
               žal iz te situacije ne bo rešitve. Mislim, da je to edina pametna rešitev in
               obžalujem, da je ni sprejela že Vlada, ker bi jo lahko.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Torej spoštovani. Jaz bi probal, takoj dobite besedo, počasi pripeljati to stvar h
               koncu. Dal bom na glasovanje vse predloge, ki ste jih formulirali. Še beseda
               državnemu sekretarju. Prosim.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Zelo dragoceno se mi zdi to, kar ste zdaj vi predsedujoči, kot poslanec Černač vrnila
               na nivo aktov, bom rekel pozivov, zapisov. Tudi mi bi se kdaj imeli skušnjavo, da bi
               presekali kaj, kar je recimo trenutno na sodišču. Ne moremo. Ne moremo in ne smemo.
               Govorim o trenutnem procesu, ki teče na sodišču.</p>
               <p>Ampak hkrati bi pa rad, ker je bilo zelo veliko <gap n="..."/><stage>/Nerazumljivo./</stage><gap n="..."/> danes
               povedanih, bi decidirano rad rekel. Poziv Računskega sodišča Vladi Republike
               Slovenije za razrešitev je za to Vlado tak kot je in je vse ukrenila. In jaz vam
               garantiram, da če nadzorni svet ne bo spoštoval v rokih, ki smo mu jih mi zastavili,
               da v tridesetih dneh od prejema tega poročajo o izvedbi postopka, bo Vlada ukrepala
               in zato ta zgodba danes, ki je tukaj, vsi smo ista familija pa vsi smo za mizo,
               preprosto protestiram proti takemu gledanju, ampak sem danes prišel tukaj z
               dokumenti, da se odzovemo na dokumente. Prišli smo se odzvati na dva poziva. Jaz
               moram reči, da bi z veseljem to podprl, to kar ste vi rekli, da je bilo vse nedvoumno
               rečeno. Jaz se bojim, da je kos razumevanja teh dveh pozivov vseeno obvisel v zraku.
               Ampak glede razrešitve mislim, da je zadeva popolnoma jasna, da je zadeva še odprta
               in da bo Vlada še kako tako kot je v roku odgovorila Računskemu sodišču, vztrajala na
               svoji zahtevi, ki je bila v sklepu, z dne 27. 11. v treh točkah eksplicirana. Vlada
               se je seznanila z ugotovitvami Računskega sodišča, dva, Vlada je poslala poziv
               nadzornemu svetu, da prične s postopkom, tri, Vlada Republike Slovenije je nadzorni
               svet filmskega sklada pozvala, da v roku tridesetih dni od prejema le tega poroča o
               izvedbi in zato je zame, protestiram, moram reči, proti intervenciji  odvetnika filmskega sklada, ker
               je preprosto, mislim, da je ne samo, da je nekorektno, ampak ne sodi za to mizo
               oziroma boste potem morali narediti razliko med različnimi delegacijami za to mizo.
               Za Ministrstvo za kulturo je ta država nedopustna, ker je naše stališče do Računskega
               stališča <gap n="..."/><stage>/Nerazumljivo./</stage><gap n="..."/> bi rekli Francozi, tako kot piše notri in sem poskušal
               danes samo pojasnit kje nismo svoje obveznosti uspeli izpolnit in je važno to
               povedati, ker preprosto se mi zdi, da bo drugače se premešalo preveč tega kar ste
               rekli.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Dobro. Izvolite.</p>
            </sp>
            <sp who="SDT5:MahneMarjetica">

               <speaker>MARJETICA MAHNE:</speaker>

               <p>Samo še en stavek. Jaz se opravičujem, ampak zdi se mi prav nespodobno, da poslanec
               Černač, če jaz rečem nadzorni svet bo izvedel kar je zahtevalo Računsko sodišče, on
               sliši in razume in interpretira, kot, da nadzorni svet tega ne bo naredil. Petič
               danes ponavljam, da bo nadzorni svet kljub ozkim zakonskim okvirom v roku našel in
               predlagal zakonsko ustrezno rešitev in predlagal Vladi novega direktorja oziroma
               vršilca dolžnosti. Hvala.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Prosim, da smo kar se da racionalni.</p>
            </sp>
            <sp who="SDT5:ČernačZvonko">

               <speaker>ZVONKO ČERNAČ:</speaker>

               <p>Poglejte gospa predsednica. Tukaj je vaša slika, Delo, 8. 12. in v ozadju tega je vaš
               citat nedvoumen, jaz sem ga prebral. To je ob dejstvu, da so člani nadzornega sveta
               polno zaposleni, skoraj neuresničljivo. Rešitve v tem trenutku še ni. Začasna odredba
               upravnega sodišča namreč preprečuje imenovanje direktorja, zakon o javnih skladih pa
               določa, da lahko, če direktor ni imenovan, to funkcijo s pooblastilom Vlade opravlja
               le nekdo iz nadzornega sveta. Torej ob dejstvu, da so člani nadzornega sveta polno
               zaposleni, je skoraj neuresničljivo. Tako, da jaz sem prebral to, kar ste vi tukaj
               izjavila in v tem članku piše v uvodu, <q>"medtem nadzorni svet sklada zaradi začasne
               odredbe ne more imenovati direktorja."</q> Mimogrede, če ne bi jaz tega izpostavil, mi
               tega danes sploh zvedeli, kakor slišim, ne bi in tu se mi zdi ključen problem, da je
               bila bivša direktorica očitno formalno v nasprotju z zakonom razrešena, zaradi tega
               je dobila na upravnem sodišču upravno odredbo in se vprašam kaj bo še iz tega
               postopka ven nastalo in kakšne odškodnine in tako naprej. Ampak to ste vi počeli že,
               to ste vi naredili letos. To ste vi naredili. Ta nadzorni svet je razreševal in
               upravno sodišče ne izda začasno odredbo kar tako preko palca. Vam bo gospod odvetnik,
               ki sedi za vami povedal. Na upravnem sodišču te zadeve ne gredo tako enostavno.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Jaz sem tudi malo po proučitvi naših zakonskih pristojnosti se odločil, da tu
               pritrdim pravzaprav tudi neki operacionalizaciji zahteve in poziva Računskega sodišča
               in mislim, da komisija da na glasovanje kar je v skladu s Poslovnikom in zakonom ta
               poziv v primeru hude kršitve obveznosti dobrega poslovanja. Kajti sicer, jaz kot
               vidim, pač moje ugotovitve na podlagi vseh teh, se bo zadeva zapletala in zapletala.
               Vlada je, torej skoraj petnajsti dan dala nalogo nadzornemu svetu, da v tridesetih
               dneh nekaj poroča nazaj in niti ni naložila, da razreši, ampak, da začne postopek.
               Veste kaj to pomeni? Tako, da jaz mislim, da lahko gremo tu korak naprej. Jaz sem
               pripravljen prevzeti tudi to odgovornost in bom dal na glasovanje ta predlog sklepa,
               ki je bil predlagan s strani poslanca Černača. Vklopite se prosim.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Oprostite, ampak Vlada je dobesedno povzela tisto, kar jo je Računsko sodišče
               pozvalo. Vlado Republike Slovenije pozivamo, da začne s postopkom z razrešitvijo
               odgovorne osebe. Vlada je to storila.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Ni. Vlada je preložila to reč na nadzorni svet. <gap n="..."/><stage>/Oglašanje iz klopi./</stage><gap n="..."/> Se pravi
               očitno Računsko sodišče ne ve kdo je pristojen za to, če je naložilo to Vladi?</p>
            </sp>
            <sp who="SDT5:MahneMarjetica">

               <speaker>MARJETICA MAHNE:</speaker>

               <p>Gospod predsednik, zakon o javnih skladih, Vlada razrešuje in imenuje direktorja
               javnega sklada na predlog nadzornega sveta filmskega sklada. Nadzorni svet je
               sklican. Dobila sem informacijo, ker sem poklicala na filmski sklad. Seja je sklicana za sredo prihodnji teden.
               Na dnevnem redu je razrešitev in imenovanje oziroma predlog za, predlog, ki ga bomo
               Vladi posredovali za razrešitev in imenovanje. Ničesar ne more nadzorni svet narediti
               sam. Po zakonu o javnih skladih. Nadzorni svet predlaga Vladi in Vlada imenuje
               oziroma razreši. Do pikice vse je realizirano, kar je naložilo Računsko sodišče.
               Dajte me prosim korigirati, če se motim, ampak trdim, da je tako, ker smo od prvega
               dne, 30. 11. smo sprejeli sklep Vlade in takoj ukrepali.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Poslanec Černač želi besedo.</p>
            </sp>
            <sp who="SDT5:ČernačZvonko">

               <speaker>ZVONKO ČERNAČ:</speaker>

               <p>To bi držalo, če ne bi bilo te začasne odredbe vmes. Ampak ta začasna odredba vam
               preprečuje kar koli. Vlada mora narediti in Vlada bi to lahko že naredila
               <gap n="..."/><stage>/Oglašanje iz klopi./</stage><gap n="..."/> Vlada bi morala to odločitev sprejeti in mislim, da bi
               lahko brez velikih težav enega izmed članov nadzornega sveta razrešila, namesto njega
               imenovala drugega in istočasno še pooblastila nekoga. Vendar tega ni naredila.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>To Vlado tudi pozivamo.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Spoštovani gospodje. Predlagate nam nekaj, kar bomo sami storili v rokih, ki <gap n="..."/></p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Fino. Potem pa sploh ni problem. Jaz bi res probal to zadevo, ker vidim, da se
               ponavljamo.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Samo eno vprašanje. Vas bom držal za besedo, da boste spoštovali roke. Kako boste
               jutri, v roku, ki poteče jutri, sporočili konceptualno odločitev o nadaljnji usodi
               filmskega sklada Računskemu sodišču. To bi pa res rad vedel.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Spoštovani poslanec Grims. Tisti drugi del, kjer sem opozoril predsednika te
               komisije, da se mi zdi, da je v interpretaciji poziva Računskega sodišča ne vidimo
               različno stvari. Mi vidimo svojo nalogo natanko tako, kot nam jo je Vlada naročila.
               Oprostite.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Na podlagi povedanega, jaz verjamem, da se Računsko sodišče tudi zaradi svoje takšne
               in drugačne vloge lahko si misli marsikaj povedati pa verjetno zaradi te pozicije ne
               sme. Mi pa le lahko izrazimo tudi kakšno vrednostno sodbo, ampak oprostite. Niti ena
               vaša namera ne zadovoljuje nas, ki beremo to, bolj dobesedno te pozive in zahteve
               Računskega sodišča. Niti ena.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Ravno mislim, da jih je treba dobesedno brati in vas prosim, da jih dobesedno
               berete.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Dobro. Torej sicer bo pa tako glasovanje odločilo. Torej jaz na podlagi predloga, ki
               je bil dan, nimam formalnih zadržkov zoper ta sklep in sicer, da Komisija za nadzor
               javnih financ, torej komisija poziva Vlado Republike Slovenije, da spoštuje poziv
               Računskega sodišča, vejica, da razreši nadzorni svet filmskega sklada, vejica,
               imenuje nove člane nadzornega sveta filmskega sklada in enega izmed novih članov
               pooblasti za vodenje filmskega sklada.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Oprostite. Ali se vam zdi, da ste vi zdaj v tem stavku povzeli poziv Računskega
               sodišča? Ker potem vas lepo prosim, da v pozivu Računskega sodišča pokažete
               Ministrstvu za kulturo in Vladi, kje Računsko sodišče poziva na razrešitev člane
               nadzornega sveta.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Ne, to ne poziva, ampak to je operacionalizacija in na nek način edina možna pot, ki
               jo vidimo ta trenutek, da se nekaj uredi, sicer se bo zadeva vlekla in zapletala
               naprej.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Jaz nisem pravnik, ampak moram tukaj v imenu Vlade vas vprašati ali ste prepričani,
               da je to vaša naloga, ker mi to nalogo imamo in jo izpolnjujemo.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Jaz sem prepričan, da je to naša pristojnost in naloga. V takem primeru. Poglejte,
               imamo opravka z revizijskim in porevizijskim poročilom, kjer je očitana hujša oziroma
               ne hujša, huda kršitev obveznosti dobrega poslovanja. Na podlagi tega imamo posebna
               tudi pooblastila. To ni hec in to lahko predlagamo na podlagi desetega  odstavka 29. člena zakona o
               Računskem sodišču.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Meni je dikcija vašega sklepa taka, da <gap n="..."/><stage>/Nerazumljivo./</stage><gap n="..."/>, da povzemate poziv
               Računskega sodišča, ki ga mi nismo izpolnili in zato bi bilo strašno dragoceno zame,
               da tudi Računsko sodišče v zvezi s tem pove ali je to tako.</p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Morebiti bi jaz vprašal Računsko sodišče ali smatra, da je korak komisije v tem
               primeru šel preko pooblastil komisije.</p>
            </sp>
            <sp who="SDT5:VeselTomaž">

               <speaker>TOMAŽ VESEL:</speaker>

               <p>O Pooblastilih komisije bo pa lahko odločala samo komisija in pa ne Računsko sodišče.
               Če nam pa daste to pristojnost pa seveda <gap n="..."/></p>
            </sp>
            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Ne. Ste zadovoljni z odgovorom? Dajem na glasovanje tak predlog sklepa. Odpiram
               glasovanje. Ga zaključujem. Ugotavljam, da je komisija s šestimi glasovi za in z
               nobenim proti, sprejela tak predlog sklepa.</p>
               <p><stage>(Za je glasovalo 6.)</stage> <stage>(Proti nihče.)</stage></p>
               <p>Drug sklep je pravzaprav identičen tistemu zapisu, ki ste ga prejeli. Torej komisija
               poziva Vlado, da ji v roku 30 dni poroča kako je uresničitveni poziv Računskega
               sodišča za odpravo nepravilnosti na Ministrstvu za kulturo. Odpiram glasovanje in ga
               tudi zaključujem. Ugotavljam, da je 6 navzočih poslancev podprlo ta sklep, nihče ni
               bil proti.</p>
               <p><stage>(Za je glasovalo 6.)</stage> <stage>(Proti nihče.)</stage></p>
               <p>Tretji je brezpredmeten glede na to, kar smo že prej sklenili in četrti. Komisija
               poziva Ministrstvo za kulturo, da ji v roku 30 dni poroča o tem kako bo ukrepalo za
               dokončno odpravo nepravilnosti, ki jih je ugotovilo Računsko sodišče v reviziji pa
               niso bile odpravljene v porevizijskem poročilu. Odpiram glasovanje. Ga zaključujem.
               Ugotavljam, da je tudi 6 glasov za in nihče proti.</p>
               <p><stage>(Za je glasovalo 6.)</stage> <stage>(Proti nihče.)</stage></p>
               <p>S tem smo zaključili odločanje, razen, če ima kdo še kakšen predlog. Ugotavljam, da
               ne in s tem zaključujem 2. točko in tudi sejo, redno sejo Komisije za nadzor javnih
               financ. Hvala lepa.</p>
               <stage type="time">(Seja se je končala 10. decembra 2009 ob 16.11 uri.)</stage>
            </sp>
         </div>
      </body>
   </text>
</TEI>