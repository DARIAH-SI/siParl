<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-Skupna-2010-12-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za visoko šolstvo znanost in tehnološki razvoj</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom"
                     subtype="session"
                     corresp="#SDT5-Skupna-2010-12-21.OZVŠZITR">7B840F5C340905E9C12577F40035E4FB</idno>
               <idno type="custom"
                     subtype="session"
                     corresp="#SDT5-Skupna-2010-12-21.OZZ">760C9AD5C35ED837C12577F40046B8A2</idno>
               <idno type="custom"
                     subtype="day"
                     corresp="#SDT5-Skupna-2010-12-21.OZVŠZITR">E28CAE81753E3CFEC125780D0044291F</idno>
               <idno type="custom" subtype="day" corresp="#SDT5-Skupna-2010-12-21.OZZ">D68C6B8C17AFCFB2C125780D00445DC2</idno>
               <idno type="URI" corresp="#SDT5-Skupna-2010-12-21.OZVŠZITR">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=E28CAE81753E3CFEC125780D0044291F</idno>
               <idno type="URI" corresp="#SDT5-Skupna-2010-12-21.OZZ">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=D68C6B8C17AFCFB2C125780D00445DC2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-Skupna-2010-12-21.OZVŠZITR" n="007">
               <name>Nujna</name>
               <date when="2010-12-21"/>
            </setting>
            <setting who="#SDT5-Skupna-2010-12-21.OZZ" n="018">
               <name>Nujna</name>
               <date when="2010-12-21"/>
            </setting>
         </settingDesc>
         <particDesc>
            <listOrg>
               <org xml:id="SDT5-Skupna-2010-12-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-Skupna-2010-12-21.OZVŠZITR">
                        <orgName key="OZVŠZITR">Odbor za visoko šolstvo znanost in tehnološki razvoj</orgName>
                     </org>
                     <org xml:id="SDT5-Skupna-2010-12-21.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA VISOKO ŠOLSTVO, ZNANOST IN TEHNOLOŠKI RAZVOJ</stage>
            <stage type="session">7. nujna seja</stage>
            <stage type="title">ODBOR DRŽAVNEGA ZBORA REPUBLIKE SLOVENIJE ZA ZDRAVSTVO</stage>
            <stage type="session">18. nujna seja</stage>
            <stage type="date">(21. december 2010)</stage>
            <stage type="chairman">Sejo sta vodila mag. Branko Grims, predsednik Odbora za visoko šolstvo, znanost
            in tehnološki razvoj, ter Ljubo Germič, predsednik Odbora za zdravstvo</stage>
            <stage type="time">Seja se je pričela ob 11.06.</stage>
            <stage type="mag"/>


            <sp xml:id="SDT5-Skupna-2010-12-21.sp1">

               <speaker>PREDSEDNIK MAG. BRANKO GRIMS:</speaker>

               <p>Spoštovani! Vsem prav lep pozdrav. Začenjamo 7. nujno sejo Odbora za visoko šolstvo,
               znanost in tehnološki razvoj, ki bo danes potekala skupaj z Odborom za zdravstvo.
               Posebej pozdravljam vse goste in predstavnike sedme sile. Hvala vsem za udeležbo.</p>
               <p>Za današnjo sejo opravičil nisem prejel, prejel pa sem dve pooblastili in sicer
               poslanca, gospoda Matjaža Zanoškarja nadomešča poslanec mag. Vasja Klavora in
               poslanca Miroslava Kluna nadomešča poslanec gospod Matevž Frangež. Poleg tega pa bi
               med nami pozdravil novega člana našega odbora, to je gospoda Mirka Brulca. Preden
               preidemo na vsebino, bi predal zdaj besedo predsedniku Odbora za zdravstvo, da tudi
               formalno začne sejo.</p>
            </sp>
            <sp xml:id="SDT5-Skupna-2010-12-21.sp2">

               <speaker>PREDSEDNIK LJUBO GERMIČ:</speaker>

               <p>Hvala. Pričenjamo 18. nujno sejo Odbora za zdravstvo. Kot je že bilo rečeno, ta naša
               seja poteka skupaj z Odborom za visoko šolstvo, znanost in tehnološki razvoj. Do
               začetka seje nisem sprejel nobenih opravičil. Vas pa obveščam, da gospoda Alena
               Bukovnika na današnji seji nadomešča gospod Matevž Frangež in gospoda Jožeta Tanka
               nadomešča gospod France Cukjati. S tem lahko prehajamo na določitev dnevnega
               reda.</p>
            </sp>
            <sp xml:id="SDT5-Skupna-2010-12-21.sp3">

               <speaker>PREDSEDNIK MAG. BRANKO GRIMS:</speaker>

               <p>Glede na to, da včeraj do 12. ure ni bilo nobenih predlogov za spremembo ali
               določitev dnevnega reda, lahko ugotovim, da je dnevni red sprejet tak kot je bil
               poslan s sklicem seje.</p>
               <p>S tem prehajamo na obravnavo <title>1.</title> in edine <title>TOČKE DNEVNEGA REDA - IZVAJANJE PROJEKTA "NOVOGRADNJA MEDICINSKE FAKULTETE
               UNIVERZE V MARIBORU".</title>
               </p>
               <p>Gradiva ste prejeli že poprej, nekatera tudi danes na klop. Mnenje Medicinske
               fakultete Univerze v Ljubljani, ki je tudi pozitivno, pa se zdaj še razmnožuje in ga
               boste prejeli v nekaj minutah. Vseh, ki so vabljeni na sejo ne bi bral, pač pa bi
               predal zdaj vodenje kolegu, predsedniku Odbora za zdravstvo, hkrati pa <stage type="mag"/> (Nadaljevanje) bi povabil k uvodni predstavitvi
               predstavnika Poslanske skupine SDS, gospoda Franceta Cukjatija. Prosim.</p>
            </sp>
            <sp xml:id="SDT5-Skupna-2010-12-21.sp4">

               <speaker>PREDSEDNIK LJUBO GERMIČ:</speaker>

               <p>Hvala. Preden gospod Cukjati, samo še eno obvestilo, ki sem ga prejel ravnokar. Torej
               gospo Cvetko Zalokar Oražem na današnjem odboru nadomešča gospod Alojz Posedel.
               Gospod Cukjati, imate besedo v imenu predlagatelja za sklic današnje seje.</p>
            </sp>
            <sp xml:id="SDT5-Skupna-2010-12-21.sp5">

               <speaker>FRANCE CUKJATI:</speaker>

               <p>Hvala za besedo. Najprej vsem prisotnim lep pozdrav. Pravzaprav, uvodne besede bi
               pravzaprav morali dati, bomo jih pa v nadaljevanju jih slišali, tistim, katere zadeva
               ta problematika, to je Medicinska fakulteta v Mariboru. Ampak vseeno, kot uvod naj
               povem zakaj smo mi predlagali to razpravo na skupni seji obeh odborov. Namreč, mi
               vemo kakšen je problem kadrov v zdravstvu, predvsem kar zadeva zdravnike. Vemo kako
               dolgo se že to vleče, vemo s kakšnimi težavami se je soočala ideja o ustanovitvi nove
               medicinske fakultete v Sloveniji, to je v Mariboru, kaj vse je morala ta ideja
               premagati, kakšne vse ovire, od različnih nasprotovanj, različnih lobijev, jih ne bom
               našteval, in seveda ob vsem tem smo ravnokar v Državnem zboru sprejeli tudi zakon o
               interventnem uvozu zdravnikov iz republik nekdanje Jugoslavije. Ob tem pa se
               zavedamo, da je vsa leta odkar je Slovenija samostojna, bil znan problem kadrovskih
               potreb, kar zadeva zdravnike. Sam osebno sem pred petnajstimi, šestnajstimi leti v
               imenu Zdravniške zbornice ministrstvo nekajkrat "bombardiral", pravzaprav smo
               dokazovali z vsemi izračuni, kajti, takrat je prvič bil jasen register zdravnikov,
               kje delajo, kako delajo, koliko so stari, kdaj bodo šli v pokoj, kakšna je predvidena
               kadrovska zasedba slovenskega zdravstva, pa se ni nič zgodilo. In od takrat naprej je
               vedno od 200 in preko 200 maturantov odklonjenih v primeru študija medicine in, če
               najmanj 15 let računamo po 200 odklonjenih maturantov, je to 3.000 odklonjenih
               slovenskih maturantov, ki so želeli študirati medicino, ki so pripravljeni se
               posvetiti delu slovenskih bolnikov in so mnogi doživljali velike tragedije zaradi
               odklonitve; in seveda, na podlagi tega imamo vse globlji kadrovski manko. Ob tem pa
               računamo, da je večina teh odklonjenih maturantov šla na družboslovne smeri, kjer,
               seveda, so dosegli težko zaposljive poklice. Na podlagi tega je tudi toliko
               brezposelnih, tudi sedaj, diplomirancev oziroma fakultetno izobraženih. Vse to kaže,
               da je tako v resorju zdravstva bilo čutiti pomanjkanje občutka za dolgoročno
               planiranje kadrov, kot na področju visokega šolstva v Sloveniji ni bilo nobenih
               premikov. V prejšnjem mandatu sicer je prišlo do nekih premikov, tehničnih usmeritev
               oziroma nekoliko boljše razmerje med tehniškimi smermi in družboslovnimi v korist
               tehničnih, kjer je pomanjkanje kadrov, v primeru medicine pa seveda je prišlo, v
               prejšnjih mandatih, to se pravi že v predprejšnjem mandatu, do odločitve za
               mariborsko fakulteto in ta se nam sedaj kaže kot problem prostorov, ne more se
               širiti. Ne bom govoril o tistih problemih, ki <stage type="mag"/>
               (Nadaljevanje) so tudi vzporedni. Kot vemo, mariborska fakulteta tudi ob sedanji
               slabi prostorski kapaciteti bi lahko vpisala 10, 15 dodatnih študentov, pa ni
               razumevanja na Ministrstvu za visoko šolstvo glede sofinanciranja te razširitve; pa
               vendar, problem je pri nas bil opažen predvsem v primeru zavlačevanja začetka gradnje
               medicinske fakultete. Finančna konstrukcija je, kot nam je znano, zaprta, oziroma je
               določena in problemi se vrstijo pri razpisih, pri vedno novih zavrnitvah Državne
               revizijske komisije, pri vedno novih odobritvah pritožb na razpis, in seveda ob tem
               vemo, pred nekaj leti je bila sprejeta tudi sprememba zakona, po katerem je možno pri
               nacionalno pomembnih projektih nekako pohiteti in tudi iti po bližnjici, in ne vedno
               znova "nasedati", ali biti orodje ali žrtev vedno novih pritožb s strani neizbranih
               ponudnikov. V tem smislu mislim, da je potrebna neka politična opredelitev do tega
               vprašanja in Državni zbor, ki sledi izpolnjevanju ne samo zakonov, ampak tudi raznih
               deklaracij in resolucij, naj omenim tudi resolucijo, ki omenja kot projekt Medicinske
               fakulteta v Mariboru nacionalnega pomena; da pravzaprav Državni zbor reče, ali da
               pobudo Vladi oziroma naloži Vladi, da se v takih primerih vendarle zadeva
               pospeši.</p>
               <p>Naj omenim samo dvoje mnenj, in sicer mnenje Ministrstva za zdravje, kjer tudi
               pritrjuje. Citiram samo en stavek. Tako pravi Ministrstvo za zdravje: "Šele, ko bo
               zgrajena nova stavba, kamor bo fakulteta prenesla svoje delovanje ter delovanje
               inštitutov, ki so nujno potrebni za ustrezen strokovni in raziskovalni razvoj, bo
               študij zaživel v polni meri." Mi smo veseli tega mnenja. Po drugi strani je pa
               zaskrbljujoče mnenje Ministrstva za visoko šolstvi, ki že uvodoma pravi tako. "V
               kontekstu vrste ravnanj Univerze v Mariboru, ko je s svojim odkritim nasprotovanjem
               odločitvam državne revizijske komisije in ne izvajanem pravnomočnih odločitev državne
               revizijske komisije" in tako dalje. To se pravi neka, odpira, Ministrstvo za visoko
               šolstvo odpira neko vprašanje zelo ključnega pomena. Mi seveda nismo tisti, ki bi
               ocenjevali ali je prihajalo ali ni prihajalo do odkritega nasprotovanja odločitvam
               državne revizijske komisije neizvajanja pravnomočnih odločitev državne revizijske
               komisije, vendar je očitno ob tem se vzpostavil problem odnosa državne revizijske
               komisije Univerze v Mariboru in Ministrstva za visoko šolstvo. Torej tu notri slutimo
               neko problematiko, ki bi jo radi seveda razčistili s pomočjo gostov, s pomočjo
               Ministrstva za visoko šolstvo, s pomočjo Univerze v Mariboru. Vendar želimo, da ta
               razprava se vendarle potem konča v ugotovitvi, da gre za projekt nacionalnega pomena.
               Poudarjam, nacionalnega <stage type="mag"/> (Nadaljevanje) pomena
               in je treba pripeljati do tega, da bo stvar čim prej stekla. Z vsakim mesecem, z
               vsakim letom, gospodje, bo problematika čez nekaj let toliko globlja, toliko večja.
               Torej želim, da je razprava temeljita, iskrena in, da pripelje do nekega dobrega
               rezultata.</p>
            </sp>
            <sp xml:id="SDT5-Skupna-2010-12-21.sp6">

               <speaker>PREDSEDNIK LJUBO GERMIČ:</speaker>

               <p>Hvala lepa gospod Cukjati. Sedaj pa dajem besedo Ministrstvu za visoko šolstvo,
               znanost in tehnologijo, gospod državni sekretar, gospod Györkös.</p>
            </sp>
            <sp xml:id="SDT5-Skupna-2010-12-21.sp7">

               <speaker>DR. JÓZSEF GYÖRKÖS:</speaker>

               <p>Hvala za besedo. Spoštovana gospoda predsednika, gospod rektor, gospe in gospodje
               poslanci in poslanke. Ministrstvo za visoko šolstvo, znanost in tehnologijo je
               poslalo krajši opis videnja zadeve in moj nastop bo malce bolj faktografski, ampak ta
               faktografija v sebi vsebuje globoko zavedanje o potrebah, ki so bile opisane malo
               prej in seveda o njih niti ne razpravljamo, ker je evidentno, da tega kadra
               primanjkuje.</p>
               <p>Torej Ministrstvo za visoko šolstvo, znanost in tehnologijo verjame, da je izražena
               zaskrbljenost Poslanske skupine SDS v kontekstu ravnanj Univerze v Mariboru
               upravičena in pozitivno motivirana. Tovelja za celotno pripravljalno fazo operacije
               oziroma projekta novogradnja Medicinske fakultete Univerze v Mariboru, predvsem pa v
               zadnjih mesecih, ko je s svojim odkritim nasprotovanjem, odločitvam državne
               revizijske komisije in neizvajanjem pravnomočnih odločitev državne revizijske
               komisije ustrezno usmerjala potek dogodkov.</p>
               <p>Ministrstvo se v celoti zaveda svojih dolžnosti in odgovornosti do državljank in
               državljanov Republike Slovenije. Pozna njihovo, z Ustavo zagotovljeno pravico do
               zdravstvenega varstva in se zaveda problematike pomanjkanja zdravnikov v Republiki
               Sloveniji. Podrobno smo seveda seznanjeni s problematiko pomanjkanja prostora in
               ustrezne opreme za nemoteno izvajanje študijskih procesov na področju medicine
               Univerze v Mariboru. Prepoznavanje problematike in zavedanje o njeni pomembnosti je
               bilo dokazano že s tem, da je bil projekt v okviru projekta Univerzitetni klinični
               center v Mariboru, uvrščen v resolucijo o nacionalnih razvojnih programih za obdobje
               2007 do 2023, ki jo je sprejela Vlada Republike Slovenije že leta 2006. In skozi
               izvajanje operativnega programa krepitve regionalnih razvojnih potencialov je
               predvidena razdelitev več kot 40% vseh razpoložljivih sredstev iz evropskih skladov,
               od tega na razvojni prioriteti, gospodarsko razvojna infrastruktura, 140 milijonov
               evrov. V tem kontekstu predstavlja projekt novogradnja Medicinske fakultete Univerze
               v Mariboru, enega od dveh velikih projektov, ki sta bila na podlagi OP, s strani
               ministrstva potrjena za izvedbo, s čimer je bilo nadalje izkazano prepoznavanje
               problematike in zavedanje o njeni pomembnosti s strani ministrstva. V tem delu je
               potrebno opredeliti tudi vlogo ministrstva in to se mi zdi najpomembnejši del sedaj
               in drugih akterjev pri izvajanju operacije novogradnje Medicinske fakultete z vidika
               predpisov evropske kohezijske politike. loge so natančno opredeljene v uredbi o
               izvajanju evropske kohezijske politike v Republiki Sloveniji v programskem obdobju
               2007 do 2013. Uredba, torej podrobneje določa pristojnosti, odgovornosti in naloge
               organov upravljanja, nacionalnega koordinatorja lizbonske strategije, organa za
               potrjevanje, revizijskega organa, posredniških teles, upravičencev in drugih državnih
               organov. Pri drugih morebitnih podrobnostih iz tega področja bom prosil za pomoč,
               gospo Čepin s SVLR-ja(?).</p>
               <p>Tako sta recimo, ne bom navajal celotne pogodbe, ampak tako sta v 3. členu uredbe,
               oprostite uredbe, natančno opredeljena pojma posredniško telo, ki je neposredni
               proračunski porabnik v vlogi predlagatelja finančnega načrta in upravičenec, ki je
               oseba zasebnega ali javnega prava, ki je odgovorna <stage type="mag"/> (Nadaljevanje) za izvedbo operacije. V tem primeru je to Univerza v
               Mariboru, Ministrstvo za visoko šolstvo, znanost in tehnologijo pa nastopa kot
               posredniško telo. Torej v uredbi so vloge natančno opredeljene. Iz navedenega sledi,
               da je za izvedbo operacije v vseh njenih fazah, vključno z izvedbo postopkov javnega
               naročanja, odgovoren izključno upravičenec. Postopek javnega naročanja mora biti ob
               upoštevanju predpisov in navodil evropske kohezijske politike obvezno izveden, tudi
               skladno z vsemi temeljnimi načeli predpisov, ki urejajo javno naročanje. Torej načelo
               gospodarnosti, učinkovitosti in uspešnosti, zagotavljanje konkurence med ponudniki,
               načela transparentnosti javnega naročanja in tako dalje. Presojanje ob ustreznem
               upoštevanju teh načel v postopkih javnega naročanja je na tej stopnji izključno na
               strani državne revizijske komisije in nikakor ni in ne more biti prepuščeno lastni
               presoji izvajalca postopka.</p>
               <p>Torej v več kot letu in pol trajajočem postopku javnega naročanja, s predhodnim
               ugotavljanjem sposobnosti, ministrstvo v vlogi posredniškega telesa ugotavlja
               precejšnje neskladje med opredelitvami v odločbi, o dodelitvi sredstev, ki je bila
               podpisana 20. 11. 2008 in med dejanskim izvajanjem navedene operacije in v skladu s
               svojimi pristojnostmi smo opozarjali upravičenca, torej Univerzo v Mariboru, da kot
               naročnik v skladu s pogodbo o sofinanciranju, zagotovi čimprejšnje nadaljnje
               izvajanje operacije. V tem navedem postopku, ki še traja, je pričakovati očitno
               nadaljnje pritožbe in revizijo. Je pa glede na to, da je odgovornost za pravilnost
               izpeljave postopkov javnega naročanja izključno na strani naročnika, to je
               upravičenca, ministrstva v vlogi posledniškega telesa na dolgotrajnost zaradi
               zapletov nima vpliva. Torej ministrstvo na dolgotrajnost zaradi zapletov nima vpliva.
               Lahko le opozarja na to in to smo naredili recimo v dopisu ministra 20. 8. 2010.</p>
               <p>V zvezi z aktualnim dogajanjem in ob izvajanju postopkov javnega naročanja za izbiro
               najugodnejšega ponudnika menimo, da bi upravičenec lahko že avgusta letos upošteval
               sklep državne revizijske komisije ali ponovil drugo fazo javnega postopka javnega
               naročila ali v celoti ponovil postopek javnega naročila, kar bi omogočilo bistveno
               hitrejše nadaljevanje izvajanje operacije in manj zapletov ter časovnih zamikov, kot
               smo jim trenutno priča ob nenehnem ponavljanju iste odločitve za istega iz postopka s
               pravnomočnim sklepom državne revizijske komisije že izločenega ponudnika. Ministrstvo
               za visoko šolstvo, znanost in tehnologijo je v obdobju izvajanja operacije izvedlo
               dve administrativni kontroli na terenu. Pri tem je ugotovilo manjše neskladnosti in
               neupoštevanje veljavnih navodil in pravil črpanja sredstev. Za pomoč pri razlagi teh
               podrobnosti, če bo potrebno, bom prosil gospoda Valiča, direktorja Direktorata za
               investicije na ministrstvu.</p>
               <p>Ker Ministrstvo ponovno poudarja svojo zavezo in odgovornost do operacije, ravnanja
               ministrstva so dosledna, se vse do začetka projekta podpira in poudarja, da se
               Univerza v Mariboru s pogodbo sofinanciranja zavezala, da bo nadaljevalne postopke
               izvajala v skladu s pozitivno zakonodajo in v okviru pogodbeno dogovorjene časovnice.
               Zaradi vseh dilem, zaradi izjemne javne pozornosti nad izvajanjem navedene operacije,
               nas vloge posledniškega telesa to dodatno zavezuje k doslednemu spremljanju operacije
               in zaradi tega smo tudi naslovili 18. 12. pobudo na naslov Komisije za preprečevanje
               korupcije. Položaj Ministrstva za visoko šolstvo, znanost in tehnologijo pri
               morebitnem razjasnjevanju tovrstnih dejanj, žal presega njihova pristojništva. Zaradi
               razjasnitve stanja smo preko predstavnika Vlade Republike Slovenije v upravnem odboru
               Univerze v Mariboru želeli odpreti razpravo na temo odgovornosti Univerze v Mariboru
               glede poteka operacije. Vendar je bil le ta predlog člana upravnega odbora zavrnjen.
               Dodatno pa je našo skrb spodbudila pisna pobuda <stage type="mag"/> (Nadaljevanje) stranke SDS za obravnavo omenjene operacije na skupni
               seji Odbora za visoko šolstvo, znanost in tehnološki razvoj ter Odbora za zdravstvo,
               skupaj z gradivom, ki je priloženo. Pri tem poudarjam predlog 4. točke zaključnih
               sklepov, ki po našem razumevanju napotuje na legitimizacijo nekateri dejanj Univerze
               v Mariboru, ki po našem mnenju spodbujajo sum o zakonitosti in to je bil še dodaten
               razlog, da smo se odločili zato, da smo dokumentacijo, vključno s pobudo, predali
               Komisiji za preprečevanje korupcije. Hvala lepa.</p>
            </sp>
            <sp xml:id="SDT5-Skupna-2010-12-21.sp8">

               <speaker>PREDSEDNIK LJUBO GERMIČ:</speaker>

               <p>Hvala lepa gospod državni sekretar, gospod Györkös. Besedo dajem ministru za zdravje,
               gospodu dr. Marušiču. Prosim.</p>
            </sp>
            <sp xml:id="SDT5-Skupna-2010-12-21.sp9">

               <speaker>GOSPOD DORJAN MARUŠIČ:</speaker>

               <p>Spoštovani predsedniki, cenjene poslanke, poslanci, kolegi Vlade, novinarji. Kot
               resorni minister, zdravje seveda imam tu posredno, mogoče tudi neposredno vlogo.
               Najprej bi se vsem zahvalil za včerajšnjo podporo drobcu v mozaiku reševanja
               kadrovske stiske, ali pa kadrovskih težav v slovenskem zdravstvenem prostoru,
               predvsem na področju zdravnikov, zdravnic, ki je pereč že nekaj let. Po svoji
               naravnanosti gledam raje naprej in se ne bi toliko obračal na preteklost, kakšne
               napake smo vse naredili. Dejstvo je, da kadrovska politika na področju zdravnikov,
               (bom uporabljal samo moški spol, se opravičujem), ni bila najbolj učinkovita in
               najbolj kakovostna.</p>
               <p>Slovenija ima, po mojem prepričanju, v zdravstvenem sistemu enega največjih problemov
               ravno v kadrovski sestavi. Sodi med zadnje tri države v Evropski uniji po številu
               zdravnikov in, če se umestimo v širši prostor in čas do leta 2020, ko naj bi bile
               milijonske zahteve in potrebe po zdravnikih, medicinskih sestrah in ostalem kadru v
               zdravstvenem prostoru, bo ta problem še toliko večji. Če pa na to dodamo še
               demografski trend slovenskega prostora, je problem zelo pereč.</p>
               <p>Osebno si cenim tudi in dodajam v karierni razvoj, da sem bil med podporniki in pa
               med, na nek način, sokreatorji ustanovitve Medicinske fakultete. Seveda, zdaj v vlogi
               ministra, sem bil povabljen na podelitev prvih diplom in tam je bila tudi moja slika,
               to pomeni, da sem se dejansko zavzemal za to fakulteto in obžalujem vse težave in
               "pripetije", ki se na tej poti dogajajo.</p>
               <p>Zelo veliko stikov sem imel v zadnjih devetih mesecih tudi s predstavniki, ne samo
               ministrstva, tudi obeh fakultet. Obema dekanoma se zahvaljujem za povečan vpis. Po
               splošnem prepričanju gre za zgornjo mejo vzdržnosti zdravstvenega sistema števila
               študentov na Medicinski fakulteti. Seveda kot minister bi si želel še več slovenskega
               kadra na tem področju, vendar ocene naj bi bile tu take, da več kot toliko naš
               zdravstveni sistem ne zmore. Sem pa že včeraj najavil, da upam, da bom ob zaključku
               mandata predal tudi dokument strateškega upravljanja s kadrom v slovenskem
               zdravstvenem prostoru do 2020 in morda tudi oceno koliko dejansko zmore, ne samo
               študijski del, ampak tudi zdravstveni del, kjer se izvajajo neposredne vaje pri
               bolnikih med časom študija. Tako, da lahko zatrdim, da na Ministrstvu za zdravje,
               lahko tudi v prvi osebi kot minister, podpiram vse aktivnosti, ki bodo omogočile
               čimprejšnje dokončanje tega izjemno pomembnega projekta, saj bo samo na ta način
               možno zagotoviti ustrezno število zdravnikov, ki bodo sposobni v Sloveniji. Na ta
               način bi se lahko število študentov na medicinskih fakultetah povečali. To je pač en
               pomemben del, ki bo reševal problematiko v slovenskem zdravstvenem prostoru čez
               dobrih 10 let ali, ki bi reševal problematiko čez dobrih 10 let, morda 12, glede na
               to koliko traja povprečen študij in potem še specializacija, v vsakem primeru pa je
               odgovorno, da narod poskrbi za izobraževanje lastnega kadra.</p>
               <p>Skratka naj povzamem, morda kasneje v razpravi se bom vključil, kot minister seveda
               zagovarjam in podpiram vse aktivnosti, da se projekt čim hitreje in čim bolj
               učinkovito zaključi <stage type="mag"/> (Nadaljevanje) in da
               povečamo do zgornje meje vzdržnosti število medicink in medicincev v slovenskem
               prostoru. Hvala.</p>
            </sp>
            <sp xml:id="SDT5-Skupna-2010-12-21.sp10">

               <speaker>PREDSEDNIK LJUBO GERMIČ:</speaker>

               <p>Hvala lepa. Želi besedo predstavnica Službe Vlade Republike Slovenije za lokalno
               samoupravo in regionalni razvoj? Gospa Čepin, prosim.</p>
            </sp>
            <sp xml:id="SDT5-Skupna-2010-12-21.sp11">

               <speaker>GOSPA MATEJA ČEPIN:</speaker>

               <p>Hvala lepa. Lep pozdrav še v imenu Službe Vlade za lokalno samoupravo in regionalno
               politiko, ki v Sloveniji nastopa v vlogi organa upravljanja za evropska kohezijska
               sredstva. Želela bi zgolj poudarit in se pridružit mnenju vseh ostalih sodelavcev iz
               Vlade Republike Slovenije, da podpore projektov absolutno ni pod nikakršnim
               vprašanjem, da si vsi prizadevamo, da bi bil projekt dejansko izveden čim prej
               oziroma skladno s časovnico. Da pa ugotavljamo v zadnjem času, da zaradi izjemno
               oteženih ekonomskih oziroma gospodarskih oziroma zaradi gospodarske situacije, ki je
               izjemno težka, da je problem izvajanja javnega naročanja otežen, ne samo v tem
               konkretnem projektu, pač pa pri številnih drugih projektih, ki so prav tako za razvoj
               Slovenije izjemnega pomena. Ker je konkurenca na trgu velika, se vsak izmed
               potencialnih ponudnikov bori za svoj košček pogače na trgu in verjamem, da je razlog
               v težavah, katerim smo priča danes, prav v tej težki situaciji.</p>
               <p>Jaz verjamem, da bo upravičenec, na katerem pravzaprav je izvedba projekta v celoti,
               kot so že povedali predstavniki Ministrstva za visoko šolstvo, poskrbel, da bo javno
               naročilo dejansko izvedeno skladno z vsemi zakonskimi predpisi, tako evropskimi, kot
               nacionalnimi in, da bo javno naročilo izvedeno v čim krajšem možnem času. Projekt pa
               podpiramo vsi in nihče ga ne ovira.</p>
            </sp>
            <sp xml:id="SDT5-Skupna-2010-12-21.sp12">

               <speaker>PREDSEDNIK LJUBO GERMIČ:</speaker>

               <p>Hvala lepa. Sedaj dajem besedo gostom. Prej ko odpremo splošno razpravo še poslank in
               poslancem, pred tem pa še obvestilo, da gospoda Jakoba Presečnika kot člana Odbora za
               zdravstvo, nadomešča mag. Radovan Žerjav. Dajem besedo predstavniku Univerze v
               Mariboru, gospodu rektorju, dr. Ivanu Rozmanu.</p>
            </sp>
            <sp xml:id="SDT5-Skupna-2010-12-21.sp13">

               <speaker>DR. IVAN ROZMAN:</speaker>

               <p>Hvala lepa. Spoštovani predstavniki obeh odborov, spoštovana predsednika in pa tudi
               drugi gostje. Danes mislim, da ni nobenega dvoma, da si vsi skupaj želimo, da bi
               projekt Medicinske fakultete tem hitreje stekel in bi se tem uspešnejše tudi
               končal.</p>
               <p>Na Univerzi v Mariboru smo vedno mislili, da je projekt izgradnje oziroma tudi izbire
               izvajalca, neke vrste strokovno pravno projekt. Ampak vidim, da danes se s tem
               projektom ukvarja tudi politični organ. Z drugimi besedami bi si upal trditi, da to
               nekako je že postala stvar politike. Na Univerzi v Mariboru pa mislim, da nismo
               nekako politična inštitucija. Smo tudi strokovna inštitucija in kot takšna mislim, da
               moramo upoštevati zakonodajo pa tudi strokovne odločitve in vseskozi si upam trditi,
               da smo na Univerzi v Mariboru peljali, kar se tiče strokovnosti in pa tudi
               postopkovno, to fazo naročila pravilno in korektno. Moram pa reči, da za Univerzo v
               Mariboru so vse rešitve sprejemljive, kakršne koli bodo. Bodisi politične, bodisi
               strokovne, bodisi v smislu arbitraže ali v smislu mediacije. To smo večkrat
               poudarili. Ampak nekaj si pa resno ne želimo. Univerza v Mariboru ne more sprejemati
               odgovornosti za slabe, mogoče politične ali kakršne koli druge odločitve. Glede na
               to, da je danes že bila omenjena tudi korupcija bi pa rekel, če je že tako, vsaj kar
               se tiče Univerze v Mariboru, se mi kakšne preiskave v tem smislu ne bojimo. Ampak
               mislim pa, da je tudi prav, da se potem ta preiskava razširi potem tudi na vse
               akterje, ki so do sedaj sodelovali v tem postopku izbora izvajalca.</p>
               <p>Sedaj pa mogoče, glede na to, ko je bilo tukaj kar nekaj konkretnih stvari nanizano
               oziroma napisano oziroma sporočeno tudi z Ministrstva za visoko šolstvo, bi prosil
               svojega glavnega tajnika, ki mislim, da je, vsaj kar se tiče naše univerze, nekako ta
               projekt nekako tudi pelje in glede tega je na nek način tudi odgovoren za postopkovno
               izpeljavo tega projekta oziroma za njegovo korektnost.</p>
               <p>Rad bi pa omenil samo še eno stvar. Na univerzi tudi ne delamo sami, na koncu delamo
               tudi z odvetniškimi pisarnami, ki mislim, <stage type="mag"/>
               (Nadaljevanje) da vedo kaj je korektno, kaj je postopkovno in kaj je tudi pravilno.
               Mislim, da so zelo znane odvetniške pisarne, ker se zavedamo resnosti tega projekta
               in kar tako vse to, kar je bilo zdaj izrečeno, moram priznati, da sem sorazmerno zelo
               presenečen. Še rad pa bi poudaril eno stvar. Na univerzi smo za vsako rešitev, samo
               ne silite nas na univerzi, da sprejemamo nekorektne rešitve, ki niso bodisi pravno
               utemeljene oziroma tudi strokovno utemeljene. Zdaj bi pa dal besedo.</p>
            </sp>
            <sp xml:id="SDT5-Skupna-2010-12-21.sp14">

               <speaker>PREDSEDNIK LJUBO GERMIČ:</speaker>

               <p>Imate besedo gospod dr. Brumen.</p>
            </sp>
            <sp xml:id="SDT5-Skupna-2010-12-21.sp15">

               <speaker>DR. BOŠTJAN BRUMEN:</speaker>

               <p>Hvala lepa. Spoštovane poslanke in poslanci, drugi prisotni, lepo pozdravljeni. Bilo
               je navedenih nekaj očitkov, med drugim to, da Univerza v Mariboru odkrito nasprotuje
               odločitvam državne revizijske komisije in ne izvaja pravnomočne odločitve državne
               revizijske komisije. To navedbo je potrebno resno utemeljiti ali pa se do nje
               ograditi. Univerza v Mariboru se do nje ograjuje, Univerza v Mariboru je vse
               odločitve državne revizijske komisije do sedaj upoštevala. Odločitev državne
               revizijske komisije sta bili do sedaj dve oziroma tri. V tistih dveh, kjer ni dala
               univerzi prav, je rekla samo, razveljavi se sklep naročnika in Univerza v Mariboru je
               razveljavila torej s sklepom naročnika, ki je bil razveljavljen, ni nadaljevala.
               Tako, da ta očitek, da ne upoštevamo odločitev državne revizijske komisije, ta je
               povsem deplasiran.</p>
               <p>Zdaj očita se nam, da ponavljamo isto odločitev, kljub temu, da je državna revizijska
               komisija izbranega ponudnika izločila iz postopka. Tudi to ne drži. Kot rečeno,
               državna revizijska komisija je samo sprejela sklep, da se sklep naročnika razveljavi.
               Naročnik je namreč zelo dobro seznanjen s prakso državne revizijske komisije, ki ne
               prepoveduje, da v primeru razveljavljene odločitev o oddaji javnega naročila, ponovno
               sprejme enako odločitev. Tako je tudi državna revizijska komisija v svoji zadevi
               018-310/2009 tako zapisala. Torej sklep, odločitev državne revizijske komisije
               postane pravnomočen le v kasatoričnem izreku, torej v delu, ki se nanaša na
               razveljavitev odločitve, ne tudi v obrazložitvi, torej v delu kjer so ugotovljene
               morebitne pomanjkljivosti. Tako, da očitki, da ne upoštevamo odločitev državne
               revizijske komisije, ti so res prehudi.</p>
               <p>Nadaljnji očitek. Da je predstavnik Vlade obravnaval problematike na upravnem odboru,
               da ta predlog ni bil sprejet. Tudi ta očitek ne drži. Predstavniki Vlade so sicer
               predlagali sklic izredne seje upravnega odbora, vendar ta sklic ni bil v skladu s
               Poslovnikom. Tako, da je potem takoj na naslednji redni seji obravnava tega bila
               opravljena.</p>
               <p>Nadalje kar se tiče očitka, da na Univerzi v Mariboru ne upoštevamo sprejete pogodbe
               pa je treba pojasniti vzroke za zakasnitev na tem projektu, ki se vlečejo že od marca
               ali pa še celo prej, 2009. Ni skrivnost, da smo marca zaprosili za soglasje za
               začetek postopka in tega soglasja ni bilo kar lep čas. Zdaj kdo je za to odgovoren in
               kdo ni, seveda naj presojajo drugi. Univerza v Mariboru, kot je gospod rektor
               povedal, vseskozi ta projekt obravnava zelo resno. Univerza v Mariboru je
               inštitucija, ki razpolaga z veliko pravnega znanja. Navsezadnje imamo svojo pravno
               fakultete in profesorje prava, ki poučujejo na tej pravni fakulteti. V naši ekipi so
               ljudje, ki so soustvarjali slovenske predpise in zakonodajo s področja javnega
               naročanja. Tako, da očitati univerzi nestrokovnost odločitev je potrebno seveda
               bistveno bolje utemeljiti kot samo pavšalno navesti. Predvsem pa je potrebno
               izpostaviti, <stage type="mag"/> (Nadaljevanje) da na srečo v
               Republiki Sloveniji velja pravni red, da smo vpeti v evropski pravni red in, da tudi
               odločitve sodišč evropskih skupnosti v Sloveniji veljajo tako ali drugače in na tem,
               kot rečeno, bo Univerza v Mariboru vztrajala. Vztrajala bo na strokovnih odločitvah,
               vztrajala bo na pravu in v kolikor bo tu karkoli narobe, potem pa boste lahko
               zahtevali od nas sprejem odgovornosti. Dokler so pa naše odločitve pravno utemeljene
               pa mislim, da so vsi očitki neupravičeni. Hvala lepa.</p>
            </sp>
            <sp xml:id="SDT5-Skupna-2010-12-21.sp16">

               <speaker>PREDSEDNIK LJUBO GERMIČ:</speaker>

               <p>Hvala. Želi besedo prof. dr. Ivan Kranjc, dekan Fakultete za medicino v Mariboru.
               Želi besedo? Dr. Krajnc.</p>
            </sp>
            <sp xml:id="SDT5-Skupna-2010-12-21.sp17">

               <speaker>DR. IVAN KRAJNC:</speaker>

               <p>Hvala spoštovane poslanke in poslanci, da ste sklicali to sejo. Najprej mi dovolite,
               da Medicinska fakulteta v Mariboru, ki je bila tukaj ustanovljena z reklamacijo, je
               dala že prvih 33 diplomantov, da smo od leta 2005 intenzivno pričeli delati na
               projektu nove stavbe medicinske fakultete. Skratka gre za eno trnovo pot, na kateri
               smo delali zdravniki in vsi ostali, ki pač so v takšnem projekt vključeni. Skratka
               vsi postopki priprave dokumentacije, vsa potrebna dovoljenja, soglasja, gradbeno
               dovoljenje in tako naprej, so bili že pravnomočni, izdani v novembru 2008 in že bivša
               ministrica za visoko šolstvo, gospa Mojca Kuncler Dolinar, je na projektu opravila
               več zunanjih revizij. Tudi .../Nerazumljivo./... Komisije za preprečevanje korupcije.
               To samo toliko, da vidite, da smo bili ves čas pod drobnogledom. Vsi rezultati so
               bili pozitivni. Stavbo je projektiral znan arhitekt slovenskih gradu, prof. Podreka
               in stavba je tudi zaradi tega v gradbenem smislu verjetno bolj zahtevna, saj išče
               moderne in optimalne rešitve v izvedbi. Potem ko je univerza dobila dovoljenje, kar
               je že bilo danes izpostavljeno, z zakasnitvijo v septembru 2009, so se pa pričeli
               zapleti, ki jim pravzaprav ni videti konca. Torej od 2009, septembra.</p>
               <p>Nekatere podrobnosti bom spustil, da vas ne bom s tem več obremenjeval. Stavba
               Medicinske fakultete v Mariboru vključuje v svojo strukturo 16 različnih
               laboratorijev, kemijskih, simulacijskih, laboratorijev za učenje kliničnih veščin in
               tako naprej in ta del stavbe je gotovo da izredno zahteven, tudi finančno dražji. Za
               medinsko opremo je predvidenih cirka 5 milijonov evrov. Nenazadnje je v ceni zajet
               tudi podzemni koridor in direktna povezava z Univerzitetnim kliničnim centrom v
               Mariboru. To moram posebej poudariti. Da je Mestna občina Maribor za Medicinsko
               fakulteto v Mariboru prispevala veliko donatorskih sredstev, ne bom vas obremenjeval
               s številkami. Podarila je zemljišče za izgradnjo stavbe, nas oprostila komunalnega
               prispevka, več kot 250.000 evrov in to je pomembno povedati. Vse občine severovzhodne
               Slovenije in vsa podjetja severnovzhodne Slovenije so donirala in sponzorirala 1,5
               milijona pa še nekaj več evrov sponzorskih sredstev, da je Medicinska fakulteta v
               Mariboru sploh lahko pričela funkcionirati in vam je dala prve diplomante in v
               naslednjih mesecih naslednjih 30.</p>
               <p>V zaključku mi dovolite še nekaj stavkov. Večkrat smo že poudarili, da smo ustregli
               željam obeh ministrom, tako ministru za zdravje, za katerega in za našo domovino
               seveda izobražujemo ta kader in seveda Ministrstvo za visoko šolstvo in, da smo na ta
               način povečali za naslednje leto število študentov za 10, čeprav nam to v logistiki
               povzroča velike probleme, tako v pomanjkanju prostorov, laboratorijskih pa seveda
               tudi pedagoških kapacitet, nenazadnje pa tudi kadrovske resurse imamo omejene.</p>
               <p>Bilo je že večkrat povedano, da je število zdravnikov v Sloveniji pod vsemi
               evropskimi normativi. Različne inštitucije so o tem poročale neštetokrat že in to smo
               dokazovali že jasno takrat, ko smo Medicinsko fakulteto ustanavljali, saj te stvari
               so znane že 15, 20 let nazaj, se pravi grehi so zelo stari ali pa desetletja nazaj. O
               tem lahko pozneje tudi še kaj več spregovorimo, če želite. Zaradi birokratskega
               zastanka pri gradnji te stavbe, to se vleče zdaj cirka 2 leti, izgubljam, to sem tudi
               že večkrat poudaril, izgubljamo eno celo generacijo zdravnikov, najmanj 80
               zdravnikov. Spoštovane poslanke in poslanci. V imenu Medicinske fakultete v Mariboru,
               v imenu dekanskega kolegija apeliramo, da se Medicinska fakulteta čim prej zgradi, da
               se vsi postopki takoj nadaljujejo, apeliramo na Ministrstvo za visoko šolstvo,
               apeliramo na Ministrstvo za zdravje, tudi seveda na vodstvo Univerze v Mariboru in na
               vse, ki pravzaprav lahko o tem odločajo, saj smo nenazadnje moralno zavezani našim
               študentom in vsem že prej citiranim donatorjem in sponzorjem severovzhodne Slovenije,
               ki so sploh omogočili, da je ta fakulteta nastala in, da je lahko začela
               funkcionirati. Projekt Slovenija nujno potrebuje, torej je bilo že nekajkrat rečeno,
               finančna sredstva pa čakajo. 25 milijonov evrov evropskih sredstev<stage type="mag"/> (Nadaljevanje) čaka, 2 leti čaka. Na mizi čaka. Mislim, to
               je. Ob zaključku menim, da je Medicinska fakulteta Univerze v Mariboru, ki je bila
               ustanovljena v tem Državnem zboru, povsem upravičilo svoj obstoj. Dala je prve
               diplomante, povedal sem vam, 33 diplomantov do sedaj, doktorat znanosti je doseglo na
               naši fakulteti več kot 15 zdravnikov, vzpostavili smo številne mednarodne povezave in
               tudi izmenjave študentov v Evropski uniji in .../Nerazumljivo./... soustanavljali
               univerzitetni klinični center v Mariboru. Brez nas tega Kliničnega centra v Mariboru
               ne bi bilo. Več kot 10% naših študentov na dodiplomski stopnji je do sedaj opravilo,
               to je približno 80 študentov, je do sedaj opravilo študijske obveznosti v tujini v
               trajanju enega do dveh semestrov, program Sokrat Erazmus. Študij je sodobno
               organiziral, z uporabo modernih učnih pripomočkov, tako da bodo naši diplomanti imeli
               evropsko primerljivo znanje, to posebej poudarjam, evropsko primerljivo znanje. V
               študij smo po smernicah, ki jih postavlja evropsko združenje za medicinski pouk in
               evropsko združenje medicinskih šol, uvedli evropske standarde pouka z uporabo
               najnovejših tehnologij kot so simulacije, laboratorij za učenje kliničnih veščin,
               telemedicina .../Nerazumljivo./.... Skratka tehnologija, s katero, v katero smo
               investirali več kot 2 milijona evrov. Verjamemo, da bo tudi ta tehnologija omogočila,
               da bo naš diplomant znal in obvladal vse potrebne veščine, ko bo zaključil
               študij.</p>
               <p>Torej zaključim. V imenu Medicinske fakultete in seveda tudi v svojem imenu, vas
               spoštovane in cenjene poslanke in poslance prosim, da s svojim vplivom podpirate
               nadaljnja prizadevanja za čim prejšnjo izgradnjo te nove stavbe medicinske fakultete
               v Mariboru. Hvala lepa.</p>
            </sp>
            <sp xml:id="SDT5-Skupna-2010-12-21.sp18">

               <speaker>PREDSEDNIK LJUBO GERMIČ:</speaker>

               <p>Hvala lepa gospod dekan. Želi besedo predstavnik Slovenskega zdravniškega društva?
               Želi. Gospod dr. Vodušek.</p>
            </sp>
            <sp xml:id="SDT5-Skupna-2010-12-21.sp19">

               <speaker>DR. DAVID B. VODUŠEK:</speaker>

               <p>Lep pozdrav v imenu Slovenskega zdravniškega društva. Jaz bi samo na kratko dodal,
               ker je bilo vse v pozitivnem smislu že povedano in o tem kako je Medicinska fakulteta
               Univerze v Mariboru nacionalnega pomena, vse kar je že uvodoma kolega Cukjati
               povedal, glede zgodovine, pomanjkanja kadra in gospod minister za zdravje povedal
               glede ocen, glede kadrovske strukture. Pač Slovensko zdravniško društvo se samo čudi
               kako je v luči vseh teh jasnih in nujnih pozitivnih aspektov možno s temi nam
               nerazumljivimi, kot so bili pač rečeni, birokratskimi zapleti, odlašat in upamo, da
               se bo našel ta, ki bo ta vozel presekal. Hvala lepa.</p>
            </sp>
            <sp xml:id="SDT5-Skupna-2010-12-21.sp20">

               <speaker>PREDSEDNIK LJUBO GERMIČ:</speaker>

               <p>Hvala lepa. Sedaj ste dobili besedo vsi vabljeni. Ali želi še kdo, ki je danes
               prisoten na seji? Prosim.</p>
            </sp>
            <sp xml:id="SDT5-Skupna-2010-12-21.sp21">

               <speaker>DR. DUŠAN ŠUPUT:</speaker>

               <p>Dušan Šuput iz Medicinske fakultete v Ljubljani. Mogoče zdaj, ko slišim razpravo
               vidim, da je veliko strokovnega in političnega ozadja v katerega se ne bom vtikal.
               Bom pa vseeno nekaj političnega, ne pa strankarskega uvodoma povedal.</p>
               <p>Bliža se 26. december, ko je bila izkazana velika enotnost v slovenskem političnem
               prostoru in mogoče bi ena taka enotnost bila tudi potrebna, kar se tiče izobraževanja
               na področju medicine in zdravstva. Namreč, mi smo ves čas delovanja Medicinske
               fakultete v Mariboru, fakulteti tudi pomagali. Ker, ravno tako je skrb naše
               fakultete, da je izobraževanje medicine dobro in me zelo veseli, da se Medicinska
               fakulteta v Mariboru uspešno razvija.</p>
               <p>Zdaj pa grem na ene preproste stvari in bom povedal kaj se mi zdi, da je problem. V
               enem kratkem dopisu, ki sem ga dal, sem povedal, da je zadnja investicija v
               medicinsko izobraževanje bila narejena v začetku osemdesetih let, ko je bila
               dokončana stavba Medicinske fakultete v Ljubljani, ampak ne Medicinske fakultete v
               Ljubljani v celoti, samo za 5 inštitutov, ki so se tja preselili. Vsi ostali so v
               stavbah, ki so toliko stare, da jih niti ni možno resno vzdrževati. Recimo obnova na
               Oražmovem trgu je nemogoče, ker smo opazili, da ta čez 200 let stara stavba sploh
               nima temeljev. Nekaj stavb je bilo zgrajenih v času takoj po vojni iz materialov, ki
               so bili takrat dostopni in so resno problematični. Pa ne izpostavljam <stage type="mag"/> (Nadaljevanje) tega kot, da je Maribor
               nepotreben, bom povedal v kratkem do konca. Ob gradnji v Ljubljani se rušita dva
               inštituta. To je samo en del zgodbe, kar se tiče infrastrukture, ki je nujno potrebna
               za delovanje medicinskih fakultet. Druga stvar je, kar se tiče na področju kadrov, ne
               samo pomanjkanja zdravnikov, ki je zelo pomembno, ampak tudi tisti, ki za medicino
               izobražujemo, lahko povem, da včeraj smo imeli eno slovesnost, kjer smo se poslovili
               od 13 učiteljev in dobili smo 7 novih. To tudi nekaj pove. Ampak to je zgodba iz plač
               javnih uslužbencev, ker je nesorazmerje med univerzo in zdravstvom.</p>
               <p>Zdravnikov resno primanjkuje. Mi smo se tega zavedali in od 12 in zdaj do 220
               študentov smo kapacitete povečevali in minister za zdravje je izpostavil eno pomembno
               stvar. Koliko je kapaciteta tudi zdravstvenih ustanov, da lahko sprejme naše
               študente, ker samo ob bolniku se lahko učijo in mi smo tudi tega problema se lotili
               podobno kot Maribor, ki ima ne samo Klinični center, ampak tudi učne ustanove po
               Sloveniji, smo razširili, smo nekaj učnih baz dali praktično po celi Sloveniji in s
               tem mislim, da prispevamo tudi k pomanjkanju zdravnikov na en drug način. Največje
               pomanjkanje in najmanjši interes za službe je na periferiji in mislim, da s tem, da
               kvaliteto dvigamo tudi drugod, po drugih bolnišnicah, bistveno prispevamo k temu, da
               bi pomanjkanje zdravnikov bilo tudi bolj enakomerno razporejeno.</p>
               <p>Zdaj preidemo na to končno stvar, ki bi rad apeliral na parlament, na vse stranke v
               smislu enotnosti in zavedanja ob pomanjkanju zdravnikov in kaj to lahko pomeni. Da se
               res investira v izobraževanje na področju medicine in to, kar sem napisal, bi vseeno
               rad izpostavil. Da je cel kup fakultet bilo na novo zgrajenih, praktično vse
               obnovljene. Pred nekaj leti je bilo ustanovljeno cel kup novih fakultet in univerz,
               ki proizvaja kadre, ki niso nujno potrebni, ki niti niso vsi zaposljivi. Medicina je
               bila pa zapostavljena vsa ta leta, desetletja, ne samo leta in res prosim in apeliram
               na vse, na parlament in na Vlado, da se odloči, da je ta sektor treba razrešiti na
               obeh lokacijah. Tako v Mariboru, ki je brez stavbe, kot v Ljubljani, ki ima stavbo,
               ki zadostuje za eno četrtino potreb. Samo nekaj izpostavim še. Medicinska knjižnica,
               centralna medicinska knjižnica v Sloveniji, ki ima literaturo za vso medicino,
               vključno z bolnišnicami, podprta je z železnimi drogovi že nekaj časa, da se ne
               zruši. To je dejstvo. Družinska medicina. Vsi pravimo kako je primarno zdravstvo
               izredno pomembno. Družinska medicina že 5 let ali več mečejo iz prostorov, najetih,
               naše fakultete. Dejansko so potrebe na obeh lokacijah izredno pereče in še enkrat
               apeliram na vse poslance, na Vlado in na vse, ki ste za to odgovorni, da se združite
               in stvar razrešite. Kako bo razrešeno, tudi kar se tiče Ljubljane, jaz bi najraje
               videl, da bi se zgodilo to, da mi povemo kaj rabimo in potem vi poskrbite, da to
               dobimo in nimamo ničesar s tem, ne z razpisi, ne z ničemer. Vem, da je to utopično in
               smešno. Me veseli, da sem vas tudi razveselil, ampak mislim pa, da se vsi lahko
               zavedamo tega velikega problema. Hvala.</p>
            </sp>
            <sp xml:id="SDT5-Skupna-2010-12-21.sp22">

               <speaker>PREDSEDNIK LJUBO GERMIČ:</speaker>

               <p>Hvala lepa za besedo. V teh časih so take želje čisto na mestu, glede na to, da
               Božiček in Dedek mraz v teh časih. Ampak opozorili ste na zelo resne stvari o katerih
               je prav, da smo tudi danes slišali. Sedaj odpiramo razpravo tudi za člane obeh
               odborov. Predlagam, da to razpravo opravljamo tudi skupaj. Prijavljen najprej k
               besedi je kolega Grill.</p>
            </sp>
            <sp xml:id="SDT5-Skupna-2010-12-21.sp23">

               <speaker>IVAN GRILL:</speaker>

               <p>Hvala lepa. Lep pozdrav vsem skupaj. Jaz sem celo član obeh odborov, tako za visoko
               šolstvo, kot zdravstvo, zato mi je ta tematika relativno, vsaj mislim, tako poznana.
               To, kar je bilo danes predstavljeno, ponovno strokovno utemeljeno s strani Univerze v
               Mariboru kaže, da je bilo njihovo delo<stage type="mag"/>
               (Nadaljevanje) v vseh teh letih izpeljano korektno, v skladu z nekimi nacionalnimi
               prioritetami in očitno je tukaj svoje vloge opravila slabo neka druga institucija ali
               pa institucije in vesel sem, da je bilo tu zaznati toliko razumevanja, podpore do
               vsega tega, tako s strani Ministrstva za visoko šolstvo, s strani Ministrstva za
               zdravje, s strani Službe Vlade za razvoj. Ampak mislim, da ravno na teh treh
               segmentih svojega dela niso opravili korektno. Jaz bi rad slišal tu potem še, če je
               predstavnik državne revizijske komisije, še njegov pogled, njegove razloge, da nam
               razloži vse te zaplete, ki so.</p>
               <p>Jaz sam sem trdno prepričan, da vsi poslanci koalicije in opozicije bomo izrazili
               100% podporo, da se ta projekt začne izvajati. Mislim, da ne bo nobenega izmed nas,
               ki bi temu nasprotoval. Vsaj javno ne.</p>
               <p>Verjamem, da tudi izjave ministrstva, tako za zdravje, kot visoko šolstvo, kot tudi
               službe Vlade javno izražajo podporo temu, ampak bojim se, da je tu figa v žepu, vsaj
               po nekje, tako je zaznati, da so tu v ozadju takšni ali drugačni interesi in to je
               treba preseči in ne želim veliko zdaj filozofirati. Vsi skupaj mislim, da tudi, če
               bomo filozofirali, ne bomo tega problema rešili. Apeliram na Vlado, na ministrstva.
               Vi ste tisti, ki morate poiskati rešitve pa jih predlagati v parlament. Mi v
               parlamentu tu v tem trenutku lahko tu predlagamo, sprejmemo neke sklepe, predvsem kot
               neka priporočila, sugestije. Ampak v končni fazi je Vlada tista ali pa ministrstva,
               ki morajo pripravit, če je potrebno seveda, ali spremembe nekih uredb, to bodo sami
               opravili, če je treba, sprememb zakonodaje, to bomo pa seveda tudi mi, ampak če so
               tukaj neke objektivne težave v zakonodaji ali pa kjerkoli, pripravite, pridite v
               parlament pa bomo te zadeve, sem prepričan, po hitrem postopku. Ta zakon, ki je bil
               zdaj s strani Ministrstva za zdravje predlagan, o možnosti, da se tuji zdravniki pač
               tukaj lahko specializirajo, je bil sprejet v bistvu v štirinajstih dneh tukaj v
               parlamentu. Pomeni, da lahko tudi neke take spremembe, če so potrebne, relativno
               hitro naredimo. Nikakor pa ni dopustno, da se tukaj žogica podaja, ena institucija na
               drugo pa se povsod išče samo neke izgovore zakaj se kaj ni dalo narediti pa tudi take
               pavšalne obtožbe kot so. Zato pričakujem, da se ta gordijski vozel preseka, da
               dokažemo, da nam je res vsem skupaj ta gradnja ali pa ta objekt Medicinske fakultete
               v Mariboru res v nacionalnem pomenu pa, da se začne ta izgradnja čim prej pa, da se
               tudi tista sredstva, ki so baje nekje že na čakanju, začnejo čim prej realizirati pa,
               da Slovenija na podlagi tega res začne proizvajati večje število svojih diplomantov
               oziroma zdravnikov. Tako, da kar se tiče mene, vsa podpora bo vedno zagotovljena za
               tiste predloge, ki bodo ta gordijski vozel tudi razrešile. Hvala lepa.</p>
            </sp>
            <sp xml:id="SDT5-Skupna-2010-12-21.sp24">

               <speaker>PREDSEDNIK LJUBO GERMIČ:</speaker>

               <p>Hvala lepa. Za besedo je prosil gospod državni sekretar, dr. Györkös.</p>
            </sp>
            <sp xml:id="SDT5-Skupna-2010-12-21.sp25">

               <speaker>DR. JÓZSEF GYÖRKÖS:</speaker>

               <p>Hvala lepa. Samo kratek odziv. Gospod Grill, nobene fige v žepu ni s strani
               Ministrstva za visoko šolstvo, znanost in tehnologijo, ampak na mizi je nekaj
               drugega. Na mizi sta odločba in pogodba in pravni okvir, je zelo natančno določen in
               nastopamo v okviru posredniškega telesa in imamo Univerzo v Mariboru kot končnega
               upravičenca in zato mislim, da je tudi apel dr. Kranjca, ki je bil tudi pri ministru
               na to tematiko, izjemno pomemben premik, se mora zgoditi in ne ga iskati zunaj. Jaz
               sem ga tako razumel zato, ker je okvir delovanja izvajanja te operacije zelo jasno
               določen. Tako, da veste, na žalost se ne morem kot državni sekretar odzivati na
               recimo besedilo kot je sodba o birokratskih zapletih in podobno. Imamo pravila igre,
               sistem je zelo natančno določen, kompleksen, okvirni program je večji, ni to največji
               projekt v njem. Tako, da lahko rečemo, da kolegi tudi na SVLR-ju poznajo materijo in
               ne bi tvegal tega, da pravni okvir izpeljave te operacije ni dovolj jasen. Je <stage type="mag"/> (Nadaljevanje) jasen in vloge so razmejene.
               Nihče pa ne dvomi seveda o potrebah in tisto, kar sta gospoda dekana oba poudarjala,
               je na mestu in seveda gospod minister. Hvala lepa.</p>
            </sp>
            <sp xml:id="SDT5-Skupna-2010-12-21.sp26">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospa Bizjak Mlakar.</p>
            </sp>
            <sp xml:id="SDT5-Skupna-2010-12-21.sp27">

               <speaker>MAG. JULIJANA BIZJAK MLAKAR:</speaker>

               <p>Hvala lepa za besedo. Pravzaprav lahko rečem, da verjetno ni tukaj v tej sobi
               nikogar, ki ne bi rekel, da ne podpira tega projekta in si ne želi, da bi bil ta
               projekt čim hitreje tudi zaključen. Vendar pa glede na gradivo, ki smo ga dobili in
               tudi glede na nekatera izvajanja pa so naša pričakovanja na nekaterih točkah
               različna. Namreč sama menim, da bi ta projekt moral biti izveden ob spoštovanju
               zakonodaje. Tukaj pa smo slišali nekatere apele, naj bi kar oba dva odbora Državnega
               zbora nadomestila, torej politika naj bi nadomestila tiste postopke, ki bi morali
               biti izvedeni v okviru prava. To se mi zdi nesprejemljivo. Mislim, da je naloga
               Državnega zbora in tudi parlamentarnih odborov, da vztrajajo na tem, da se stvari
               zakonito peljejo. Namreč sama sem natančno prebrala tudi sklepe državne revizijske
               komisije in vsebina kaže na neustrezno delo same komisije. Vsebina teh sklepov,
               preberite si jih, boste videli, da kaže na to, da so določeni postopki, niso bili
               ustrezno vodeni, zaradi tega je državna revizijska komisija pač dala odločbe kakršne
               so bile. Tako, da mislim, da tudi kar se tiče obeh ministrstev, sem zelo pozorno
               poslušala. Torej obe ministrstvi sta izjemno naklonjeni temu, da se ta gradnja čim
               hitreje zaključi in, da se zagotovi izobraževanje na Medicinski fakulteti. Vendar pa
               lahko rečem, da bi sama storila to, kar je očitno storilo Ministrstvo za visoko
               šolstvo, znanost in tehnološki razvoj, če bi danes tukaj prišlo do sklepa, da bomo
               namesto, da bi se upoštevala zakonodaja, da bi mi sklenili, da bomo šli mimo
               zakonodaje, potem bi sama storila to, da bi zadeve resnično prijavila
               protikorupcijski komisiji, ker drugače ne bi mogla razumeti takšnega sklepa. Tako, da
               se mi zdi to popolnoma nesprejemljivo in mislim, da je pohvalno to, kar je storilo
               Ministrstvo za visoko šolstvo, znanost in tehnološki razvoj. Tukaj smo pa res pod
               dvema pritiskoma, ki sta se sedaj pojavila v času razprave. Eno je to, kar omenja
               tudi, kar je omenjeno tudi v sklepih, v predlogih sklepov SDS-a. Namreč, da je
               ogroženo, da so ogrožena evropska sredstva. Tukaj bi želela malo več pojasnil tudi z
               Ministrstva za visoko šolstvo. Torej kako je pravzaprav s to ogroženostjo?</p>
               <p>Kar se tiče drugega, to se pravi ogroženosti glede števila zdravnikov lahko sama
               povem, ker to področje dokaj dobro poznam. Da v teh državah, ki so pač visoko
               razvite, da ni nobenega znanstvene potrditve, da bi dvakratno večje število
               zdravnikov lahko vplivalo tudi na, torej, da bi bila neposredna korelacija med
               številom zdravnikov teh v visoko razvitih državah in boljšim zdravjem ljudi oziroma
               boljšim zdravstvenim sistemom in včeraj sem prav zaradi tega tudi na seji Državnega
               zbora, ko smo se pogovarjali o tem novem zakonu, sem opozorila na naslednje. Gre za
               probleme kadrovske politike na področju zdravstva, gre za probleme ozkih grl, kar
               pomeni seveda neustrezno razporeditev zdravnikov in upam, da bo ta univerza, torej,
               da bodo usmeritve tudi Ministrstva za zdravje takšna, da bomo tudi s pomočjo kadrov,
               ki se bodo izobraževali na univerzah, zapolnili ta ozka grla. Je pa tako, če se potem
               zdravniki raje usmerjajo namesto na periferijo, na podeželje v mesta in imamo tam
               veliko število zdravnikov, ker je pač tam zaslužek večji in nam zaradi tega zdravniki
               manjkajo na podeželju, so pa to drugi problemi in ne problem števila<stage type="mag"/> (Nadaljevanje) zdravnikov, ampak problem prerazporeditve
               zdravnikov in včeraj sem omenila dve državi, ki imata bistveno manjše število
               zdravniškega kadra na določeno število prebivalcev, kot jih ima Slovenija pa sta po
               kakovosti zdravstvenih sistemov, zdravstvenega sistema uvrščeni bistveno višje in to
               z nižjimi vložki v zdravstvo kot ga dajemo mi. Pomeni, da pač ne moremo tako
               enostavno reči, zdaj bo pa zaradi števila zdravnikov ogrožena kakovost, ogroženo
               zdravstveno varstvo. Po drugi strani pa vemo, da obstajajo, prav na tem področju
               obstajajo številne raziskave svetovne zdravstvene organizacije in tam vidimo od česa
               je odvisna kakovost zdravstvenega varstva pa tudi kako zdravstveni sistem deluje in
               tudi dostop do zdravstvenih storitev. Vemo, da privatizacija zdravstva pa
               komercializacija vpliva slabo na zdravje ljudi. O tem obstaja mnogo študij. Vemo
               tudi, da nepravičnost financiranja zdravstva, prevelike obremenitve revnejšega
               prebivalstva s plačili, da vplivajo ravno na to, kar smo se pogovarjali, na to, da ni
               dostopa ustreznega do zdravstvenih storitev in to so tista področja, kjer bo potrebno
               bistveno več narediti. Tako več, ker, da bo pa število zdravnikov, da pa neposredno
               potem vpliva na ogroženost zdravstvenega varstva, s tem se pa pač ne da strinjati in
               naslednja stvar, ki je tudi izredno pomembna pa si poglejte razne študije svetovne
               zdravstvene organizacije in boste videli, da je izjemno pomemben kakšen je odnos
               zdravništva do depreviligiranih skupin, do bolj revnih in tudi tukaj se Slovenija ni
               odrezala, torej smo na zelo slabem mestu po ugotovitvah svetovne zdravstvene
               organizacije. Skratka so določeni strokovni argumenti, analize, raziskave, ki
               govorijo o tem od česa je odvisno zdravstvo, kakovost zdravstvenega sistema,
               zdravstvena varnost v posameznih državah. Tako, da te neposredne povezave pač ne
               moremo sprejeti in še manj pa to, da bi na osnovi takšnega zaključka, da bi poskušali
               legitimirati neke postopke, ki pa niso v skladu z zakonodajo. Tako, da sama vsekakor
               podpiram, da se ti postopki čim prej izvršijo, vendar pa, da se ravna v skladu s
               predpisi, pravili, zakonodajo, tako pri nas, kot tudi pri pridobivanju teh evropskih
               sredstev. Hvala lepa.</p>
            </sp>
            <sp xml:id="SDT5-Skupna-2010-12-21.sp28">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod Brulc.</p>
            </sp>
            <sp xml:id="SDT5-Skupna-2010-12-21.sp29">

               <speaker>MIRKO BRULC:</speaker>

               <p>Lep pozdrav vsem prisotnim. Ne mi zamerit, ampak ne vem zakaj sedimo tukaj. Imam
               nekaj izkušenj z javnimi naročili. Tudi 21 milijonov evrov, revizijska komisija,
               pritožbe in tako dalje in vem kako se to pelje pa nisem prišel v parlamentarno stavbo
               parlamenta po pomoč. Tako, da ne govorim na pamet. Najprej. Ni potrebe, da izgubljamo
               besede o tem ali rabimo medicinsko fakulteto ali ne. Rabimo. Vsi kar smo tukaj smo
               enotni. Konec. Vsaj poslanci bi morali ali pa poznamo kompetence odborov in tudi
               ministrstev. Ministrstvo je prižgalo zeleno luč za investicijo. Na potezi je
               univerza, ki je zadolžena za postopek. Jasno je bilo to povedano. Ni treba nič
               porivati. Mi se ne bomo odločili in izbrali izvajalca. Imate denar na mizi, ste rekli
               sami, imate zakonodajo kako z javnimi naročili, gradbinci se pritožujejo, to vemo, za
               vsako malenkost, imamo postopke in revizijski komisiji je treba verjeti, če ne pa je
               treba se pritoževati tam kamor je to možno. Pobuda ministrstva, da je dala zadevo na
               korupcijsko komisijo je adakta, je v redu. Zdaj bi jaz omenil še to, da univerza mora
               zagotoviti nadaljevanje postopka, da pride do izbire izvajalca. Zdaj ali je to 5
               milijonov pri 30 milijonih malo ali dosti, veste, meni je bilo vedno sumljivo, ko se
               je za neko malo cifro investicije, rečem milijon, dva pa je bilo 5.000 evrov razlike.
               Potem sem vedel, da so se dogovarjali. Če je bila ta razlika drugačna, potem sem se
               že vprašal kaj je na stvari in jaz mislim, da je res to, gre za evropska sredstva, ne
               dajmo <stage type="mag"/> (Nadaljevanje) se smešit pred Evropo,
               ta sredstva moramo pridobiti in univerza, naredite kar morate narediti. Če niste
               sposobni, potem pač povejte pa bo to investicijo, izbiro izvajalcev in to, kar je
               potrebno, naredil kdo drug, če niste sposobni. Jaz pa vedno rečem, da toliko znanja
               pa imate, saj ste se hvalili z nasveti pravnih služb in podobno. Ta odbor jaz mislim,
               da ne bo sprejemal sklepa kdo bo to gradil. Imate pa vse vajeti v svojih rokah,
               začnite delati. Hvala.</p>
            </sp>
            <sp xml:id="SDT5-Skupna-2010-12-21.sp30">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod Posedel.</p>
            </sp>
            <sp xml:id="SDT5-Skupna-2010-12-21.sp31">

               <speaker>LOJZE POSEDEL:</speaker>

               <p>Hvala lepa za besedo. Tudi sam bom začel s tem, da današnje seje ne bi bilo potrebno,
               zaradi tega, da se bomo vsi izjasnili kako podpiramo ta projekt. To smo nazadnje
               nekateri župani naredili tudi takrat, predvsem štajerski, ko smo podpirali začetek in
               danes sem prepričan, da bomo vsi to potrdili zato, da se bo ja slišalo kako to
               podpiramo. Tako, da zaradi tega seje ne bi bilo potrebno sklicati. Te seje pa ne bi
               smeli sklicati in to tisti, ki so predlagatelji te seje. Ker, da se postavimo v
               Državnem zboru na odboru ali še višje, nad to kar imamo, nad zakon, nad pravosodje,
               res ni dopustno. Zato v začetku kolega Cukjati apelira na politično opredelitev do
               nečesa. Se pravi, da se bomo politično opredeljevali do nekega postopka, ki je
               evidentno jasen, ki je popolnoma znan in ga izvajajo od krajevnih skupnosti, občin,
               javnih zavodov, vsi, ki so zavezani za izvajanja zakona o javnih naročilih, da se o
               tem pač politično ne moremo in ne smemo .../Nerazumljivo./... In, če že ne bi smela
               biti ta seja danes je pa dobro, da je danes, ker po tej seji bo ravno seja o stanju v
               pravosodju, o skrbi iste stranke, ki je sklicala to sejo, o tem kako nam propada
               pravna država. Zagotovo, če bomo nadaljevali s političnimi odločitvami o pravnih
               postopkih, potem bo ta pravna država zagotovo še hitreje razpadla kot lahko, da
               razpade. Tako, da mislim, da so vloge, pristojnosti izredno jasno opredeljene, da je
               soglasje tako vseh treh ministrstev oziroma dveh ministrov in pa službe Vlade za
               lokalno samoupravo zelo jasno in, da je skoraj nerazumljivo, če držijo vse navedbe,
               ki so o samem postopku izbire in pa neupoštevanja državne revizijske komisije, skoraj
               nerazumljivo takšno početje komisije, ki pač ta postopek vodi. To ocenjujem iz tega
               vidika, da če danes se kakor koli ocenjujemo in politično opredeljujemo do tega
               vprašanja, se je treba vprašati kakšno sporočilo je to do vseh tistih, ki ste jih
               prej navedel, ki so zavezani spoštovati zakon o javnem naročanju. To pomeni, da je
               najbolje, da bi se državna revizijska komisija takoj ukinila, ker je pač očitno
               nekateri ne spoštujejo. Zagotovo takrat, ko pridejo odvetniki zraven, je to potem še
               toliko bolj zanimiva zgodba, ker vemo kako prikazujejo odvetniki dejstva in kako
               raztegljiv pojem je pravo. Tako, da jaz sem prepričan, da sklepi, ki so lahko zelo
               enostavni, takšni, da je lahko zelo enostavno sprejeti. Predvsem ta del glede podpore
               projektov, glede potrebe po novih kadrih, po izgradnji, po čim hitrejši izgradnji, po
               koriščenju evropskih sredstev. To so sklepi, ki so sami po sebi umevni. Da pa v
               drugem delu je pa zagotovo vprašanje odgovornosti, ki se bo, ki se je začela in se bo
               končala ravno na univerzi ali še bolj konkretno, v komisiji, ki vodi ta postopek. To
               pa so dejanja, ki verjetno že zahtevajo podrobno preučitev zakaj se toliko zapleta,
               zakaj se ne spoštujejo odločitve državne revizijske komisije in, da je potrebno
               zaplete iskati znotraj stroke, ampak stroke o vodenju postopka. Ne pa iskati in
               govoriti o političnih ozadjih, političnih problemih in pa spotikanju tega projekta,
               ker tega zagotovo <stage type="mag"/> (Nadaljevanje) ni. Jasno
               je bilo rečeno, ni ga na Ministrstvu za visoko šolstvo, ni ga na Ministrstvu za
               zdravstvo, ni ga v SLVR-ju(?), ga tudi ni pri poslancih in je potrebno samo korektno
               speljati postopke tako kot je v skladu z zakonodajo predvideno. Hvala.</p>
            </sp>
            <sp xml:id="SDT5-Skupna-2010-12-21.sp32">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospa Potrata.</p>
            </sp>
            <sp xml:id="SDT5-Skupna-2010-12-21.sp33">

               <speaker>MAG. MAJDA POTRATA:</speaker>

               <p>Hvala za besedo gospod predsednik. Ko sem poslušala uvodne obrazložitve, sem
               ugotovila, da so razpravljavci postavljali današnjo sejo na dva različna bregova. Eno
               na politično in drugo na strokovno dimenzijo problema. Nekateri razpravljavci so tudi
               omenjali kako so sami videli svojo vlogo v preteklosti pri podpori gradnje Medicinske
               fakultete oziroma ustanovitve. Jaz sodim v vrsto tistih, ki je imela ta privilegij,
               da je lahko v Državnem zboru dvignila roko za gradnjo Medicinske fakulteta. Kot
               mestna svetnica v Mestni občini Maribor pa bi vedela tudi kaj povedati o tem kako so
               prizadevanja tekla tam. To naj bo dovolj zato, da ne bom argumentirala vnaprej kako
               podpiram projekt, kako se zavedam pomena študija, vpeljave študija medicine v
               Mariboru.</p>
               <p>Bi pa vendarle nekatere druge stvari tudi še morala povedati. Spomnim se tudi obiska
               štajerskih poslancev, redkih, v prejšnjem mandatu, ko so v vodstvu mariborske
               univerze pričakovali našo podporo zato, da bi stvari stekle hitreje. Zelo zanimivo,
               da tedanji koalicijski poslanci niso imeli enakih stališč kot tisti, ki smo bili
               tedaj opozicijski. Ampak, da boste videli kako se lahko stvari zlahka spremenijo od
               enkrat do drugič, vam bom recimo citirala besede doktorja mag. Andreja Bručana, ko je
               bil pred odborom, kot kandidat za ministra za zdravje. Danes je bilo namreč že dosti
               govora o tem kako ravnamo s tujimi zdravniki. Takrat je tako rekel. "Kratkoročne
               rešitve za pomanjkanje zdravnikov so seveda druge in jaz druge rešitve, kot možnost,
               pod narekovaji, zdaj se bom grdo izrazil, uvoza zdravnikov iz tujine, ne vidim." To
               samo toliko glede na zakon o katerem smo razpravljali včeraj in ki smo ga včeraj
               sprejeli. Toliko za spomin.</p>
               <p>Ko je ... Ja, ampak gospod poslanec, če me že ravno korigirate, z veliko
               moraliziranja ste ga podprli. Ko je prisegal minister Jure Zupan oziroma, ko se je
               predstavljal, je tudi izrekel priznanje prejšnjemu ministru Slavku Gabru v njegovih
               prizadevanjih za medicinsko fakulteto. Ampak to, kar vam pa zdaj mislim prebrati, je
               pa pomembno za temo o kateri danes razpravljamo. Gospa Mojca Kucler Dolinar je 18.
               septembra 2007 v zvezi s Kliničnim centrom in Medicinsko fakulteto v Mariboru rekla
               tako. "Da je potrebno pri vseh investicijah paziti na to, da se lahko sredstva, ki
               jih namenimo tudi smiselno uporabijo. Ne, da jih izgubimo v enem proračunskem letu
               ne, da jih nesmiselno porabimo zato, ker se bojimo, da bi jih zamudili, temveč, da
               lahko sredstva porabimo na način, ki je primeren eni določeni stopnji projekta. Torej
               opozarja kako je pomemben tudi način črpanja sredstev in pridružujem se vsem tistim,
               ki opozarjajo ravno na to. Da je treba postopke korektno peljati in jaz vidim tu
               opozorila revizijske komisije kot resna opozorila in kot poziv tistim, ki so za
               izpeljavo projekta odgovorni, da v skladu s temi določili tudi ravnajo. Ampak, če se
               zdaj pogovarjamo, tako je bilo rečeno, o birokratskih ovirah, je pa vendarle treba
               povedati, da je bila odločba za dodelitev sredstev za projekt novogradnja Medicinske
               fakultete Univerze v Mariboru podpisana 20. 11. leta 2008. Kdaj je prisegla nova
               Vlada, verjetno tudi vsak ve in če bi sledili po teh časovnih razpredelnicah kaj vse
               se je dogajalo. <stage type="mag"/> (Nadaljevanje) Ja, lahko kdo
               reče, da je minilo precej časa, ampak tisti čas je bil potreben zato, da je bila
               lahko, da so bili lahko vsi postopki korektno izpeljani in jaz mislim, da je treba
               slediti tem načelom in svojo razpravo bom končala s tem, da bom predsedniku Odbora za
               visoko šolstvo, znanost in tehnološki razvoj predala predlog sklepov za sklepe odbora
               o katerem sem govorila. Te sklepe predlagajo štiri koalicijske stranke in gredo v
               smeri o kateri smo koalicijski poslanki in poslanca že razpravljali, da projekt v
               celoti podpiramo, da se zavedamo potreb, kadrovskih potreb v zdravstvu, da pa hkrati
               Odbor za visoko šolstvo, znanost in tehnološki razvoj pričakuje od Univerze v
               Mariboru, da pri izvajanju projekta novogradnja Medicinske fakultete v Mariboru ravna
               v skladu s predpisi in pravili kohezijske politike ter pri tem spoštuje odločitve
               pristojnih organov. Da je tista skrb o izgubi evropskih sredstev lahko tudi skrb, če
               stvari ne tečejo tako kot morajo teči, je pa mislim, da tudi povsem jasna. Hvala.</p>
            </sp>
            <sp xml:id="SDT5-Skupna-2010-12-21.sp34">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod Frangež.</p>
            </sp>
            <sp xml:id="SDT5-Skupna-2010-12-21.sp35">

               <speaker>MATEVŽ FRANGEŽ:</speaker>

               <p>Hvala za besedo. Ker je to naredila že vrsta pred menoj, naj tudi sam odločno podprem
               projekt Medicinske fakultete, tako njene ustanovitve pred leti, kot tudi izgradnje
               nujno potrebnih infrastrukturnih pogojev za njeno delovanje. Prvič zato, ker se
               zavedam, da je to nacionalnega pomena zaradi potreb, ki jih imamo v našem javnem
               zdravstvu, drugič zato, ker verjamem, da imamo v Mariboru ogromno steklenico znanja,
               ki se je gradila skozi prakso mariborske bolnišnice današnjega univerzitetnega
               kliničnega centra, ki ga je potrebno predati novim generacijam. Nenazadnje pa tudi
               zato, ker sem preprosto Mariborčan.</p>
               <p>Vendar vsa ta podpora, mimogrede, tudi sam sem v preteklosti kdaj sodeloval na
               kakšnih kvorumih, ko je bilo tudi to podporo potrebno tudi formalno izkazati, ni
               mogoče dajati kot bianko menico. Tisto, kar mora biti zahteva poslank in poslancev,
               če smo že na, zame ne povsem preprečljiv način potegnjeni v to igro pa je vendarle
               to, da so postopki, ki se izvajajo, izvedeni zakonito in z odgovornostjo do javnih
               sredstev. Pri tem se mi seveda postavlja vprašanje kakšen je kontekst pravzaprav te
               združene seje dveh odborov in se opravičujem ali ni tudi to pravzaprav ena od oblik
               pritiskov na postopke, ki še pred pristojnimi institucijami vendarle še vedno teče.
               Ti postopki niso končani in te institucije ne vodijo postopkov s ciljem, da pridejo
               do nekih priporočil drugim organom, ampak do zavezujočih sklepov, ker bdijo nad
               zakonitostjo izvajanja teh postopkov. Evropska sredstva niso vnaprej zagotovljena.
               Udeležba tega projekta v teh operativnih programih pomeni, da je odprta tranša, da je
               odprta šansa, da mi pridobimo ta sredstva.</p>
               <p>Mi imamo še vedno financiranje iz evropskih sredstev po sistemu predplačil. Kar
               pomeni, da Republika Slovenija vnaprej zagotavlja sredstva zato, da če je projekt
               upravičen, da če je projekt izveden skladno z dispozicijami, pride do povračil teh
               sredstev iz Evropske unije in jaz mislim, da bi morali biti vedno znova pri tovrstnih
               temah in jaz moram reči, da žal ni to prvi primer v Mariboru, kjer pravzaprav je pred
               politični forum postavljeno vprašanje, ja, boste poskrbeli zato, da ta sredstva ne
               izgubimo. Skrb zato, da se ti postopki izvedejo zakonito, transparentno in v skladu s
               pravili, ki jih ima posamezen <stage type="mag"/> (Nadaljevanje)
               projekt, je naš prvi korak do tega, da poskrbimo zato, da ne izgubimo teh sredstev.
               Ker bo Evropska unija tedaj, ko bo ocenjevala te projekte, ugotovila vrsto
               nepravilnosti, samo preberite si kakšno od stališč državne revizijske komisije in
               ugotovila, oprostite, za to mi denarja ne bomo dali. To ne bi bil prvi primer. Kolega
               Majda in Bogdan se zanesljivo spomnita situacije, ki smo jo imeli s stadionom.
               Ljudski vrt, še s kakšnim drugim projektom. Kjer so bili projekti tik pred zaključkom
               mandata prav tako na hitro podpisani, ampak potem cel kup lukenj v postopkih in
               veste, Medicinska fakulteta je eno, ampak ne podpirati fuzbal stadiona v Mariboru, to
               pa je praktično politična smrt in znotraj tega je zelo težko dopovedati, mi seveda
               podpiramo, ampak dajte delati stvari po regelcih, zato ker smo si v tej državi
               postavili neka pravila, zato verjetno, da jih spoštujemo in veste, jaz verjamem, da
               so številna stališča lahko utemeljena, tudi pravna. Meni je en starejši možakar,
               katerega mnenje zelo spoštujem, nekoč dejal, da si ti lahko 100-krat prepričan, da
               imaš prav, ampak prav imaš šele takrat, ko ti to priznajo drugi in Univerza v
               Mariboru bo imela v postopkih, glede pred državno revizijsko komisijo prav tedaj, ko
               jih bo to priznala državna revizijska komisija, zelo preprosto. Zaenkrat, dragi moji,
               državna revizijska komisija tega priznanja žal ni dala.</p>
               <p>Tudi gradivo, ki smo ga prejeli, gospod Cukjati je prej dejal, da je Ministrstvo za
               visoko šolstvo, znanost in tehnologijo odpira vprašanja ključnega pomena, da pa mi
               sicer nismo tisti, ki bi ocenjevali pravilnost teh postopkov. Gradivo, ki je podlaga
               zahtevi za sklic skupne nujne seje dveh odborov in kriminira praktično v celoti mnoga
               ravnanja, tudi ravnanja državne revizijske komisije in recimo v postopku zamenjave
               partnerja v konzorciju, ki je očitno privilegirana izbira, pravzaprav se postavi v
               gradivu praktično na stran enega od ponudnikov za izvedbo javnega naročila. Jaz ne
               želim iti tukaj v te detajle, ker mi je resnici na ljubo vseeno kdo izvaja to javno
               naročilo, vredno po predračunski vrednosti 33 milijonov evrov. Želim pa si, da so
               postopki izvedeni na način kot to terja zakonodaja, da so transparentni in, da pri
               tem maksimalno upoštevajo, še posebej v teh časih, nujno odgovornost do javnih
               sredstev. Mimogrede, zamenjava tega partnerja v tem konzorciju, poslovodeči v tem
               konzorciju, družba Meteorit je Univerzi v Mariboru kot upravičencu sporočila, da bo
               zamenjala partnerja v projektu. Postopek izvedbe javnega naročila je potekal v dveh
               fazah. Prva faza je ocenjevala sposobnost prijaviteljev, druga faza pa ugodnost,
               vprašanje najugodnejše ponudbe, tako po ceni, kot tudi po danih garancijah. In v tem
               prvem konzorciju poslovodeče družbe Meteorit, je sodelovalo tudi podjetje CPM, Cestno
               podjetje Maribor. To podjetje bilo nato z dopisom poslovodečega partnerja
               upravičencu, torej Univerzi v Mariboru, zamenjeno s podjetjem ZET gradnje, d.o.o.
               Zanimivo je, da je to podjetje, jaz ga ne poznam, danes sem prvič slišal zanj, bilo
               ustanovljeno dan preden je bilo dano to obvestilo upravičencu, torej Univerzi v
               Mariboru. Zdaj karkoli si mislimo o Cestnem podjetju Mariboru, v preteklih mesecih je
               bilo kar nekajkrat na naslovnicah časopisov, ampak kar mu je treba priznati je to,
                  <stage type="mag"/> (Nadaljevanje) da ima reference na
               področju gradbeništva. Podjetje, ki je ustanovljeno bilo včeraj, verjetno danes še
               nima kaj prida veliko referenc.</p>
               <p>Ne želim presojati te stvari. Za to imamo v tej državi ustrezne institucije. Želim pa
               opozoriti na to, da v gradivu, četudi se zdaj skušamo nekako umakniti od materije in
               pokazati, da ne želimo vplivati na te institucije, da pravzaprav sama seja teh dveh
               odborov pomenita politični pritisk na institucije, ki so v tej državi pristojne, da
               določeno vprašanje obravnavajo. Ne odbor Državnega zbora in ne Državni zbor nimata
               pristojnosti, da odločata kdo bo izvajalec nekega javnega naročila. Zato je to
               politična razprava in jaz moram reči, da obžalujem, da vedno znova prihaja do te
               sprege med neko stranko in neko univerzo zato, da lahko imamo te bombastične seje
               odborov in na katerih smo postavljeni v zelo, zelo neroden položaj in jaz prosim tudi
               predsedujoče, da razmislite in kdaj pa kdaj kakšno tako zahtevo tudi zavrnite, ker
               mislim, da ni primerno, da iz tega Državnega zbora in njegovih delovnih teles delamo
               cirkus, če tudi ni pravzaprav v ničemer za razpravljati, razprave pa je potrebno
               voditi na ustreznih ravneh in to ni ta dvorana.</p>
               <p>Še nekaj bi rekel o samem razpisu. V razpisu, ki je tudi del gradiva, ki smo ga
               prejeli za to sejo, je pravzaprav zanimiva formula. Govori o preseku kako pridemo
               pravzaprav do najugodnejšega ponudnika. Se pravi že prej sem dejal, ocena
               sposobnosti, ocena najugodnejše ponudbe in presoja garancijskih rokov. Iz tega je
               postavljena v razpisni dokumentaciji neka formula, ki je kot meni povedo strokovnjaki
               na tem področju, sila nenavadna ali vsaj neobičajna. Jaz si ne želim neposredno
               napadati, ampak, če drži to kar slišim, je morda pravzaprav v tej formuli ključ
               problema. Slišal sem, da je neko podjetje izračunalo pač neko ceno. Predpostavimo, da
               je bila ta cena 23 milijonov evrov. Potem je ugotovilo, ker želi biti konkurenčno
               zato, da ta posel zanesljivo pridobi, da da na to ceno še recimo 10% popusta in
               recimo, da je torej cena s katero želi to podjetje konkurirati pri nekem javnem
               naročilu 20 milijonov evrov. Formula, ki je postavljala v tem razpisu, ki izhaja iz
               vrednosti del po predračunu 33 milijonov evrov, ob mislim, da 36 milijonih evrov
               razpoložljivih sredstev, takega ponudnika, ki lahko ima izvrstne garancije, preprosto
               izloči, ker mu nabije preveč negativnih točk. Najmanj negativnih točk pravzaprav da
               ponudba me 30 in 36 milijonov evrov. Ta formula je meni nenavadna. Kot rečeno, ne
               želim posegati v to, tudi Ministrstvo za visoko šolstvo je dalo soglasje k tej
               razpisni dokumentaciji, ampak če to drži, ta formula je prezapletena, da bi jo sam
               znal izračunati, je to vendarle mogoče še eden od stvari, ki v tej zgodbi nakazujejo,
               da vendarle ni vse tako kot bi moralo biti.</p>
               <p>Naj končam s citatom iz nekega teksta. Jaz ne vem čigav je, je nepodpisan, ampak bi
               bilo pa zanimivo, če bi bil morebiti tudi danes med gradivi, ki jih imamo pred seboj.
               Domnevam, da je bil del predvolilnega boja na rektorskih volitvah, ki so se prejšnji
               teden končale v Mariboru in nosi naslov "Kronološki potek dogodkov pri izbiri
               izvajalca za izgradnjo objekta Medicinske fakultete v Mariboru ali, vprašujoče, čista
               univerza?". V tem tekstu natančno povzame postopek<stage type="mag"/> (Nadaljevanje) kako so se prijavljala podjetja, kako so se potem
               tekli postopki izbire, kako so se ponudniki pritoževali in tako dalje in postavlja
               naslednji rezime. Jaz ga bom citiral, ker mi je zanimiv, ne želim pa trditi, da je
               vse to, kar tukaj piše, res.</p>
               <p>Prvič. V celotnem postopku izbire izvajalca gre za diskriminatorno ravnanje Univerze
               v Mariboru, ki v posameznih fazah postopka uporablja merila in načine, ki
               favorizirajo ponudnika, navedeno je določeno podjetje, z dovolitvijo zamenjave
               konzorcijskega partnerja in tudi potrditvi državne revizijske komisije sprejela
               sklep, ki je v nasprotju z veljavno zakonodajo iz področja javnih razpisov.</p>
               <p>Drugič. Univerza v Mariboru ne spoštuje sklepov državne revizijske komisije, zoper
               sklep državne revizijske komisije pa pritožba ni možna. Tudi po večkratnih, vsebinsko
               enakih sklepih državnorevizijske komisije, ostaja Univerza v Mariboru pri svojih
               prvotnih odločitvah.</p>
               <p>Tretjič. Univerza v Mariboru skuša v stikih z javnostmi ustvariti vtis, da je ujetnik
               gradbenih lobijev. Pri tem pa vedno znova zamolči, da prav ona ne spoštuje sklepov
               državne revizijske komisije. S svojim ravnanjem in izjavami zavaja poleg javnosti
               tudi sindikat Fides in zdravniško zbornico. Ob poznavanju resničnih dejstev, je
               realnost prav nasprotna. Medicinska fakulteta in neizbrani gradbinci so dejanski
               ujetnik Univerze v Mariboru. Objekt se ne gradi izključno zaradi samovolje Univerze v
               Mariboru in njenega nespoštovanja zakonodaje. To navajam zato, ker postavlja
               radikalen anti .../Nerazumljivo./... tisti zgodbi, ki smo jo v silni zaskrbljenosti
               predlagateljev, ki nedvomno pri tem zasledujejo predvsem politični učinek kot pri
               vrsti drugih nujnih in izrednih sej, ne trdim pa, da te navedbe držijo, da so v
               popolnosti pravilne in podobno. Jaz mislim, da je razplet te zgodbe zelo jasen. Če
               bodo vse institucije, ki so vpletene v ta projekt, od Službe Vlade za lokalno
               samoupravo in regionalni razvoj, kot organa upravljanja, Ministrstva za visoko
               šolstvo, znanost in tehnologijo in upravičenca Univerze v Mariboru, znotraj
               postopkov, ki so že sproženi in se še vodijo pred državno revizijsko komisijo,
               postopali tako kot je potrebno postopati, zakonito in transparentno, lahko do gradnje
               Medicinske fakultete pridemo v realnem in kratkem času, vendar je to, se je za takšno
               pot potrebno odločiti. V vmesnem času pa priporočam, da ne zganjamo političnega
               cirkusa okoli stvari, ki so predmet pristojnosti drugih institucij, ne tega odbora,
               ne Državnega zbora in ne smejo in ne morejo biti predmet politične presoje.</p>
            </sp>
            <sp xml:id="SDT5-Skupna-2010-12-21.sp36">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod Šuput, Medicinska fakulteta Univerze v Ljubljani.</p>
            </sp>
            <sp xml:id="SDT5-Skupna-2010-12-21.sp37">

               <speaker>DR. DUŠAN ŠUPUT:</speaker>

               <p>Oglašam se iz dveh razlogov. Eno je kaj so strokovna vprašanja in kako se na njih
               odzivati, drugo pa, ker je bilo vprašanje kdo naj odloča o tem kako naj celotna
               zadeva poteka. Jaz moram reči, da v pogovoru z dekanom Medicinske fakultete v
               Mariboru sem bil povabljen, da se te seje udeležim. Gradiva nimam, ker tudi ni bilo
               nobenega razloga, da bi mene osebno vabili zaradi gradnje fakultete v Mariboru. Ampak
               nikoli mi ni bilo rečeno in tudi verjetno, sem prepričan, da ni bilo mišljeno, da od
               mene želijo podporo ali pa od kogar koli, da se stvar na parlamentu razreši mimo
               pravno veljavnih zadev. Vsaj jaz tako tega nisem tako razumel. Zato sem tudi preden
               sem prišel sem, res, da sem malo pozno prišel, prišel je dopis, upal recimo, da bi
               pri predlogih sklepov na koncu bilo nekaj, kar si želim kot dekan Medicinske
               fakultete in kot državljan z volilno pravico, ki hodi na volišča, da bi se parlament
               tudi odločil oziroma opredelil do tega, da je tako kot sem zapisal, skrajni čas, da
               je Republika Slovenija investira v področja, ki jih potrebuje in to je zdravstva. Jaz
               ne mislim se spuščat v kakšne razprave, ki gredo v zelo politično smer in nisem
               kompetenten, da bi se tukaj <stage type="mag"/> (Nadaljevanje)
               oglašal, niti nisem poklican. Saj končno nisem se dal ne volit, ne kaj drugega, da bi
               na ta način odločal. Ampak mislim pa, da je ta stavek zadnji, je toliko pomemben in
               bi rad videl, če bi prišel v enega od sklepov.</p>
               <p>Kar se pa stroke tiče, se pa zdaj v razpravi je bilo nekaj strokovnih razprav s
               strani politikov, kar mislim, da bi mi morali delati in mi naj bi bili pa poklicani,
               da govorimo o političnih zadevah, za kar nikakor nismo poklicani in zdaj bi rad samo
               eno repliko, kratko dal, ker mislim, da je pomembno, da poslanci imate celotno sliko.
               Zdravnikov primanjkuje. Ne samo na periferiji, še celo v Kliničnem centru v
               Ljubljani, kjer jih je dejansko več kot drugod, ampak jih primanjkuje. To, da jih
               primanjkuje je dejstvo in to je en paradoks, da najmanj jih primanjkuje tam, kjer jih
               je najmanj. V nerazvitih državah je nekaj zdravnikov popolnoma dovolj zato ker ne
               živijo dovolj dolgo, da bi imeli komplicirana obolenja. Umirajo pri 30 do 40-ih letih
               in nekaj zdravnikov lahko ogromno populacijo z nekaj antibiotikov obvlada in takrat
               izgleda vse lepo in v redu. Pri nas zdravnikov dejansko manjka.</p>
               <p>Drugo, kar se tiče koliko lahko medicinske fakultete k temu prispevajo. Sem naredil
               izračun. Da to, kar je akutno pomanjkanje zdravnikov, bi lahko obe medicinski
               fakulteti v petih do šestih letih razrešili z vpisom kot smo ga obljubili, za 10% smo
               povečali. To, kar pa je pomanjkanje glede na povprečje evropske skupnosti, bi pa s
               temi kapacitetami fakultet dosegli v približno desetih letih. Eno vprašanje pa je kaj
               je pomanjkanje zdravnikov. Ali je pomanjkanje zdravnikov tisto, kar pride iz
               izračunov ali tisto, kar se izkaže pri tem, da sedanji razpisi in, da se zdravniki ne
               javijo? Kaj je problem. Jaz ne vem ali je dovolj denarja v zdravstvu, da se pokrije
               vse manjkajoče zdravnike.</p>
               <p>Še ena stvar, ki se mi zdi precej pomembna pri tem pomanjkanju zdravnikov, kako je v
               drugih državah, kjer naj bi z manj zdravnikov bili bolj uspešni pa moram povedati eno
               preprosto zadevo. Naši pacienti, državljani Republike Slovenije, hodijo povprečno 3
               do petkrat pogosteje k zdravniku kot državljani drugih. Pri tem, da je zdravnikov
               manj kot je v povprečju. To pomeni, da je obremenjenost zdravnikov tukaj večja. Pa ne
               mislit, zdravstvo je zelo na udaru. Jaz sem zdravnik, ampak sem izredno malo v
               zdravstvenem sistemu, sem pretežno v visokošolskem. Tako, da ne mislit, da je to
               kakšen lobističen nastop ali pa zagovarjanje svojih pravic. Tudi nimam zdravniške
               plače, imam univerzitetno plačo. Tako, da ne bi bilo kakšnih nesporazumov. Dejansko
               zdravnikov manjka in mislim, da moramo zagotoviti zdravnike iz države Slovenije, ki
               morajo tudi končno obvladati jezik. Pa nič ne nasprotujem pri temu uvozu zdravnikov
               iz bivše Jugoslavije. Včasih se je postavilo vprašanje ali so kvalitetni ali niso.
               Mislim, da lahko njihovo kvaliteto ustrezno preverimo. Prepričan sem, da recimo
               Zagreb in Beograd ne samo sami, ampak tudi proizvedejo dobre zdravnike, je pa
               vprašanje ali gredo dobri zdravniki v Sloveniji ali gredo naprej, v Nemčijo, Anglijo
               in tako naprej in mislim, da je država, če je suverena država, mora pokriti ta
               segment sama, mora biti sposobna to narediti in zato bi jaz apeliral, da bi še 5.
               točka bila, ker dejansko nisem prišel za reševanje problemov za razpisno
               dokumentacijo in s postopki v Mariboru. Ampak s tem, da izpostavim, da to je resen
               problem, ki ga mora Republika Slovenija na nek način rešit. Zdaj vem, da bo razprava
               potekala spet v politični smeri, za kar nisem toliko kompetenten in se tudi zato zdaj
               poslavljam, vas vse iskreno pozdravljam in iskreno upam, da bo na tej točki, ki sem
               jo zdaj omenil, prišlo do enega velika premika v Sloveniji. Hvala lepa.</p>
            </sp>
            <sp xml:id="SDT5-Skupna-2010-12-21.sp38">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam za udeležbo. Glede na to, da bom ta del vodil, bom prebral, kateri so
               do zdaj prijavljeni po vrstnem redu, kot so mi predali spisek. Gospa Rihter, gospod
               Cukjati, gospod Čepin, gospod Grill, gospa Bizjak Mlakar, gospod Čepič, gospod
               Žerjav, gospod Brumen in gospod Germič. Se je še kdo prijavil? Ne. Potem dajem besedo
               gospe Rihter. Prosim.</p>
            </sp>
            <sp xml:id="SDT5-Skupna-2010-12-21.sp39">

               <speaker>MAG. ANDREJA RIHTER:</speaker>

               <p>Hvala za besedo kolega. Škoda, da nas je zapustil gospod, ki je znal toliko povedati
               o svojih pristojnostih in odgovornostih in seveda o odgovornostih ali seznanjanju
                  <stage type="mag"/>(Nadaljevanje) nekaterih, ki smo
               sodelovali pri ekstremnih, da tako rečem, odločitvah. Sama sem bila v vladi v letih
               2001-2004, ko je bila sprejeta odločitev o potrebnosti in nujnosti izgradnje
               medicinske fakultete in ustanovitvi medicinske fakultete v Mariboru, zaradi dejstev
               in statistike, ki je bila že takrat znana v slovenskem prostoru, to je, pomanjkanje
               zdravnikov. Zato danes poslušati tukaj s strani predstavnikov univerze in fakultete,
               se mi zdi, da je malce ponižujoče, ne nazadnje ne vemo, kaj, kdo nosi odgovornost in
               zakaj nosi odgovornost. Drugič sem bila prisotna in v veliko čast mi je, da sem bila
               kot poslanka v letu 2009 prisotna, ko smo sprejeli rebalans in postavili številko, ki
               je nujno potrebna za izgradnjo te fakultete, veliko višje, kot je bila pred tem. Zato
               govoriti o tem, da bi danes še enkrat, tretjič, desetič, ne vem kolikokrat, bila
               politična volja, da podpiramo projekt, ki je nacionalnega pomena, za mene in za vse
               Slovence, ponižujoče. Tisto, kar je kolega Brulc rekel popolnoma na začetku, dajmo se
               vprašati, kaj so odgovornosti in pristojnosti vsakega v tej zgodbi. Tu imamo univerzo
               kot javni zavod in po vsej zakonodaji tudi pristojnost odgovornih, uprave oziroma
               vodstva. </p>
               <p>Na začetku sem slišala, mislim, da je to omenil glavni tajnik univerze, da so bili do
               sedaj postopki vodenja popolnoma v skladu z zakonodajo in vsemi pravnimi normami.
               Ampak tu se verjetno zatakne pri mnenju revizijske komisije in zaradi tega verjetno
               tudi tu sedimo. Treba je pa le vedeti, da v Državnem zboru in obeh odborih sedimo
               poslanci, ki smo politično odgovorni za svoje odločitve, in vsaka stranka svojo
               odločitev in tudi predlog sklepa podpre na podlagi svojih programov, prepričanj v to,
               kaj je prav in kaj ni prav. Tu se pa nekatere politične stranke razlikujemo. Zaradi
               tega tudi verjetno predlog tega sklica, da ponovno odpiramo politično vsebino, o
               kateri smo se že zdavnaj politiki odločili, ne glede na to, ali smo desni ali smo
               levi ali smo sredinski ali karkoli pač.</p>
               <p>Pri tem, kar je ravnokar moj predhodnik govoril, koliko zdravnikov primanjkuje, bi
               bilo dobro pogledati, da smo včeraj v Državnem zboru sprejeli interventni zakon o
               tem, da potrebujemo zdravnike, da olajšamo cel postopek. Tako da, veste, če kdo pride
               le na sejo odbora v parlament, je pa dobro, če se prej malce informira ponovno o
               svoji vlogi in predvsem o dejanjih, ki so bila do sedaj storjena.</p>
               <p>Tako da naj rečem, da vso razpravo tu ponovno odpirati, o argumentih, o vseh drugih
               nalogah, je pa treba le vedeti, in prepričali ste me, da je treba intenzivno
               spregovoriti o modernizaciji javnega sektorja in o javnih zavodih, pristojnostih in
               odgovornostih. Kajti to, kar se tu sedaj dogaja, pri tem, da so na voljo sredstva,
               tako državna, se pravi, vseh nas, davkoplačevalcev, kot tudi evropska sredstva, in da
               se dogodek ne zgodi od avgusta, ko je bilo že prvo opozorilo, bi bilo treba resnično
               iskati odgovornost, zakaj do tega ni prišlo.</p>
               <p>Zaradi tega lahko rečem, da podpiram predloge sklepov, ki jih bo moja kolegica
               predstavila v imenu Odbora za zdravstvo in še posebej četrtega, ki ga bom kar
               prebrala: "Odbor za visoko šolstvo, znanost in tehnološki razvoj pričakuje od
               Univerze v Mariboru, da pri izvajanju operacije novogradnje Medicinske fakultete v
               Mariboru ravna v skladu s predpisi in pravili kohezijske politike ter pri tem
               spoštuje odločitve pristojnih organov." Tu velja, na žalost, pravni red, prav tako
               tudi za Univerzo v Mariboru pri vseh njenih dejanjih. Se opravičujem, prebrala sem
               sklep Odbora za visoko šolstvo, znanost in tehnološki razvoj, ampak mislim, da je
               podoben tudi v Odboru za zdravstvo. Tu končam, ker sem slabega zdravja, imam zelo
               težko dostopnost do svojega zdravnika, ker sedim od jutra do večera tukaj in razumem,
               da zdravstvena služba ne more delovati vseskozi v času, kot bi poslanci pač to
               želeli. Hvala lepa.</p>
            </sp>
            <sp xml:id="SDT5-Skupna-2010-12-21.sp40">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima gospod Cukjati.</p>
            </sp>
            <sp xml:id="SDT5-Skupna-2010-12-21.sp41">

               <speaker>FRANCE CUKJATI:</speaker>

               <p>Hvala za besedo.</p>
               <p>Gospa kolegica, saj bomo oprostili, če greste zdajle k zdravniku, mislim, da ni to
               noben problem, take stvari urejati.</p>
               <p>Predlagal bi kolegicam <stage type="mag"/>(Nadaljevanje) in
               kolegom, da se ne izčrpavajo oziroma ne tratijo časa z diskreditacijo, smešenjem, kaj
               dela opozicija, da je ta seja pravzaprav nesmiselna, da sploh ne bi smeli
               razpravljati o teh stvareh. Opozicija je pač uporabila po svoji vesti poslovniško
               možnost in mislim, da je to korektno. Torej, to je brezpredmetno in za naše goste to
               vprašanje ni pomembno.</p>
               <p>Drugič. Kar naprej poslušam to, kar sem uvodoma omenil, in sicer, ponavlja se
               trditev, težka trditev, priznam, če bi jaz bil predstavnik Univerze v Mariboru, bi se
               stresel ob tej trditvi, ki jo je Ministrstvo za visoko šolstvo podalo, in sicer, da
               gre za odkrito nasprotovanje odločitvam Državne revizijske komisije in za neizvajanje
               pravnomočnih odločitev Državne revizijske komisije. Seveda nikjer nisem videl dokaza
               za to trditev in utemeljitve. Slišal sem pa kar vrsto trditev z druge strani, da niti
               ena odločba ni bila zanemarjena, niti ena odločitev Državne revizijske komisije ni
               bila zanemarjena in da so vse bile izvršene. Torej, meni je žal, da svoje zaključke
               nekateri poslanci utemeljujete na tej, po moje vprašljivi tezi ali vprašljivem očitku
               Ministrstva za visoko šolstvo in pravite, "pa vendar naj enkrat Univerza v Mariboru
               začne delati zakonito, naj spoštuje Državno revizijsko komisijo, pa bo vse v redu."
               Saj to so res strokovna vprašanja, niso politična vprašanja. Res je, da mora
               komisija, ki odloča o izboru v tem postopku, da je strokovne narave in da se ne sme
               politika vmešavati. Slišali smo tudi, kako se to dogaja. In po dopisih, tudi po
               pismu, ki je bilo poslano predsedniku države, izhaja, da je pravzaprav univerza
               naredila vse, da bi postopek izpeljala, vse, da bi čim hitreje prišlo do gradnje, pa
               vendar se vseskozi nekaj zatika. In sicer, prihaja do tega, kar je bilo omenjeno, da
               je razpisna komisija oziroma komisija za izbor izvajalca na zahtevo Državne
               revizijske komisije, na prvo zahtevo, že decembra lani, izbrala kandidata, potem se
               je Meteorit pritožil, potem je zopet zahtevala Državna revizijska komisija popravek
               oziroma ponovno odločanje. Potem je bil izbran Meteorit, potem se je pritožil Begrad
               in zopet je Državna revizijska komisija... in tako dalje. Ob vsem tem pa sredi vse te
               procedure trikratnega, štirikratnega posega in delovanja ter poskusa univerze, za
               katerega se smatra in je bilo tudi omenjeno, da ni potreben postopek na podlagi
               zahteve Državne revizijske komisije za razveljavitev izbora - ni potrebno izvesti
               celotnega postopka, lahko se ponovno odloča. In pač ta strokovna komisija, pri
               kateri, ne vem, ali je sodelovala politika ali ne, ampak ta strokovna komisija je
               zopet izbrala prejšnjega kandidata na podlagi vseh relevantnih podatkov in
               kriterijev. In zopet je prišlo do zavrnitve in tako dalje. Skozi vso to proceduro,
                  <stage type="mag"/>(Nadaljevanje) kjer, ponovno poudarjam,
               ni potrebno izvesti ponovnega razpisa, kjer se lahko izbere istega kandidata kot
               prej, če bolj ustreza pogojem, pa dobimo dopis oziroma pride avgusta letos dopis
               ministra za visoko šolstvo, kjer predlaga, izberite drugega, ki je bil v razpisu kot
               ustrezen imenovan, pa bo stvar v redu. Izberite drugega. Ne vem, ali ni to nek
               političen vpliv, ker tisti drugi je bil pa samo eden, določen, tisti, ki se sedaj
               vedno znova pritožuje. Iz tega dopisa, kjer minister Golobič pravi, da bodo stvari
               urejene, če bodo izbrali drugega med preostalimi ponudniki, ki so podali formalno
               popolno ponudbo. To je točno eden. In človek dobi vtis ravno o tem, da je vstopila v
               proces politika. Jaz nimam dokazov, da je politika vplivala tudi na Državno
               revizijsko komisijo, ne morem tega trditi. Ampak ob vsem tem človek dobi vtis, da je
               resnično politika vstopila, in tega ne sme. Tudi mi pravimo, ne sme tu odločati
               politika. Ves ta čiračara me spominja na tisto zgodbo o operacijskih mizah v
               Kliničnem centru, kjer je bil izbran najboljši ponudnik in potem je politika vedno
               znova čarala zadaj, neka politika, hotela nekega drugega ponudnika forsirati, nekega
               drugega, ki bo postavil operacijske mize, vedno znova. In potem je Državni zbor
               oziroma odbor posredoval na Državno revizijsko komisijo, da gre za vprašanje
               nacionalnega pomena, da je to treba čim prej izpeljati. In potem so bile te
               operacijske mize požegnane. In, seveda, ustanovljena je bila posebna komisija. In kaj
               je ta komisija čez dve leti ugotovila - da je bila ta izbira najboljša, da je bil
               tudi ponudnik najboljši. Nekaj podobnega se nam tu zdi, ravno to, da je preveč
               politike v tem. In da Univerza v Mariboru kratko malo ne izpelje te zadeve prav
               zaradi tega, ker se politika vmešava. Nočemo mi vmešavati politike, mi ne vnašamo
               političnih odločitev. Mi želimo, da politika izstopi iz teh procedur.</p>
               <p>Bi pa prosil ponovno za razjasnitev s strani Ministrstva za visoko šolstvo, katere
               odločitve Državne revizijske komisije niso bile spoštovane in v čem je delovanje
               univerze nezakonito oziroma katere pravnomočne odločitve Državne revizijske komisije
               niso bile spoštovane. Mislim, da je tu - verjetno boste odgovorili na to vprašanje in
               potem bom želel tudi odgovor s strani Univerze v Mariboru, kajti za vsem tem je
               čutiti z naše strani strah, da se politika vmešava in da gre za neke stvari, za neke
               intence, ki ne sodijo v nekoruptivno politiko.</p>
               <p>/Oglašanje v ozadju./</p>
            </sp>
            <sp xml:id="SDT5-Skupna-2010-12-21.sp42">

               <speaker>PREDSEDNIK MAG. BRANKO GRIMS:</speaker>

               <p>Proceduralno ima prednost. Prosim.</p>
            </sp>
            <sp xml:id="SDT5-Skupna-2010-12-21.sp43">

               <speaker>LOJZE POSEDEL:</speaker>

               <p>Hvala za besedo.</p>
               <p>Kolega Cukjati <stage type="mag"/>(Nadaljevanje) je dejal, da
               je avgusta prišel dopis ministra, kjer je bilo zapisano, "izberite drugega in bo vse
               v redu in bomo šli naprej" in da to pomeni vstop politike v reševanje tega problema.
               Pa bi prosil, ker očitno nimamo vsi tega dopisa, da ga preberete in citirate, kje
               piše to navodilo, da se naj izbere drugega oziroma koga se naj izbere, in zakaj
               ocenjujete, da je ta dopis poseg politike v reševanje strokovnega problema.</p>
            </sp>
            <sp xml:id="SDT5-Skupna-2010-12-21.sp44">

               <speaker>PREDSEDNIK MAG. BRANKO GRIMS:</speaker>

               <p>To ni proceduralni predlog. Besedo ima gospa Čepin. /Oglašanje v ozadju./ To je bila
               replika, gospe in gospodje. Gospa Čepin, imate besedo. Prosim.</p>
            </sp>
            <sp xml:id="SDT5-Skupna-2010-12-21.sp45">

               <speaker>GOSPA MATEJA ČEPIN:</speaker>

               <p>Hvala. Bom zelo kratka. Želim zgolj pojasniti vprašanje, ki je bilo postavljeno tekom
               diskusije in se nanaša na ogroženost sredstev za izvedbo tega projekta.</p>
               <p>/Oglašanje v ozadju, medsebojni pogovor, brez mikrofona!/</p>
               <p>Hvala.</p>
               <p>20. novembra 2008 je bila s strani organa upravljanja izdana odločba o dodelitvi
               sredstev za izvedbo tega projekta, torej za gradnjo Medicinske fakultete v Mariboru.
               Gre za približno 25 milijonov evrov evropskih sredstev, plus s slovensko udeležbo,
               skupaj za 29,3 milijona evrov, ki so rezervirana za izvedbo tega konkretnega
               projekta. In s tem so zagotovljena ta sredstva, ki se ne bodo namenila za izgradnjo
               česarkoli drugega, oziroma za izvedbo nekega drugega projekta. Neposredno potrjen
               projekt je izgradnja Medicinske fakultete v Mariboru. Tako, da s tega vidika bi
               želela zelo eksplicitno poudariti, da na strani zagotovitve evropskih sredstev ni
               nobene bojazni, da bi tega projekta ne bilo. Seveda pa obstajajo časovne omejitve, to
               je leto 2015.</p>
            </sp>
            <sp xml:id="SDT5-Skupna-2010-12-21.sp46">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima gospod Grill.</p>
            </sp>
            <sp xml:id="SDT5-Skupna-2010-12-21.sp47">

               <speaker>IVAN GRILL:</speaker>

               <p>Hvala lepa.</p>
               <p>Preden bom nadaljeval, verjetno bodo ta sredstva se začela trošiti takrat, ko bo
               izbran ponudnik po volji neke politike.</p>
               <p>Drugače pa, poglejte, zelo sem zaskrbljen nad podtikanji, nad namigovanji predvsem
               koalicijskih poslancev, da se ta tematika tukaj politizira. Vas vse skupaj sprašujem,
               kdo pa je najbolj odgovoren v Sloveniji, da takšne probleme, ki so, to so problemi,
               zaznava, skuša o njih razpravljati in verjetno tudi apelirati na tiste, ki lahko tu
               nekaj naredijo, da opravijo svojo funkcijo in vlogo.</p>
               <p>Naj spomnim tiste, ki niste bili v prejšnjem mandatu tukaj. Kolega Posedel, vaša
               poslanska kolegica je bila ena izmed pobudnikov ali podpisnikov zahteve, da je Odbor
               za zdravstvo razpravljal na podlagi nekega članka, da v Onkološkem inštitutu jedo
               pomije. Pa nisem takrat smatral, da je bila tista seja brezpredmetna in nesmiselna.
               Razčistilo se je, da so bile tiste navedbe neutemeljene. Pa mogoče, da je tudi na
               podlagi takšnih razprav marsikakšna taka stvar se popravila ali pa izboljšala. Zato
               ne tu podtikati nam v opoziciji, da skušamo to tematiko, ki je izredno pomembna,
               politizirati.</p>
               <p>Gospod Frangež, jaz ne vem, ali vi ne razumete svoje vloge poslanca, ko tu
               ocenjujete, da so to razprave, ki se nas ne tičejo. Upam, da so vas slišali vaši
               volivci od tam, pa da bodo znali to potem tudi oceniti, če ne prej, leta 2012. Vi kot
               poslanec iz tistega okolja bi verjetno morali svojo vlogo ali svoj odnos tu izražati
               povsem drugače kot ostali. Jaz prihajam iz Novega mesta, kar pomeni, da nikakor nisem
               ne politično ali drugače vpet v prizadevanja mariborske univerze, da se začne
               postopek izgradnje izvajati, pač pa se zavedam, da je to odgovornost vseh nas.</p>
               <p>Koalicija skuša podtikati, da so naši sklepi, ki smo jih predlagali v Slovenski
               demokratski stranki, vtikanje v pristojnosti nekih institucij. Da namigujemo ali da
               apeliramo, da se krši zakonodajo. Ali ne znate brati ali pa res zadeve vedno
               spreobračate in politizirate. Jaz bom prav vesel te razprave <stage type="mag"/>(Nadaljevanje) jutri, ko ste jo že omenjali, o razmerah v
               šolstvu, kjer bomo na marsikakšne take zadeve opozorili. Ampak tukaj, v teh sklepih
               ni nobenih namigovanj, nobenih pobud, da se krši obstoječo zakonodajo. Je pa res, če
               je pa treba kakšno zakonodajo spremeniti, zato da se bodo problemi začeli reševati,
               ne pa da se bomo vedno znova zapletali z enimi in istimi stvarmi, je pa prav, da se
               tega postopka najprej loti Vlada in potem Državni zbor. Ampak to ne pomeni, da bomo
               kršili zakonodajo, če jo bomo spreminjali. Koliko zakonov, koalicija, ste spremenili
               v tem letu zato, da so se lahko takšni ali drugačni projekti, ki so bili seveda vam v
               prid ali v korist, začeli izvajati.</p>
               <p>Nikakor ne sprejemam teh navedb, predvsem s strani koalicije, da je vsega tega kriva
               zdaj Univerza v Mariboru, da oni niso svoje vloge opravili. Oni so verjetno zdajle
               prišli v položaj, ko ne vidijo izhoda za naprej. Točno tako je, gospa Rihter. Ja,
               točno tako je. In če bi bil izbran ponudnik, ki je vam po volji, bi verjetno tam že
               bagri in stroji funkcionirali. In se vse naredi, glejte, spoštovana koalicija in
               spoštovani ministri ali pa sekretarji, vse se naredi, da se nič ne naredi. To je več
               kot očitno. In tudi, glejte, sklep Državne revizijske komisije, kakršen je, verjetno
               se ga da pravno tudi komentirati ali oceniti. Imam pa sam ali pa sem imel večkrat
               pomisleke, to pravico seveda imam, nad odločitvami Državne revizijske komisije, ker
               sem sam na v lokalnem okolju bil deležen vpogleda v dokumentacijo, kjer je iz
               nerazumljivih razlogov Državna revizijska komisija take odločitve, ki so bile očitno
               v škodo proračuna lokalne skupnosti, pa ne bom komentiral naprej, iz kakšnih razlogov
               so bile take odločitve.</p>
               <p>Zato pričakujem, predvsem s strani institucij, ministrstva, enega, drugega, ne vem,
               če je predstavnik Državne revizijske komisije, dajte nam tu predlagati, kaj lahko
               naredimo, da se bo ta problem rešil. Ne zdaj samo očitati Univerzi v Mariboru, "vi
               niste svojega naredili, pa sprejmite tisti sklep, ki ga je Ministrstvo za visoko
               šolstvo sprejelo, in izberite drugega ponudnika."</p>
               <p>Bom potem še v nadaljevanju, če bo treba. Hvala lepa.</p>
            </sp>
            <sp xml:id="SDT5-Skupna-2010-12-21.sp48">

               <speaker>PREDSEDNIK MAG. BRANKO GRIMS:</speaker>

               <p>Hvala. Prosil bi za malo miru v dvorani.</p>
               <p>Gospod Frangež, ste vi želeli repliko? Prosim.</p>
            </sp>
            <sp xml:id="SDT5-Skupna-2010-12-21.sp49">

               <speaker>MATEVŽ FRANGEŽ:</speaker>

               <p>Zelo zanimivo je, da smo v zadnjih nekaj razpravah prišli do obrambnega zidu, češ,
               varujmo se zdaj politike v tem postopku. Za božjo voljo, kdo je pripeljal politiko v
               ta postopek - predlagatelji seje! Če meni ne verjamete tega, preberite gradivo, ki so
               ga predlagatelji predlagali kot podlago zahtevi za sklic te seje. To je politično
               vtikanje v postopke, ki tečejo pred pristojnimi institucijami.</p>
               <p>Gospod Grill mi očita, da morda ne poznam svoje vloge poslanca. Jaz vlogo poslanca
               razumem tudi tako, da se ne smem vtikati v postopke, ki tečejo pred pristojnimi
               institucijami. Ker s svojimi stališči, ki jih lahko forsiram tudi v obliki sklepov
               tega odbora ali Državnega zbora, hočeš nočeš, izvajam politični pritisk na tiste, ki
               imajo neko zelo specifično in jasno nalogo, in to je, presoditi utemeljenost pritožb,
               ki so dane v postopku odločanja o podelitvi nekega javnega naročila. Zelo preprosto.
               Jaz se lahko ne strinjam s sodnikom, ki mi prisodi neko kazen, ampak temelj pravne
               države je, da jaz njegovo odločitev, kot avtoritete te pravne države, priznam. In
               težko, težko razpravljamo o stanju te pravne države, če pomemben del slovenske
               politike, pravzaprav zaradi nekih dvomov, iz ne vem kakšnih razlogov, v institucije
               te pravne države dvomi. Mi se lahko z njihovimi odločitvami ne strinjamo, jih je pa
               treba spoštovati in izvrševati. Jaz sem lahko sveto prepričan v to, da nisem kriv,
               ampak če sodišče pove, da sem kriv, <stage type="mag"/>(Nadaljevanje) sem kriv. Pika. "Basta." "Finito."</p>
               <p>Hvala gospodu Grillu tudi za to, da skrbi za moj volilni položaj. Jaz ne vem, kako
               gledajo ljudje v Novem mestu na te stvari, ampak sem prepričan, da moji volivci
               gledajo na to tako, da pričakujejo od mene, da bom vedno dvignil roko za Maribor,
               ampak, da bom vedno terjal od Maribora tudi to, da naredi tisto, kar mora, po
               pravilih, ki smo si jih skupaj postavili, narediti. Nikakor pa ne pričakujejo od
               mene, da bom s svojimi ravnanji podpiral in pokrival sporna ravnanja drugih. Naj se
               tisti, ki imajo tu svoje formalne zadolžitve in so vpleteni v ta postopek, te svoje
               vloge držijo, pa bo vse v redu, pa tudi za volilne usode nas posameznikov ne bo
               odvečne skrbi.</p>
            </sp>
            <sp xml:id="SDT5-Skupna-2010-12-21.sp50">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Že prej je prosil za besedo gospod državni sekretar.</p>
            </sp>
            <sp xml:id="SDT5-Skupna-2010-12-21.sp51">

               <speaker>DR. JÓZSEF GYÖRKÖS:</speaker>

               <p>Hvala lepa.</p>
               <p>Za besedo sem prosil v zvezi z intervencijo gospoda poslanca Cukjatija. Želim
               odgovoriti glede nekaterih vaših občutkov, kot ste se izrazili. Ne pristajam pa na
               to, da bi vsebinske zadeve tukaj, pred tema dvema odboroma, da bi o njih razpravljali
               z Univerzo v Mariboru. Mislim, da to sodelovanje teče na strokovni ravni in so
               ustrezni forumi za to ter delovna telesa, kjer se to naredi.</p>
               <p>Vrnimo se k vašim trditvam. Moram se dotakniti prvega dela, prej sem to preskočil, pa
               kljub vsemu. Ko navajate, da na področju visokega šolstva ni bilo premika, navajate
               pa, da v prejšnjem mandatu je bil v korist tehničnih ved, veste, največji premik je
               bil v smislu koncesij zasebnim družboslovnim fakultetam. To je bil edini statistično
               relevantno zaznan premik.</p>
               <p>Drugič. V zvezi z današnjo materijo ste poudarili, da pri nacionalno pomembnih
               projektih je možno iti po bližnjici - za to je potrebna politična opredelitev. In še
               ena izjava: "Državni zbor naloži Vladi Republike Slovenije, da se zadeve pospeši."
               Seveda ste to povedali, še preden sem dovolj podrobno, upam da, razložil, kakšna so
               razmerja med posameznimi akterji. In vidite, da to ni izvedljivo, mislim na 2. in 3.
               točko.</p>
               <p>Naj se zdaj vrnem k občutkom. Torej, še enkrat poudarjam, da mi o očitkih nismo
               govorili. Mi smo na podlagi dokumentacije in na podlagi medijskih objav, ki niso bile
               demantirane, ustvarili svoja stališča, ki jih moramo kot ministrstvo imeti. In na
               podlagi teh dejstev imate gradivo pred sabo.</p>
               <p>In zdaj prihajam do bistva, do ministrovega pisma. Namreč, 20.8.2010 smo v Večeru
               lahko zasledili medijsko izjavo, zdaj bo ta iztrgana iz konteksta, celotna izjava je
               20.8.2010: "Gospod Brumen je včeraj omenil tudi možnost, da znova izberejo Meteorit
               in partnerje ter nato v primeru pritožbe revizijsko komisijo skušajo prepričati o
               pravni pravilnosti odločitve." No, ta trditev nas je seveda kot posredniško telo
               napeljala k temu, da napišemo pismo in končnega upravičenca opozorimo na nekatera
               dejstva, ki izhajajo iz pogodbenega razmerja. In zato mi dovolite, pet minut bo
               trajalo, morda še manj, da preberem dobesedno dopis, ki ga je minister poslal, da se
               rešimo, kot ste, gospod Cukjati, rekli, čiračare. V izogib temu čiračara bom prebral
               dobesedno. Številka dopisa je 411-7/2009-56, naslovljeno je na Univerzo v Mariboru,
               prof. dr. Ivan Rozman, rektor, Slomškov trg 15, 2000 Maribor, zadeva: izvajanje
               operacije novogradnje Medicinske fakultete Univerze v Mariboru:</p>
               <p>"Spoštovani! Skladno s pristojnostmi, odgovornostmi in nalogami spremljanja
               realizacije in preverjanja izvajanja operacij na Ministrstvu za visoko šolstvo,
               znanost in tehnologijo v vlogi posredniškega telesa v okviru izvajanja operacije
               novogradnje Medicinske fakultete Univerze v Mariboru ugotavljamo precejšnje neskladje
               med opredelitvami v odločbi o dodelitvi sredstev z dne 20.11.2008 (izdana odločba
               številka ta in ta) in dejanskim stanjem implementacije navedene operacije.
               (Odstavek.)</p>
               <p>Ob tem, da moramo na Ministrstvu za visoko šolstvo, znanost in tehnologijo v vlogi
               posredniškega telesa zagotoviti učinkovito in pravilno izvajanje <stage type="mag"/>(Nadaljevanje) operativnega programa krepitve regionalnih
               razvojnih potencialov za obdobje 2007-2013, nas zelo skrbi realnost načrtovane porabe
               predvidenih sredstev evropske kohezijske politike na eni strani in doseganje
               zastavljenih ciljev in namenov operativnega programa na drugi strani. Pri tem tako ne
               moremo mimo aktualnega dogajanja v zvezi z izvajanjem postopkov javnega naročanja za
               izbiro izvajalca del ter dobavo in montažo opreme novogradnje v okviru operacije
               novogradnja Medicinska fakulteta Univerze v Mariboru. Menimo, da smo glede na razvoj
               dogodkov, zlasti z ozirom na nedavno izdan sklep Državne revizijske komisije
               (številka ta in ta), dolžni opozoriti Univerzo v Mariboru kot upravičenca, da
               dinamika izvajanja te operacije ni takšna, kot je bila predvidena v okviru odločbe o
               dodelitvi sredstev in pogodbe o sofinanciranju, kar dejansko lahko ogrozi
               izvedljivost začrtanih ciljev.</p>
               <p>Iz navedenih razlogov zato predlagamo Univerzi v Mariboru, da ponovno odloči o izbiri
               izvajalca za izvedbo del ter dobavo in montažo opreme med preostalimi ponudniki, ki
               so podali formalno popolno ponudbo, v okviru tega postopka ter tako zagotovi
               čimprejšnje nadaljevanje izvajanja operacije. Podrejeno temu vam dodatno svetujemo,"
               in to se nanaša na izvirni moment, "da v prihodnje o aktivnostih informiranja in
               obveščanja, na primer, o izvedbi tiskovnih konferenc in drugih aktivnosti zadevanega
               področja, dosledno upoštevate navodila organa upravljanja za informiranje in
               obveščanje javnosti o kohezijskih in strukturnih skladih v programskem obdobju
               2007-2013. Lepo pozdravljeni, Gregor Golobič, minister."</p>
               <p>To je besedilo. In iz tega besedila seveda ne izhaja tisto, kar smo lahko slišali. Z
               javnostjo tega besedila se seveda želimo izogniti vsem drugačnim interpretacijam. Ne
               želim pa, kot sem že rekel, in ne vidim smisla na tej seji pred dvema odboroma
               govoriti o stvareh, ki so operativne narave. In dovolite mi, da se še jaz zdaj
               vprašam o namenu te seje, ki definitivno lahko zavre nek proces, ki bi moral teči v
               skladu s postopki. Hvala lepa.</p>
            </sp>
            <sp xml:id="SDT5-Skupna-2010-12-21.sp52">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Besedo ima gospa Bizjak Mlakar.</p>
            </sp>
            <sp xml:id="SDT5-Skupna-2010-12-21.sp53">

               <speaker>MAG. JULIJANA BIZJAK MLAKAR:</speaker>

               <p>Hvala lepa za besedo.</p>
               <p>Pravzaprav sem vesela večine razprav danes, ker smo ugotovili v teh razpravah
               dokajšnjo enotnost oziroma popolno enotnost glede pozitivnega pristopa do izgradnje
               Medicinske fakultete v Mariboru in dokajšnjo enotnost v tem, da je treba zagotoviti
               pravne postopke in da se o tem politika ne odloča. Tako da bi bil morda čas, da tudi
               predstavim predloge sklepov Odbora za zdravstvo, ki smo jih oblikovale poslanske
               skupine, SD, Zares, LDS in DeSUS.</p>
               <p>Predlog prvega sklepa v bistvu povzema predlog sklepa SDS, s tem da ločuje Odbor za
               zdravstvo in Odbor za visoko šolstvo. In sicer, predlog prvega sklepa pravi: Odbor za
               zdravstvo se je seznanil z izvajanjem projekta operacije novogradnja Medicinske
               fakultete Univerze v Mariboru.</p>
               <p>Naslednji sklepi pa na nek način dopolnjujejo in delno korigirajo ostale sklepe,
               ostale predloge SDS.</p>
               <p>Predlog drugega sklepa je: Odbor za zdravstvo ugotavlja, da pomeni dodaten odmik od
               začetka gradnje pri projektu novogradnja Medicinske fakultete Univerze v Mariboru,
               zamik pri zagotavljanju ustreznih pogojev za pedagoško in raziskovalno delo
               Medicinske fakultete Univerze v Mariboru. S tem se v prihodnost zamika tudi
               zagotavljanje ustreznega števila zdravnikov za nemoteno izvajanje javne zdravstvene
               službe in neprekinjenega zdravstvenega varstva.</p>
               <p>Predlog tretjega sklepa: Odbor za zdravstvo ugotavlja, da gre pri projektu
               novogradnja Medicinske fakultete Univerze v Mariboru za projekt nacionalnega pomena
               na področju študija medicine in raziskovalne dejavnosti, z namenom zagotavljanja
               enakopravne in pravične dostopnosti do zdravstvenih storitev.</p>
               <p>In predlog četrtega sklepa: Odbor za zdravstvo pričakuje od Univerze v Mariboru, da
               pri izvajanju operacije novogradnja Medicinske fakultete Univerze v Mariboru <stage type="mag"/>(Nadaljevanje) ravna v skladu s predpisi in
               pravili kohezijske politike ter pri tem spoštuje odločitve pristojnih organov.</p>
               <p>Tako da bi zdaj prosila, da se ti predlogi razdelijo tudi članom odbora.</p>
            </sp>
            <sp xml:id="SDT5-Skupna-2010-12-21.sp54">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>S tem smo očitno že tudi prišli na obravnavo predlogov sklepov.</p>
               <p>Gremo pa naprej po vrsti prijavljenih. Predlagam tudi, da to razpravo na ta način
               združimo, da ne bo predolga. Zdaj je na vrsti gospod Čepič.</p>
            </sp>
            <sp xml:id="SDT5-Skupna-2010-12-21.sp55">

               <speaker>BOGDAN ČEPIČ:</speaker>

               <p>Hvala za besedo.</p>
               <p>Pravzaprav me je k razpravi spodbudil že na začetku gospod Grill, ko je govoril,
               "dajmo, ugotovimo, kaj je treba spremeniti, zato da bomo lahko projekt izpeljali,"
               govorim o zakonodajni proceduri, saj tako smatram delo Državnega zbora. Zato je vse
               tiste, ki danes govorijo, da ne gre za politično razpravo, treba opozoriti, da
               takrat, ko so predlagali to razpravo na odboru ali pa na seji Državnega zbora, da je
               to pravzaprav politična razprava. Državni zbor je politični organ, sprejema politične
               sklepe, sprejema stališča in zakonodajo, kar je seveda plod politike, zaradi tega,
               ker je tako tudi sestavljen, tako da se temu ne moremo umakniti. Zagotovo je lahko to
               del razprave, ki pa ne bo razrešila problema, vsaj ne v tej fazi, zaradi tega, ker je
               rešitev problema absolutno na strani nosilca projekta, to pa je Univerza v Mariboru,
               ki mora peljati postopke v skladu z zakonodajo in veljavnimi predpisi, ki so
               sedaj.</p>
               <p>Naj se vrnem nekoliko nazaj in spomnim tudi na nekatere stvari, ker se pač ta projekt
               srečuje ves čas z nekimi dodatnimi spremembami, prilagoditvami in drugimi stvarmi, in
               verjetno se bodo gospod rektor, gospod glavni tajnik, dekan spomnili, mislim, da je
               bilo to leta 2006, ko smo prostorski akt spreminjali tako, da je bil mogoč bolj
               fleksibilen izbor projektanta Medicinske fakultete, kjer smo vnesli tudi, da lahko
               projektira nekdo, da je izbor tak, ki ima zelo velike reference na področju
               projektiranja. In mislim, da je bil izbran dober projektant. Mislim, da je projekt
               dobro zastavljen. Ampak že takrat smo, kljub temu, da je bil standard, da morajo biti
               podeljene stvari na javnih razpisih, in kljub nasprotovanju, velikemu nasprotovanju
               arhitekturne stroke, smo dodali ta del, ki je omogočil nekoliko lažjo oddajo teh del.
               Tudi z obrazložitvijo, da ne bi zavirali projekta Medicinske fakultete, zato da bi
               lahko zagotovili tako evropska sredstva kot roke in čim prej zgradili. Mislim, da je
               bila takratna odločitev mestnega sveta v Mariboru pomembna, zato da ne bi na strani
               mesta projekt zastajal, ko govorimo o pripravi samega projekta. In seveda sprašujem
               se, kaj naj zdaj Državni zbor spremeni, kaj, na kakšen način, če pa je v rokah
               univerze. Univerza je izvedla razpis, bila je pritožba na ta razpis, imamo odločitev
               Državne revizijske komisije in po mojem trdnem prepričanju in gledanju teh gradiv, ki
               smo jih dobili za to sejo, je, da je imela dve rešitvi. Prva je, ali izbere nekoga
               drugega, ki je izpolnjeval pogoje znotraj tega razpisa, in to je bilo tudi na nek
               način zapisano v sklepu Državne revizijske komisije, ali pa izvesti nov razpis. In če
               bi izvedla nov razpis, bi danes že verjetno imeli drug razpis, ne pa da se oklepa
               samo enega in išče vse pravne in tudi nepravne možnosti, da bi le ta dobil nek posel.
               Kljub temu, da je dražji, lahko je mogoče kvalitetnejši v nekaterih elementih, ampak
               edini element, ki je kvalitetnejši, je dolžina rokov garancije, ki v dveh ali treh
               letih v celotni dobi neke fakultete, govorim o zgradbah in opremi, verjetno niti ni
               toliko pomemben. Pomembna pa je seveda cena, ki pomeni 12 oziroma 14% več, kot je
               bilo prvotno planirano, gre za vlaganja v ta prostor in danes smo slišali tudi dekana
               Medicinske fakultete v Ljubljani, kjer bi prav tako potrebovali, zato da bodo
               zagotavljali študentom in še komu ustrezne pogoje študija, prav tako potrebna
               sredstva. Zato se mi zdi vztrajanje samo na eni rešitvi, ki je tako postavljena, pač
               nerazumljivo. Zato se zdaj sprašujem, kaj naj mi naredimo, razen tega, da smo se
               seznanili <stage type="mag"/> (Nadaljevanje) kot politiki s tem
               problemom, nekateri ga spremljamo že več let. Takrat ko se je dalo nekaj kot politik
               spreminjati, smo spreminjali. Ne na škodo projekta, ampak na hitrejšo izvedbo. Danes
               pa smo pred dejstvom, da bo moral naročnik oziroma tisti, ki je odgovoren za izvedbo,
               to svojo nalogo opravit. Ne Državni zbor, ne ta komisija, ne mi politiki. In zato je
               seveda ta razprava danes pravzaprav res izguba enega časa o tej problematiki, ker je
               treba na strokovnem delu. Ta odbor ni strokovni organ, ne more se odločati, zaradi
               tega, ker bi potrebovali vsaj nekaj strani ali pa nekaj 10 listov dodatnih podatkov o
               cenah, o izračunih, o projektantskih cenah, o drugih stvareh. Nerazumljivo je, da
               recimo nižja cena ti ne prinese dodatne točke, višja cena pa ti in še in še bi lahko
               imeli. Ampak to so že strokovna vprašanja, za katere mi nismo pristojni, nismo
               usposobljeni in ne moremo o njih odločati. Lahko odločamo seveda samo o političnih
               stvareh. Lahko bi danes odločali o tem, da spremenimo zakon, ki onemogoča državni
               revizijski komisiji, da odloča o teh postopkih in, da je postopek naročnika dokončen
               in ni pritožbe na njej. To bi seveda lahko. Ampak vprašanje je, ali je to v duhu in v
               želji, ki ga seveda mi želimo na tem področju imeti. To pa seveda ni sprejemljivo in
               to so vprašanja o katerih se lahko danes pogovarjamo. Ali pa, da je možno spremeniti
               zakon, da je na odločitev državne revizijske komisije možna pritožba in neko novo
               ekspertno mnenje nekih pravnikov, strokovnjakov iz tega področja ali kogarkoli, če pa
               je to sedaj že zapisano, da to ni mogoče. In po mojem trdnem prepričanju in
               poznavanju javnih naročil in tudi problema te univerze je, da je v tem trenutku samo
               dve možnosti, ki jih ima. To je izbor drugega iz nabora, ki pač je ali pa izvesti nov
               razpis in problem in odgovornost neizvajanja tega projekta je na nosilcih projekta,
               ne na Državnem zboru, ne na Vladi in ne na ministrstvu. Ampak na nosilcih, ker so
               imeli možnost, da od junija meseca ali kdaj je bila prva pritožba in prvi sklep že,
               da bi ponovili stvar, dobili mogoče še bolj ugodno stvar, še bolj ugodnega ponudnika,
               zato ker v tej krizi na področju gradbeništva je to zelo zanimiv projekt, izjemno
               velik projekt in bi seveda lahko tudi verjetno kakšno gradbeno podjetje na nek način
               razrešilo težav, kjer bi lahko par deset ali pa sto, dvesto ljudi zaposlili. Hvala
               lepa.</p>
            </sp>
            <sp xml:id="SDT5-Skupna-2010-12-21.sp56">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Žerjav.</p>
            </sp>
            <sp xml:id="SDT5-Skupna-2010-12-21.sp57">

               <speaker>MAG. RADOVAN ŽERJAV:</speaker>

               <p>Hvala lepa za besedo. Sam osebno se ne morem strinjati s tem, zdaj pač za neko
               opravičilo, da se Medicinska fakulteta v Mariboru ne gradi, da je to izključno kriva
               univerza, da so to izključno krivi ti cenjeni profesorji, ki tukaj sedijo, ki, tako
               kot zveni, naklepno kršijo zakonodajo, naklepno ne upoštevajo sklepe različnih
               organov, ki so vpeti v javna naročila. Tako danes to pravzaprav zveni. Jaz to ne
               verjamem in dvomim, da je temu tako. Sem pa prepričan, da je zakonodaja na tem
               področju zelo, zelo zapletena. Ne vem zakaj je tako zapletena. Morda mora biti
               takšna, da se seveda lažje iščejo takšni in drugačni obvodi. Dejstvo pa je, da 2 leti
               nismo v stanju v tej državi začeti graditi zgradbe. Dve leti nismo v stanju začeti
               graditi zgradbe, ker je pač zakonodaja in ker so pravila takšna kot so. Jaz mislim,
               da niso optimalni. Vam pa povem iz svojih lastnih izkušenj, da v tej državi obstajajo
               posvečeni izvajalci. Jaz sem jih imenoval posvečeni, ki obvladujejo sistem javnih
               naročil, vključno z mnogimi organi, ki so vpeti v ta sistem in velikokrat je tako in
               dobro bi bilo v tej državi narediti eno resno analizo, da se mnoge investicije na
               različnih področjih, preprosto ne začnejo tako dolgo, dokler ti posvečeni<stage type="mag"/> (Nadaljevanje) izvajalci ne dobijo posla in se
               uporablja vsa mogoča sredstva, seveda legalna, da do tega pride. Jaz sem nekajkrat
               napovedal, da se predor Markovec ne bo začel graditi tako dolgo, dokler ne bo izbran
               posvečen izvajalec in očitno, da vse skupaj gre v tej smeri, da bo ta predor tudi
               končal posvečeni izvajalec. Mi se pa kar v primeru Medicinske fakultete kregajmo ali
               bo zgradbo gradilo eno podjetje, ali bo gradilo drugo podjetje, vzporedno uvažajmo
               zdravnike iz tujine, mlade pa usmerjamo pač v tiste poklice, s katerimi nikoli nikdar
               ne bodo dobili službe. Skratka smo resnično popolni prvaki v delanju neumnosti zato,
               ker ne ločimo zrna od plevela. Hvala lepa.</p>
            </sp>
            <sp xml:id="SDT5-Skupna-2010-12-21.sp58">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Brumen.</p>
            </sp>
            <sp xml:id="SDT5-Skupna-2010-12-21.sp59">

               <speaker>DR. BOŠTJAN BRUMEN:</speaker>

               <p>Hvala lepa še enkrat. Nekaj težkih besed je padlo pa bi se vseeno navezal na izjavo
               prof. dr. Šuputa, ki je rekel, da ima občutek, da se opravlja strokovna razprava s
               strani politikov. Jaz bi pa dodal, ko pa argumentov zmanjka, se pa tudi kaj
               umakne.</p>
               <p>Bilo je zelo čudno, da je eden izmed poslancev v tej prečastiti stavbi, se skliceval
               na anonimke. Sicer se od njih ograjuje, ampak se na njih sklicuje in v njih, v tej
               anonimki padejo težke besede, kot na primer, očitno privilegirana izbira s strani
               univerze. Morda niste vedeli ali pa niste želeli vedeti, da Univerza v Mariboru
               trenutno izbranega izvajalca v prvi fazi postopka celo izločila pa ga je državna
               revizijska komisija vrnila nazaj v igro. Ne mi. Ampak tisto odločitev smo tudi z
               začudenjem sprejeli, ampak kot rečeno, jo upoštevali. Pri tem nekateri poslanci v tej
               tako imenovani strokovni razpravi, zelo vehementno uporabljajo termine, kot so
               negativne točke, diskriminatorna rangiranja in pa formule, ki je ne razumejo. Jaz bi
               bil zelo previden, ko bi izjavljal, da formule y=-kx+n, ne razumem. To je namreč
               preprosta linearna enačba. Preprosta linearna enačba, ki je nezvezna in navzdol
               omejena. Morda je pa vseeno prišla razprava do bistva kljub temu. Imamo problem v
               zakonodaji. Na to je Univerza v Mariboru že opozorila pristojno ministrstvo in
               pristojni odbor. Problem je namreč v tem, da se zoper odločitev državne revizijske
               komisije, naročnik ne more pritožit. V strokovnih krogih je bilo že cel kup poskusov,
               da bi se ta zakonodaja spremenila pa do tega ni prišlo. Namreč zoper pritožbe državne
               revizijske komisije naročnik nima možnosti pritožbe. Torej državna revizijska
               komisija je organ v državi, ki nima nad seboj nadzornega organa in univerzi ostane
               pritoževanje, v kolikor bi se seveda za to odločila, na sodišče evropske skupnosti.
               Seveda kaj takšnega si univerza tudi v postopku ne more privoščiti, ker potem pa
               Medicinska fakulteta ne bi bila zgrajena res ne do leta 2015.</p>
               <p>Problem, kot rečeno, ni v tem, da se Univerza v Mariboru ne bi držala odločitev
               državne revizijske komisije. Univerza v Mariboru je vse odločitve državne revizijske
               komisije v celoti spoštovala in to do potankosti. Ker pa kot rečeno, nima možnosti
               Univerza v Mariboru, se pritožit na sklep državne revizijske komisije, lahko nove
               argumente navaja šele v svojem novem sklepu o izbiri. Tu pa še daleč ne gre za to, da
               bi se Univerza v Mariboru <stage type="mag"/> (Nadaljevanje) ne
               držala sklepov državne revizijske komisije, ki so zelo preprosti. Sklep državne
               revizijske komisije glasi, odločitev naročnika o izbiri izvajalca, številka ta in ta,
               ne velja več. Prepričan sem, da bi zoper Univerze v Mariboru in vse prisotne, ki so
               vpleteni v ta postopek, v trenutku padale kazenske ovadbe, v kolikor bi res prišlo do
               kršitve zakonodaje. To pa pomeni, da bi Univerza v Mariboru kljub odločitvi državne
               revizijske komisije, sklenila pogodbo z izbranim izvajalcem, tem ali drugim. Do tega
               pa verjemite, ne bo prišlo. Univerza v Mariboru bo celoten postopek izpeljala tako
               kot ga mora in še vedno ima Univerza v Mariboru poleg odločitev oziroma poleg
               možnosti, ki jo je predstavil državni sekretar, še nekaj drugih možnosti in tisto,
               kar je bilo citirano, je bilo vzeto iz konteksta. To je bila predstavljena zgolj ena
               izmed možnosti, ki pa je potem se izkazala kot, v tistem trenutku najprimernejša.
               Zato bi vas spoštovane poslanke in poslanci prosil, da strokovno razpravo vseeno
               prepustite strokovnjakom. Politično razpravo, ki pa se nanaša na spremembo zakonodaje
               pa vseeno opravite, ker menimo, da je problem v zakonodaji. Hvala.</p>
            </sp>
            <sp xml:id="SDT5-Skupna-2010-12-21.sp60">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Germič.</p>
            </sp>
            <sp xml:id="SDT5-Skupna-2010-12-21.sp61">

               <speaker>LJUBO GERMIČ:</speaker>

               <p>Hvala lepa za besedo. Vsem še enkrat lep pozdrav. Torej sam bi svojo razpravo
               razdelil na dela. To je tisti del v katerem lahko v vlogi člana odbora za visoko
               šolstvo, znanost in tehnološki razvoj ter kot predsednik Odbora za zdravstvo, seveda
               vplivam na neke odločitev. Sam sem bil zraven v prizadevanjih v letih tega
               desetletja, ko smo do leta 2003 pripravili odlok za ustanovitev Medicinske fakultete
               v Mariboru in to je bila na podlagi stroke, argumentov, sprejeta politična
               odločitev.</p>
               <p>In drugič, ko smo odločali o tem, da je potrebno za izgradnjo Medicinske fakultete v
               Mariboru, opredeliti ta projekt kot projekt nacionalnega pomena in na ta način tudi
               zagotoviti vso podporo, vso podporo temu projektu in jaz sem vesel, da danes lahko
               ugotavljam, da je ta enotnost, tako kot je bila izražena v letu 2003, izražena tudi,
               kajti takrat je bila na Vladi ena struktura, da je bila izkazana v letu 2008 s
               podpisom financiranja tega projekta, ko je bila na oblasti druga struktura in, da
               danes lahko opažamo in se pravzaprav vsi strinjamo, da je ta podpora v letu 2010 še
               vedno sprejeta s konsenzom. Torej danes ni bilo možno slišati, da na politični ravni,
               torej na politični ravni, kjer je moja pristojnost, ni nobenega nasprotovanja temu
               projektu. Nobenega in v tej vlogi lahko danes tukaj z veseljem to ugotavljam. Seveda
               potem se pa vprašam kakšna je moja vloga v tem drugem delu, v tem drugem delu, ko pa
               prihajamo do tega, ko so in danes je bilo tudi lepo rečeno, opredeljene vloge oziroma
               odnos med, tako kot je tukaj rečeno, posredniškim telesom, med upravičencem in
               tistimi organi, ki morajo skrbeti za pravilnost tega postopka. Tukaj sebe kot
               politika več ne vidim. Tukaj sebe kot politika več ne vidim. Kajti danes tukaj bi
               lahko interpretiral kakršno koli izjavo katere koli strani, da je vedno navijaška za
               katero koli stran. Seveda ne želim se vpeti v ta način razprave. Ker, če je danes
               bilo tukaj rečeno, da nekdo motivira za odločitev v neko izbiro ali enega ali
               drugega, potem se vedno opredeljuješ za koga si. To pa ni v okviru pravnih, torej
               izvedbe teh postopkov, naloga enega ali drugega odbora, na katerem danes tukaj
               sedimo.</p>
               <p>Prav tako se ne bi želel vpeti v skušnjavo tega, kar je bilo danes tukaj že rečeno.
               Da bomo dvomili v odločitve nekih organov, ki smo jih neodvisno v Republiki Sloveniji
               postavili. Kajti v tem primeru potem ne govorimo več o pravni državi, kajti zaupanje
               pade na celi črti. V javnem mnenju je percepcija, da <stage type="mag"/> (Nadaljevanje) pravna država slabo funkcionira in seveda se je
               potrebno vprašati koliko k temu pripomoremo mi s svojimi razpravami tukaj. Vi veste,
               da smo postavili pod dvom odločitev Računskega sodišča, ki v enem trenutku, ko je
               opozorilo za neke nepravilnosti, smo rekli, odločbe Računskega sodišča ne bomo
               spoštovali in spet je bil problem, da bi bilo treba narediti nek postopek kako se
               lahko pritožimo zato kakšna je odločitev Računskega sodišča. Danes postavljamo pa ta
               vprašaj tudi recimo delovanje državne revizijske komisije in seveda sam še ne bi
               želel te vloge in si je niti po znanju in kompetentnosti niti ne morem pridati. Zato
               si želim, da v tem postopku, kjer so vloge danes tudi meni transparentno prezentirane
               in so jasno s pristojnostmi razdeljene. Jaz tukaj danes nisem slišal nobene razprave,
               ki bi dvomil o posamezni vlogi vseh tistih, ki tukaj sodelujete. Tako ministrstva za
               visoko šolstvo, tako službe Vlade za lokalno samoupravo in regionalni razvoj, kot
               tudi Univerze v Mariboru. Jaz tukaj nisem slišal danes nobenega argumente, da bi se
               tukaj, da bi bile tukaj vloge nejasne in tudi jasno mi je, da državna revizijska
               komisija opraviti mora tisto vlogo, če pride zahteva za ugotavljanje zakonitosti v
               določenem postopku. Danes smo tukaj jasno, še enkrat poudarjam, zagotovili popolno
               politično podporo o izvedbi tega projekta in meni kot politiku, tudi kot predsednik
               Odbora za zdravstvo, ko smo se ukvarjali z vprašanjem ustanovitve druge Medicinske
               fakultete v Sloveniji, je bilo jasno in prezentno predstavljeno vprašanje pomanjkanja
               zdravnikov. Ampak vprašam se, od leta 2003 in danes smo slišali v letu 2010, izjavo
               ministra, da se pripravlja strateški dokument upravljanja s kadri na področju
               zdravstva. Sam se vprašam, zakaj smo zamudili toliko časa, da do tega dokumenta ni
               prišlo? Vam bom pa povedal izkušnjo pri ustanavljanju Medicinske fakultete. Če danes
               stroka govori kako je bila podpora dana temu projektu, smo takrat doživljali bistveno
               drugačne komentarje te stroke, da do projekta Medinske fakultete v Mariboru ne bi
               prišlo. Bodimo pošteni. Kajti prihajalo je to tudi z različnih koncev. Ampak takrat
               je na podlagi stroke, še vedno rečem, politika zmogla to odločitev zato, da do tega
               projekta pride in jaz sem prepričan, da tudi danes politika še vedno in tudi danes je
               bilo to izrečeno, da politika za tem projektom stoji.</p>
               <p>Jaz lahko v tej stopnji samo rečem, glede na željo, da pride čim prej do tega
               projekta, čim prej, da pride do tega projekta, zberimo modrost za odločitev, ki bo
               šla v dobrobit temu projektu. Spoštujemo pri tem pravna državo, spoštujmo
               inštitucije, ki so in spoštujmo odnos med posameznimi akterji, ki v tem projektu
               nastopajo. Jaz si želim ohranit zaupanje tako v avtonomnost univerz, želim si ohranit
               zaupanje v tiste inštitucije, ki opravljajo nadzor nad posameznimi postopki. Seveda s
               pozivom in željo, tako ko bomo danes potrjevali te sklepe, da res dejansko čim prej
               pride do izbire, pri čemer se naj spoštujejo pravila igre, ki so zapisana in jaz se
               ne bom vtikal v same postopke znotraj, iz preprostega razloga, ker menim, da se s tem
               morajo ljudje, ki se s tem ukvarjajo, res poglobiti. Zato seveda bom podprl te
               sklepe, ki so predlagani za oba odbora, katere sem član, ki so bili tukaj predloženi
               s strani koalicijskih poslanskih skupin, kjer se priznava, da odmik izgradnje ne
               prispeva oziroma škodi reševanju problema na področju zdravstva, daje strinjanje za
               nacionalni projekt in, da naj tisti, ki so za to kompetentni, opravijo svojo nalogo
               čim prej, kompetentno in odgovorno. Hvala.</p>
            </sp>
            <sp xml:id="SDT5-Skupna-2010-12-21.sp62">

               <speaker>PREDSEDNIK MAG. BRANKO GRIMS:</speaker>

               <p>Hvala. K besedi se je javil še dr. Rozman in potem gospod Slapnik. <stage type="mag"/>
               </p>
            </sp>
            <sp xml:id="SDT5-Skupna-2010-12-21.sp63">

               <speaker>GOSPOD DR. IVAN ROZMAN:</speaker>

               <p>Hvala lepa. Spoštovane poslanke in poslanci. Moram reči, da Univerza v Mariboru si je
               vseskozi prizadevala, da se drži zakonitih potekov in na koncu, da pride do vsakih
               zakonitih rešitev in, da sprejema tudi zakonite, da s tem sprejema tudi zakonite
               sklepe. Tako je delovala tudi naprej. Moram reči, da tudi na Univerzi v Mariboru
               deluje komisija, ki preučuje situacijo pregleda slepe in na koncu koncev pride tudi
               do določenih odločitev. Glavni tajnik je rekel, da je normalno bila sprejeta
               odločitev, kar je zakonita naloga univerze na podlagi novih dejstev in danes, ko
               gledam tako, ker sem tudi sam, ker sem podpisal tisto odločbo, sem imel zelo mnogo,
               kako bi rekel, vprašajev, je to primerna odločitev ali ni primerna odločitev, ampak
               eno drugo dejstvo pa se je pokazalo. V slovenskem prostoru mi podpiramo plačilno
               nedisciplino. Da en naročnik ne izpolnjuje osnovne zahteve glede plačila
               podizvajalcem ali ne. Če je to slovenska praksa, potem mislim, da se ne smemo čuditi
               zakaj se nam dogajajo vse te travme, ki jih imajo določeni podizvajalci in zakaj se
               tudi ruši sistem določene gradbene operative. Mislim, da je to vprašanje o katerem se
               boste morali tudi spoštovane poslanke in poslanci, na političnem nivoju dogovorit.
               Normalno pa je, da naša univerza bo spoštovala, zakonite rešitve, rešitve, ki jih
               bodo prezentirali organi, v skladu s svojimi pristojnostmi tudi v prihodnje.</p>
               <p>Rad bi pa opozoril mogoče kljub temu na eno stvar. Trenutna zakonodaja, takšna kot
               je, ta zakonodaja mislim, si upam trditi, da že na tem primeru pokaže, da je daleč od
               sprejemljive. Mislim, da državna revizijska komisija more imeti eno izmed možnosti.
               Ali sprejme odločitev, ali pa je tudi na njo možno imeti pritožbe, na njeno odločitev
               možno podati pritožbe. Najbolj, kar se pa na univerzi bojimo, da univerza sprejme
               odločitev, ki bi se kasneje pokazala kot nezakonita, preko prakse evropskega sodišča
               in bi univerza v tem primeru bila žrtev kakšnih odškodninskih zahtevkov. Tega pa mi
               lahko verjamete, da nas je na univerzi res zelo, zelo strah. Hvala lepa.</p>
            </sp>
            <sp xml:id="SDT5-Skupna-2010-12-21.sp64">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Slapnik, prijavil se je še gospod Posedel. Gospod Slapnik,
               prosim.</p>
            </sp>
            <sp xml:id="SDT5-Skupna-2010-12-21.sp65">

               <speaker>TADEJ SLAPNIK:</speaker>

               <p>Hvala lepa. Ob poslušanju razprave danes tukaj si ne morem izognit tudi še eni sodbi,
               dodatni. Da vendarle je potrebno pri nadaljnjih postopkih spregledati, bom rekel neke
               vrste plenilsko logiko, plenilsko, bom poskušal razložiti, pri razpolaganju s temi
               sredstvi, namenjenih za gradnjo medicinske fakultete. Ta logika pravi tako. V enem
               intervjuju mislim, da je tudi takrat predstavnik izbranega podjetja Meteorita, gospod
               Ferjanič dobro opisal. Pravi tako: "Več denarja kot porabimo, več denarja bomo
               pripeljali v mesto Maribor, ves denar bo ostal v mestu Maribor, več davka bo zaradi
               tega pobrala država in vsi bomo zadovoljni." Po tej logiki, mislim, da je ta logika,
               ne samo pri temu izvajalcu, mislim, da je vidna tudi pri postopkih Univerze v
               Mariboru, glede na to kaj ste izbrali. Ta je problematična in če bomo to dopuščali in
               če bomo ugotavljali, da zakonodaja te logike ne omogoča in, da je treba zakonodajo
               prilagoditi temu, da bomo plenili, da bomo štartali na vsa sredstva lahko vedno in,
               da bo cilj porabiti vse, ob zavedanju na primer, da tukaj je evropskih sredstev 25
               milijonov evrov, preostalo razliko zagotavlja ta državni proračun in, da takšno
               navijanje stroškov neposredno <stage type="mag"/> (Nadaljevanje)
               onemogoča vse ostale investicije v državi. Tudi v Mariboru dodatno. Jaz bi pozval,
               verjetno zagotovo bom podprl sklepe, ampak, da je tudi to današnje sporočilo, da je
               to logiko treba preprosto ustavit.</p>
               <p>Bi pa pokomentiral tudi dejanske namene današnje zahteve s strani Poslanske skupine
               SDS za današnji odbor. Oprostite, ampak jaz v razpravi, ki ste jo opravili danes
               tukaj, lahko ugotavljam, da so bili izključno lobistične narave, da ste odkrito
               navijali v smeri izbire določenega izvajalca, da ste verjetno s tem tudi pritrdili na
               govorice, da naj bi s tem izvajalcem zbralo oziroma stalo tako imenovano dvorno
               SDS-ovo podjetje družine Petek. Gospod Cukjati, gospod Grill, zanikajte te govorice.
               Ker z današnjimi nastopi ste jih vsaj meni potrdili in jaz mislim, da s takimi
               nastopi in s takimi odkritimi pritiski, širite med domnevno tiste, ki jih bo morala
               protikorupcijska komisija pregledati, tudi vas same. Najbolj kruto od vsega tega pa
               je, da se s tem dejansko ogroža s tovrstnimi posegi, s tovrstnimi pritiski,
               političnimi, celotna operacija in, da bodo tiste besede, ki jih je gospod dekan ob
               tem, ko so prvi diplomanti Medicinske fakultete prejeli svoje diplome, žal preroško
               napovedal, da se boji, da bodo številni zapleti onemogočali, da bo stavba Medicinske
               fakultete stala tako hitro kot bi morala, se izkazali za resnične.</p>
               <p>Videli smo in jasno so nam s strani ministrstev predstavili, da časovni faktor
               zaenkrat še ni problem, da je pa lahko zelo velik problem vsebinski faktor, faktor
               zakonitega izvajanja vseh postopkov in mislim, da s takimi pritiski, ki smo jih danes
               lahko bili tudi tukaj na tem odboru s strani Poslanske skupine SDS deležni v
               preteklosti, naj spomnim. Župan SLS-a Kangler je pred časom zagnal vik in krik.
               Takrat se je iz njegovega krika zaznalo tudi zaznati, da je tudi imel svoje
               lobistične poglede na to temo. Mislim, da je to praksa, ki je ne smemo dopuščati in,
               da je to praksa, ki dejansko najbolj ogroža, da bo projekt izveden v naslednjih
               letih.</p>
            </sp>
            <sp xml:id="SDT5-Skupna-2010-12-21.sp66">

               <speaker>PREDSEDNIK MAG. BRANKO GRIMS:</speaker>

               <p>Hvala. Za repliko se je javil gospod Grill. Prosim.</p>
            </sp>
            <sp xml:id="SDT5-Skupna-2010-12-21.sp67">

               <speaker>IVAN GRILL:</speaker>

               <p>Hvala lepa. Gospod Slapnik, ne vem ali ste bili ves čas tukaj ali ne, če ste bili,
               ali niste poslušali, ali ste sedeli na ušesih ali pa niste razumeli moje razprave.
               Niti z enim stavkom nisem omenil kater izvajalec bi moral biti izbran. Lahko rečem,
               da niti enega od teh izvajalcev nisem nikoli srečal, jih ne poznam in moja razprava
               je bila namenjena predvsem temu, da se apelira na vse tiste, ki lahko prispevajo, da
               se ta gordijski vozel razreši, naredi vse, da to tudi realiziramo in tukaj zdaj
               podtikati neke take namige, da mi lobiramo iz enega ali drugega, je, lahko rečem,
               smešno, neosnovano. Očitno pa je tukaj predvsem, glede na to, da pripadate stranki
               Zares, katerega tudi vodi resorni minister iz vaše stranke, v ozadju nek drug
               interes, da pa vseh teh zapletov ne bi bilo, če bi pa res bil izbran tisti izvajalec,
               ki bi ga seveda v ozadju podpirala vaše politična opcija. Vsaj tako kaže praksa v
               preteklosti in moja razprava ni temeljila na takšnih ali drugačnih političnih ocenah,
               ali lobiranjih, ampak predvsem na tem, da se skuša ta gordijski vozel tudi prerezati.
               Toliko za zdaj. Hvala.</p>
            </sp>
            <sp xml:id="SDT5-Skupna-2010-12-21.sp68">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Posedel.</p>
            </sp>
            <sp xml:id="SDT5-Skupna-2010-12-21.sp69">

               <speaker>LOJZE POSEDEL:</speaker>

               <p>Hvala lepa. Jaz bom ponovil še tisto, kar sem rekel čisto na začetku, da te seje ne
               bi bilo potrebno, da je, niti ne bi smela biti pa vendar sem zdaj ob koncu vesel, da
               je bila, <stage type="mag"/> (Nadaljevanje) ker tudi v vsaki
               slabi stvari je nekaj dobrega in to je tisto, kar sta oba rekla, tako gospod Kranjc,
               kot gospod Brumen(?), da se Univerza v Mariboru izredno zaveda potrebnih postopkov
               spoštovanja zakonodaje in sprejemanja sklepov in odločitev, ki so v skladu z
               zakonodajo. Ob tem, da se z zakonodajo, da je neprimerna, strinjam z gospodom
               Brumnom(?), da zakon o javnih naročilih je slab, tu podpišem tudi vsako spremembo, ki
               bo šla v smeri izboljšanja pa vendar dokler takšna zakonodaja je, jo je potrebno
               spoštovati. Omejitev na avtocesti je 130. Jaz ocenjujem, da je to bistveno prenizko.
               Jaz bi se iz Celja prepeljal lahko tudi 200, ampak dokler je omejitev 130, spoštujem
               130 in enako je pač potrebno v tem postopku izbire upoštevati zakonodajo, ki velja
               in, da sem prepričan, da bo v nadaljevanju upoštevano in ocenjevano tudi na osnovi
               vseh dejstev, tudi gospod Kranjc ste navrgel, da poslanci ne podpirali ali podpiramo
               finančno nedisciplino. Rozman, se opravičujem. Že prej sem naredil napako. Se
               opravičujem. Ne. Finančne nediscipline zagotovo ne podpiramo. Je pa tudi prav, da se
               ob ocenjevanju tistih, ki se prijavijo, korektno oceni finančno stanje ponudnika, da
               se upoštevajo tako dolgovi, tako tudi terjatve in, da je potem slika lahko v trenutku
               drugačna pri ocenjevanju in, da je enako tudi, poslanci ne podpiramo podjetij kot so
               imenovani poštni nabiralniki. Tudi to ne podpiramo in vse te stvari je potrebno v
               postopku skrbne izbire ponudnikov upoštevati zato, da ne pride do teh zadev in tisto,
               kar me pa najbolj veseli je pa to, da se je zelo jasno pokazalo, da iz vseh dopisov,
               iz vseh stališč zagotovo ni nobenega političnega vpliva bilo tako z Ministrstva za
               visoko šolstvo ali še manj iz Ministrstva za zdravstvo. Da pa so sklepi, ki jih je
               predlagatelj predlagal, izrazito usmerjeni v to smer.</p>
               <p>Četrti predlagani sklep kot ga je predlagatelj dal, da bi naj Odbor za visoko šolstvo
               in Odbor za zdravstvo pozval Komisijo Državnega zbora za nadzor javnih financ, ki bi
               naj ocenil morebitne negativne posledice zaradi nesklenitve pogodbe in ocenil tudi
               pozitivne koristi, če se takšna pogodba sklene v tem trenutku pa je hudo vtikanje
               politike in pa prenašanje strokovne odločitve ta področje politik. Tako, da mislim,
               da je ta zaključek danes takšen, da sklepi, ki so predlagani, zelo dobro kažejo na to
               enotnost, ki je verjetno redko v Državnem zboru, o potrebnosti investicije, o
               nacionalnem interesu, o vsem in pa predvsem tisto, kar na koncu sta oba tudi iz
               univerze zatrdila, da bo odločitev sprejeta strokovno. Tisto, kar ostaja v zraku pa
               je, zakaj je izgubljeno toliko časa, ker na to izgubo časa ni vplival nihče iz
               Ministrstva za visoko šolstvo, nihče iz Ministrstva za zdravstvo, ampak izključno
               tisti, ki vodi postopek in, ki je odgovoren in to je Univerza v Mariboru. Hvala
               lepa.</p>
            </sp>
            <sp xml:id="SDT5-Skupna-2010-12-21.sp70">

               <speaker>PREDSEDNIK MAG. BRANKO GRIMS:</speaker>

               <p>Hvala. Še gospod Cukjati. Prosim.</p>
            </sp>
            <sp xml:id="SDT5-Skupna-2010-12-21.sp71">

               <speaker>FRANCE CUKJATI:</speaker>

               <p>Hvala za besedo. Zelo kratek bom, tako da se bo lahko to hitro zaključilo, če ni
               drugih prijavljenih. Namreč najprej 4. člen oziroma četrti odstavek našega predloga,
               kar precej kritik je bilo. Moram reči, da ni res, da problematika, ki jo omenja
               četrti odstavek ne sodi v vsebino dela Komisije za nadzor javnih financ. To ni res.
               To sodi. Poraba sredstev, javnih sredstev in kaj je z njimi, kako se uporablja, ali
               se v smislu potreb, nepotreb oziroma škodljivosti in podobno. To se pravi, da sam
               sklep ne more biti napačen in se čudim, da ga tako zavračate. Verjetno bo zavrnjen,
               ker pač nimamo dovolj glasov, opozicija.</p>
               <p>Dovolite pa, da pri tem še predlagam neko dopolnitev pa vašega četrtega <stage type="mag"/> (Nadaljevanje) odstavka. Namreč četrti odstavek
               govori, saj ostali trije, saj so taki normalni, običajni in jih lahko podpremo, to ni
               problem. Četrti odstavek bi pa dopolnili. Tako pravi četrti odstavek. Odbor za
               zdravstvo pričakuje od Univerze v Mariboru, da pri izvajanju operacije novogradnje
               Medicinske fakultete v Mariboru ravna v skladu s predpisi in pravili kohezijske
               politike ter pri tem spoštuje odločitve pristojnih organov. Tako pravi. Zdaj to lahko
               sprejmemo, čeprav sem jaz na podlagi razprave, na podlagi neargumentiranja sekretarja
               z Ministrstva za visoko šolstvo o njihovi trditvi, ki sem jo večkrat ponovil in na
               podlagi izjav predstavnikov Univerze v Mariboru, ki so me prepričale, menim, da to
               funkcionira. Da je namreč doslej univerza v celoti izpolnila vse zahteve državne
               revizijske komisije, vse, predstavnik ministrstva ni omenil niti enega sklepa državne
               revizijske komisije, ki ne bi bil izvršen, izpolnjen, ampak navsezadnje, to je
               predlog, to je nekako priporočilo, ki itak se že uveljavlja in ga lahko podpremo. Bi
               pa morali tudi drugo stran povedati. Namreč mi pa trdimo, da je v tem procesu preveč
               politike, preveč vplivanja politike in ko sem omenil dopis ministra Golobiča, ki ga
               je potem državni sekretar v celoti zelo jasno in zelo plastično citiral in prebral.
               Jaz sem samo en stavek problematiziral in sicer to, ko je minister napisal. Iz
               navedenih razlogov zato predlagal Univerzi v Mariboru, da ponovno odloči o izbiri
               izvajalca za izvedbo del ter dobavo in montažo opreme med preostalimi ponudniki, ki
               so podali formalno popolno ponudbo. Preostalih ponudnikov pa koliko je bilo? Ve se in
               samo eden je bil. Preostali, ki so izpolnjevali. In tukaj je seveda vprašanje kako to
               izbirati in ali je to umestno sugerirati. Morda je, ne vem. Morda ni bilo političnega
               vplivanja na delo, kot sem rekel, na celotno proceduro. Morda ni. Ampak kljub temu bi
               jaz predlagal, da z istim vatlom tudi ta problem rešimo in dodamo v četrtem odstavku
               besedilo, ki se nadaljuje, torej, saj tam je celo vejica rečena, da Odbor za
               zdravstvo pričakuje od Univerze v Mariboru to, kar sem že prebral. Od ministrstev pa,
               da ne vplivajo na izbiro določenega ponudnika. Torej, če ministrstva tega ne izvajajo
               in ne vplivajo, potem ni strahu, ampak to je naše pričakovanje. Z ene strani
               pričakujemo, da univerza ravna zakonito, da spoštuje sklepe državne revizijske
               komisije, ali to delajo ali ne, bomo pustili ob strani. Po drugi strani pa menimo, da
               pri izbiri ponudnika ne sme politika vplivati in zaradi tega predlagam to dopolnitev.
               V tem primeru seveda bomo vaše predloge podprli.</p>
            </sp>
            <sp xml:id="SDT5-Skupna-2010-12-21.sp72">

               <speaker>PREDSEDNIK MAG. BRANKO GRIMS:</speaker>

               <p>Še gospod Slapnik se je javil za repliko.</p>
            </sp>
            <sp xml:id="SDT5-Skupna-2010-12-21.sp73">

               <speaker>TADEJ SLAPNIK:</speaker>

               <p>Hvala lepa. Gospodu Cukjatiju bo treba očitno še enkrat pojasniti. Če je državna
               revizijska komisija zavrnila izbor, je dopis ministrstva v želji, ki ji vsi verjetno
               sledimo, da se čim prej pride do izbora, bil edini logičen, da se svetuje, da se
               izbere koga izmed ostalih, ki je ustrezal. Izbere kot takšna sama univerza, to ni
               naredila in tudi, če v prihodnje ne bo, se lahko odloči in samostojno zaključi
               razpis, gre v novega in tako naprej. Tako, da v nobenem pogledu ne sprejemam vašega
                  <stage type="mag"/> (Nadaljevanje) tolmačenja, da je ta
               dobronameren dopis, ki pa je bil potreben tudi zaradi tega, ker so predstavniki
               univerze po različnih kanalih spraševali neuradno kako bo ministrstvo reagiralo ob
               njihovem ponovnem izboru enega izmed izvajalcev in ko smo tudi po teh neuradnih
               kanalih jasno odgovorili jim, da se ministrstvo od tega distancira in tudi potem, ko
               je univerza dobila jasen dopis, še vedno danes poslušamo, da se je ministrstvo kakor
               koli vtikalo. Jaz ne vem kolikokrat, gospod Cukjati, bomo morali še razložiti, da
               tega ni bilo, da tega tudi formalno ni mogoče trditi in, da je po sedaj veljavnih
               postopkih izključno na Univerzi v Mariboru, da naredi izbor. Sem pa pričakoval gospod
               Grill, da boste demantirali tiste govorice glede povezave družine Petek in določenih
               izvajalcev. Žal tega niste zmogli, verjetno veste zakaj.</p>
            </sp>
            <sp xml:id="SDT5-Skupna-2010-12-21.sp74">

               <speaker>PREDSEDNIK MAG. BRANKO GRIMS:</speaker>

               <p>Besedo ima gospod državni sekretar. Saj ste potem vi takoj. Prosim.</p>
            </sp>
            <sp xml:id="SDT5-Skupna-2010-12-21.sp75">

               <speaker>DR. JÓZSEF GYÖRKÖS:</speaker>

               <p>Hvala lepa. Še enkrat ponavljam, da ne morem pristati na to, da bom pred tema dvema
               cenjenima odboroma razpravljal o detajlih na katere napeljuje gospod poslanec
               Cukjati. Odnos med dvema pogodbenima strankama je jasno določeno v pogodbi številka
               321109151 in ta dopis je bil tudi v kontekstu dopisovanja med posredniškim telesom in
               upravičencem. Da smo pa na jasnem glede tega števila. V izjavi za javnost, ki sem jo
               prej omenjal, tudi jasno piše, da se bodo odgovorni na univerzi odločili ali bodo
               novega izvajalca izbrali med preostalimi štirimi kandidati že izpeljanega razpisa,
               ponovili njegovo drugo fazo ali pa objavili nov razpis. To je bila odločitev, pred
               katero so bili in zaradi tega, s tem sklepam tudi, zaključujem vse svoje
               intervencije, zahvaljujem se vam vsem, da sem lahko razložil podrobnosti v imenu
               ministrstva in upam, da je slika glede tega jasna in, da lahko projekt gre naprej.
               Hvala lepa.</p>
            </sp>
            <sp xml:id="SDT5-Skupna-2010-12-21.sp76">

               <speaker>PREDSEDNIK MAG. BRANKO GRIMS:</speaker>

               <p>Besedo ima še gospa Potrata. Prosim.</p>
            </sp>
            <sp xml:id="SDT5-Skupna-2010-12-21.sp77">

               <speaker>MAG. MAJDA POTRATA:</speaker>

               <p>Hvala gospod predsednik. Glede na to, da je gospod Cukjati predlagal dopolnitev 4.
               sklepa, ki je vsebinsko identičen v obeh odborih, kot predlagateljica, v imenu štirih
               koalicijskih poslanskih skupin izrekam, da mi na tako dopolnitev 4. sklepa ne
               pristajamo. Utemeljitev je pa zelo preprosta. Začeli smo razpravljati s tem, da je ta
               razprava politična, hkrati se pa potem nenehno predlagatelji te nujne seje jezijo
               zaradi domnevnega vpletanja politike ali vplivanja politike celo na revizijsko
               komisijo. Če skušamo vztrajati pri tistem, kar je bilo tudi s strani Univerze v
               Mariboru rečeno, da so njihove odločitve strokovne, potem mora ostati 4. sklep tak,
               da bomo koherentni in, da bomo sledili njihovim težnjam. Mi se kot odbor in kot
               koalicijske stranke ne želimo politično vpletati v odločitve. Hvala.</p>
            </sp>
            <sp xml:id="SDT5-Skupna-2010-12-21.sp78">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo dajem gospodu Grillu, z opravičilom, ker je pač pri meni prišlo do
               refleksa dunajskega bontona pa sem dal ženski prednost in zato je imela gospa Potrata
               prednost. Se pravi, gospod Grill, prosim.</p>
            </sp>
            <sp xml:id="SDT5-Skupna-2010-12-21.sp79">

               <speaker>IVAN GRILL:</speaker>

               <p>Hvala lepa. V bistvu to želim replicirati gospodu Slapniku. Ne vem ali ima težave
               gospod Slapnik s poslušanjem ali razumevanjem? Jaz mislim, da sem bil dovolj
               razumljiv, dovolj jasen, da v svoji razpravi nisem favoriziral, niti omenjal koga naj
               izberejo ali, da naj sploh izberejo v tem postopku zdaj kot je. Poleg tega pa sem
               tudi zelo jasno povedal, da ne poznam nobenega izmed teh izvajalcev, ki so tukaj
               navedeni. Zato sam ne morem komentirati ali pa kakor koli zdaj sploh tiste teze, ki
               jih tukaj, potrditi ali zanikati kdo je s kom kaj seveda tudi povezan. Ni moja vloga
               lobista, ne želim biti. Želim pa samo to, da se preide iz moralne podpore, ki jo vsi
               tukaj vehementno<stage type="mag"/> (Nadaljevanje) navajate,
               ampak konkretnim akacijam, da se ta problem tudi razreši. Tako, da vse tiste
               insinuacije in podtikanja odločno zavračam. Hvala lepa.</p>
            </sp>
            <sp xml:id="SDT5-Skupna-2010-12-21.sp80">

               <speaker>PREDSEDNIK MAG. BRANKO GRIMS:</speaker>

               <p>Hvala. Glede na to, da sem ... Še gospod dr. Rozman. Prosim.</p>
            </sp>
            <sp xml:id="SDT5-Skupna-2010-12-21.sp81">

               <speaker>DR. IVAN ROZMAN:</speaker>

               <p>Jaz bi rekel mogoče samo, mogoče samo eno stvar. Na univerzi, normalno, bomo ta
               projekt peljali z vso vestnostjo naprej. Verjetno bodo odločitve državne revizijske
               komisije prišle sorazmerno v kratkem pa pričakujem, da bodo zopet zapisane tako, da
               na koncu koncev bo zopet vprašanje kako se dejansko odločit in univerza bo zopet
               morala prevzeti breme, se odločati na podlagi nečesa, ki ne bo dovolj jasno
               opredeljeno pa bi si zelo želeli, da bi dejansko dobili rešitev, ker za univerzo je
               popolnoma vseeno kdo je v končni fazi izvajalec in bi dejansko tudi kasneje, ko bi
               prihajalo do problemov, ko problemi bodo v poteku same gradnje, potem kljub temu na
               nek način tudi prevzema mogoče nekoliko kasneje, vsaj del odgovornosti. Ker, če tega
               tako ne bo, potem bo univerza v zelo težkem položaju in ne želim si, da potem ta
               položaj potem tudi kasneje eskalira v kakšne neljube zaplete. Hvala lepa.</p>
            </sp>
            <sp xml:id="SDT5-Skupna-2010-12-21.sp82">

               <speaker>PREDSEDNIK MAG. BRANKO GRIMS:</speaker>

               <p>Hvala. Kolegi, dajmo še malo, prosim, potrpljenja. Ker sem ta del vodil, sem sebe dal
               na konec, dovolite še meni par besed. Jaz mislim, da zelo dragoceno je bilo to, da se
               je izkazalo, da mislim, da obstaja zelo širok konsenz, kar ste že mnogi opazili, pri
               podpori, prizadevanjem za izgradnjo mariborske Medicinske fakultete pa tudi mislim,
               da je bilo zelo dobro tisto, kar je formuliral predstavnik Medicinske fakultete iz
               Ljubljane. Namreč gre za to, da damo predvsem priložnost našim otrokom, da omogočimo,
               da se poveča število študentov, da jim damo najboljše možne pogoje in, da na ta način
               odpade potreba po hitrem uvozu ljudi iz tujine, pri čemer seveda so tudi določene
               pasti, na katere smo nekateri opozarjali. Je pa to ena začasna rešitev, ki je jasno
               nujna.</p>
               <p>Ampak poglejte gospe in gospodje, ta konsenz je lahko širši kot se zdi, zato
               dovolite, da opozorim na nekatere vidike te razprave, ki so bili čisto prezrti.
               Recimo vsaj 2 poslanca iz vrst SD, Socialnih demokratov, sta govorila, da ni dobro,
               citiram, "če je direktna povezava med vodstvom univerze in neko politično stranko" in
               gospe in gospodje, tukaj se absolutno strinjam z njim in ni dobro, če je na čelo neke
               univerze izvoljen predsednik ene politične stranke oziroma Zaresa, če sem konkreten,
               kot se je zdaj zgodilo v Mariboru, tukaj dajem kolegom iz SD-ja čisto prav, kar je
               potem zelo očitno, da prihaja ena .../Nerazumljivo./... med politično stranko na čelo
               univerze. Še več, potem je zelo težko zagovarjati plenilsko logiko ministra, ki
               očitno svoje strankarske funkcionarje nastavlja na čelo univerze in iz tega vidika
               gospoda Slapnika tudi zelo razumem, vendar se je zelo grdo zagovoril, ko je rekel, da
               pač je tukaj to v korist bilo neke družine. Veste, če bi pozorno poslušal, bi slišal,
               da je bilo to podjetje vrnjeno v postopek na zahtevo državne revizijske komisije in,
               če ima on take podatke o tem podjetju, potem je očitno državna revizijska komisija
               edini lobist tiste družine po logiki, ki jo je on razvil. Sem pa trdno prepričan, da
               je ta logika napačna, ampak razumem pa njegovo stisko v tem delu. Moram reči, da se
               kot rečeno, s tistimi, ki ste na spornost takih povezav zelo opozarjali, se zelo
               strinjam.</p>
               <p>Za konec pa iskreno upam, da bo prišlo do čim prejšnje izgradnje, bi pa v tem okviru
               opozoril tudi na sklepe, ki so pred nami. Namreč nekateri stre izrazito postavljali
               pod vprašaj 4. sklep, tako kot smo ga predlagali predlagatelji. Ampak ravno tisti bi
               zaradi dejstva, ki sem ga povedal, da je sedanji izvajalec izbrani ponudnik, ki ste
               ga nekateri tudi postavljali pod vprašaj, bil vrnjen v postopek na zahtevo državne
               revizijske komisije, da je torej šlo za uresničevanje sklepov državne revizijske
               komisije, bi morali biti ja zainteresirani, da se sprejme ta 4. sklep, da torej
               pristojen odbor Državnega <stage type="mag"/> (Nadaljevanje)
               zbora to osvetli tudi iz tega zornega kota, da se malo pogleda, pa v okviru
               nadzorstvenih in pa drugih funkcij, ki jih ta odbor ima, tudi to ravnanje in, da se
               oceni morebitne posledice, pozitivne in negativne, tudi morebitne škodljive posledice
               tega ravnanja, ki je sledilo sklepom državne oziroma pomenilo uresničevanje sklepov
               državne revizijske komisije. Tako, da mislim, da bi vsekakor to veljalo podpreti z
               vaše strani, če ste resno mislili s temi opozorili.</p>
               <p>Drugo bi pa še opozoril, da v sklepih sta 1. in 3. sklep v obeh predlogih sklepov
               dejansko identična, če jih pozorno preberemo, praktično gre za povsem identično
               vsebino in gre najbrž bolj za vprašanje političnega prestiža. Pri drugem sklepu pa
               nekaj pogrešam v predlogu sklepov, ki jih je dala koalicija. Opozorilo v zvezi z
               evropskimi sredstvi. Kajti ta evropska sredstva se lahko postavijo pod vprašaj zaradi
               vseh teh zapletov o katerih smo sedaj govorili. Toliko z moje strani. Vsekakor bom
               sam glasoval za vse sklepe, ki so dani s strani Poslanske skupine SDS. Glede ostalega
               pa bomo videli kakšno bo glasovanje, upam, da ne bo šlo predvsem za politični
               prestiž. Predlagam pa tudi, da o vsakem sklepu glasujemo posebej, tako kot to določa
               Poslovnik. Replika. Prosim gospod Slapnik.</p>
            </sp>
            <sp xml:id="SDT5-Skupna-2010-12-21.sp83">

               <speaker>TADEJ SLAPNIK:</speaker>

               <p>Hvala lepa. Mislim, da je zelo korektno, da glede na to, da gospoda Rebolja(?) ni
               tukaj in, da ste mu pač pripisali ene oznake, ki ne držijo, pač povem, da je gospod
               Rebolj(?), preden je kandidiral za rektorja, odstopil iz funkcije, ki jo je opravljal
               v mestnem odboru v Mariboru, da so o njegovi primernosti, gospod Grims, presojali
               tisti, ki so lahko, kot neodvisni delegati, tako profesorji, kot študenti, da je
               odločitev bila sprejeta in, da osebno pričakujem tudi zagotovo nov veter v pozitivni
               smeri in tudi eno veliko upanje za to univerzo tudi na podlagi tega, ker poznamo
               gospoda Rebolja. Verjamem pa, da veliko več upanja v njem vidijo njegovi sodelavci,
               njegovi kolegi profesorji, ki so ga na to funkcijo tudi izvolili in, da ne dovolim,
               gospod Grims, da boste danes brez kakršnih koli argumentov črnili ali pa nakazovali,
               da je gospod Rebolj(?) kakor koli tisti, ki bo kot rektor karkoli v teh postopkih
               zapletal ali pa kakorkoli peljal v kakršne koli nečedne posle.</p>
               <p>Verjamem, da, gospod Grims, vsa je izziv, ki sem ga postavil pred gospoda Grilla pa
               tudi pred vas, razburil do te mere, da ste pač reagirali tako kot ste, to v tem
               Državnem zboru ni nič novega. Verjamem pa, da bodo naslednji meseci pokazali, da je
               tudi ta sprememba, ki se je zgodila na volitvah na Univerzi v Mariboru, zagotovo
               pozitivna.</p>
            </sp>
            <sp xml:id="SDT5-Skupna-2010-12-21.sp84">

               <speaker>PREDSEDNIK MAG. BRANKO GRIMS:</speaker>

               <p>Še gospod Frangež se je javil. Ne? Potem pa dovolite samo še meni kratko
               razpravo.</p>
               <p>Prvič, jaz nisem reagiral na drugo, kot na očiten nesmisel, ki je izhajal iz
               podatkov, ki so bili že tukaj predstavljeni. Gospod .../Nerazumljivo./... in je pač
               vašo izjavo postavil v kaj zabavno luč. Namreč še enkrat opozarjam, sedanji
               izvajalci, tako kot je predstavnik Univerze v Mariboru zelo jasno povedal, bil vrnjen
               v proceduro na zahtevo državne revizijske komisije, ki ste jo vsi ves čas poudarjali
               kot edini korekten faktor. Drugo je pa izredno podtikanje, ko ste rekel, da sem v
               kakršni koli smeri namigoval, da bo sedanji rektor delal tako ali drugače. O tem
               sploh nisem govoril. Govoril sem o vtisu, spoštovani gospod Slapnik, ki nastaja in na
               katerega so opozorili, po mojem mnenju, s tem opozorili o spornosti navezave med
               vodstvom in neko politično stranko, nekateri poslanci SD-ja. Če pa že želite, bi
               lahko tako razumel, take sklepe, z vaše strani, ker ta 4. sklep govori, da naj
               Univerza v Mariboru ravna v skladu s predpisi in pravili kohezijske politike. Ne vem
               ali postavljate novoizvoljenega rektorja v čuden položaj, da mu pripisujete, da
                  <stage type="mag"/> (Nadaljevanje) ne bo tako ravnal. Jaz sem
               prepričan, da bo tako ravnal in, da mu delate krivico. Če pa želite, pa lahko tak
               sklep tudi seveda sprejmete, to ni noben problem.</p>
               <p>Če razprave ni več, potem razpravo zaključujem in prehajamo na odločanje. Mora pa
               vsak odbor posebej odločati in prepuščam najprej odločitev Odboru za zdravstvo.
               Gospod Germič, prosim.</p>
            </sp>
            <sp xml:id="SDT5-Skupna-2010-12-21.sp85">

               <speaker>PREDSEDNIK LJUBO GERMIČ:</speaker>

               <p>Torej, odločitev o glasovanju, predlagam, da glasujemo o vsakem predlogu sklepa
               posebej; in najprej, potem gremo skozi predloge sklepov, ki so bili predloženi s
               sklicem, nato pa glasujemo še o predloženih sklepih, ki ste jih danes dobili na mizo,
               torej koalicijskih poslanskih skupin, SD, Zares, LDS in DeSUS. Torej lahko zaključimo
               razpravo o sklepih, da ne bi potem, ko glasujemo, v fazi glasovanja, ponovno
               odpirali? V redu.</p>
               <p>Ni več prijavljenih, torej zaključujemo razpravo in prehajamo na glasovanje o
               sklepih.</p>
               <p>Na glasovanje dajem najprej 1. sklep iz gradiva, ki je bilo predloženo za sklic. Samo
               preverimo, če smo sklepčni. Smo sklepčni. V redu. Potem glasujemo člani Odbora za
               zdravstvo.</p>
               <p>Kdo je za 1. sklep iz gradiva, predlagatelj Poslanska skupina SDS? (4 člani.) Proti?
               (6 članov.)</p>
               <p>Predlog sklepa ni sprejet.</p>
               <p>Jaz bi samo prosil, da glasujejo tisti, ki so člani odbora oziroma, ki so nadomestni
               člani. Za zdravstvo.</p>
               <p>Torej sklep ni sprejet.</p>
               <p>Glasujemo o drugem predlogu sklepa, predlagatelja Poslanske skupine SDS.</p>
               <p>Kdo je za? (4 člani.) Proti? (7 članov.)</p>
               <p>Predlog sklepa ni sprejet.</p>
               <p>Glasujemo o predlogu 3. sklepa, Poslanske skupine SDS.</p>
               <p>Kdo je za? (4 člani.) Proti? (7 članov.)</p>
               <p>Predlog sklepa ni sprejet.</p>
               <p>Glasujemo še o 4. predlogu sklepa.</p>
               <p>Kdo je za? (4 člani.) Proti? (7 članov.)</p>
               <p>Tudi ta predlog sklepa ni sprejet.</p>
               <p>Sedaj glasujemo o predlogih sklepov štirih poslanskih skupin. Na glasovanje dajem
               predlog 1. sklepa.</p>
               <p>Kdo je za? (9 članov.) Proti? (Nihče.)</p>
               <p>Glasujemo o predlogu 2. sklepa.</p>
               <p>Kdo je za? (11 članov.) Proti? (Nihče.)</p>
               <p>Predlog sklepa je sprejet.</p>
               <p>Potem glasujemo o 3. sklepu.</p>
               <p>Kdo je za? (11 članov.) Proti? (Nihče.)</p>
               <p>Predlog sklepa je sprejet.</p>
               <p>Sedaj imamo pa 4. predlog sklepa, katerega bi glasovali najprej z dopolnitvijo, ki jo
               je predlagal gospod Cukjati. Če bo sprejet ta sklep, potem je predlog 4. sklepa
               koalicije brezpredmeten. Lahko tudi kot amandma sprejmemo to k 4. sklepu. Gospod
               Cukjati, imate obrazložitev glasu. Da; pa preden še kar koli rečemo, k temu 4. sklepu
               je dodano besedilo, da se pristojnemu organu doda vejica, od ministrstev pa, da ne
               vplivajo na izbiro<stage type="mag"/> (Nadaljevanje) določenega
               ponudnika. Potem bomo najprej glasovali o amandmaju k temu sklepu. Gospod Cukjati,
               imate obrazložitev glasu. Prosim.</p>
            </sp>
            <sp xml:id="SDT5-Skupna-2010-12-21.sp86">

               <speaker>FRANCE CUKJATI:</speaker>

               <p>Mi nič ne trdimo in tudi nimamo nobenih dokazov, da katero od ministrstev kadar koli
               je, ali sedaj ali v bodoče bo vplivalo na izbiro določenega ponudnika. Nimamo nobenih
               dokazov. Tako kot nimamo dokazov, da mariborska univerza dela v nasprotju z
               pravnomočnimi odločitvami državne revizijske komisije in menim, da je to zelo
               korekten predlog in upam, da se ga koalicija ne boji. V kolikor tega amandmaja ne bo
               podprla, potem bo upravičen sum, da se tega priporočila sedanja koalicija boji.</p>
            </sp>
            <sp xml:id="SDT5-Skupna-2010-12-21.sp87">

               <speaker>PREDSEDNIK LJUBO GERMIČ:</speaker>

               <p>Hvala gospod Cukjati. Torej glasujemo o amandmaju k predlogu 4. sklepa.</p>
               <p>Kdo je za? (4 člani.) Proti? (7 članov.)</p>
               <p>Predlog amandmaja ni sprejet.</p>
               <p>Sedaj glasujemo o predlogu 4. sklepa. Dajem predlog na glasovanje.</p>
               <p>Kdo je za? (7 članov.) Proti? (4 člani.)</p>
               <p>Predlog sklepa je sprejet.</p>
               <p>Torej Odbor za zdravstvo je glasoval o vseh predloženih predlogih sklepov. Predajam
               besedo gospodu Grimsu.</p>
            </sp>
            <sp xml:id="SDT5-Skupna-2010-12-21.sp88">

               <speaker>PREDSEDNIK MAG. BRANKO GRIMS:</speaker>

               <p>Hvala. Prehajamo na odločanje Odbora za visoko šolstvo, znanost in tehnološki razvoj.
               Jaz prosim, da glasujete samo tisti, ki bodisi sodelujete s pooblastili, bodisi ste
               redni člani, da ne bo nastala zmešnjava. Glede na proceduro, ki je predpisana,
               opozarjam, da prva sklepa v obeh primerih sta identična in ne bomo kršili Poslovnika
               z dvakratnim glasovanjem o istem sklepu, tako da bomo šteli, da bomo glasovali hkrati
               o obeh. Podobno je pri 3. sklepu, kjer sta vsebinsko enaka. Po Poslovniku ni možno o
               dveh vsebinsko enakih sklepih glasovati na isti seji dvakrat. Tako, da lepo prosim,
               da to upoštevate pri glasovanju, vse ostale pa se bo pač jasno potrebno odločati
               posebej.</p>
               <p>Želite besedo gospa Potrata? Obrazložitev glasu.</p>
            </sp>
            <sp xml:id="SDT5-Skupna-2010-12-21.sp89">

               <speaker>MAG. MAJDA POTRATA:</speaker>

               <p>Seveda želim. Gospod predsednik, poglejte, vi ste v predlaganem gradivu v sklepih
               vedno omenjali oba odbora. Nihče ni trdil, da besedilno ni prvi sklep identičen, s
               tem, da je poimenovan samo Odbor za visoko šolstvo. Zato je tudi tako treba
               glasovati, ker ne glasujemo z dvema odboroma. Tisto, kar pa delate in zavajate pa je,
               da trdite, da je tretji sklep v imenu koalicijskih, identičen tistemu, ki ga imate.
               Če bi natančno prebrali bi videli, da obstaja razlika, zato vztrajam pri tem, da
               glasujemo o 3. sklepu posebej.</p>
            </sp>
            <sp xml:id="SDT5-Skupna-2010-12-21.sp90">

               <speaker>PREDSEDNIK MAG. BRANKO GRIMS:</speaker>

               <p>Hvala. Jasno je, da vsak odbor odloča o sklepih, ki se nanašajo nanj in samo nanj. Če
               je bil enoten predlog sklepov, je bilo, jasno z namenom, ker gre tukaj za skupnost
               dveh odborov, drugače bi moralo biti 8 predlogov sklepov; dajmo biti racionalni. Sta
               pa prva sklepa v obeh primerih povsem identična. Jaz osebno moram reči in tudi služba
               se tukaj ne strinja z gospo Potrato. Da pa ne bomo po nepotrebnem zavlačevali, lahko
               o 3. sklepu tudi glasujemo posebej.</p>
               <p>Najprej dajem na glasovanje sklep, ki se glasi, s tem povzemam oba prva predloga
               sklepov. Odbor za visoko šolstvo, znanost in tehnološki razvoj se je seznanil z
               izvajanjem projekta operacije Novogradnja Medicinske fakultete Univerze v
               Mariboru.</p>
               <p>Kdo je za ta sklep? (11 članov.) Proti? (Nihče.)</p>
               <p>Ta sklep je soglasno sprejet.</p>
               <p>Potem gremo po vrstnem redu, tako, kot so bili sklepi predlagani. Drugega dajem na
               glasovanje. Drugi od predlaganih sklepov s strani predlagatelja.</p>
               <p>(Kdo je za? (3 člani.) Proti? (9 članov.) <stage type="mag"/>
               (Nadaljevanje) Sklep ni izglasovan.</p>
               <p>Dajem na glasovanje tretji po vrsti od predlaganih sklepov s strani
               predlagatelja.</p>
               <p>Kdo je za predlagani sklep? (3 člani.) Proti? (9 članov.)</p>
               <p>Sklep ni izglasovan.</p>
               <p>Dajem na glasovanje še zadnjega, 4. od predlaganih sklepov s strani
               predlagatelja.</p>
               <p>Kdo je za predlagani sklep? (3 člani.) Proti? (10 članov.)</p>
               <p>Sklep ni izglasovan.</p>
               <p>Zdaj gremo še o zadnjih treh sklepih s strani poslanskih skupin koalicije. Najprej
               glasujemo o drugem od predlaganih sklepov s strani koalicije.</p>
               <p>Kdor je za predlagani sklep, naj to prosim potrdi z dvigom rok? (10 članov.) Proti?
               (3 člani.)</p>
               <p>Na glasovanje dajem 3. po vrsti od predlaganih sklepov s strani koalicije.</p>
               <p>Kdo je za? (11 članov.) Proti? (Nihče.)</p>
               <p>Sklep je soglasno sprejet.</p>
               <p>Sedaj dajem na glasovanje najprej amandma, tako kot je bil prej predstavljen, k 4.
               sklepu.</p>
               <p>Kdo je za predlagani amandma? (3 člani.) Proti? (10 članov.)</p>
               <p>Potem dajem na glasovanje sklep, tako kot je bil predložen s strani poslanskih
               skupin.</p>
               <p>Kdo je za predlagani sklep? (10 članov.) Proti? (Nihče.)</p>
               <p>Ugotavljam, da je s tem glasovanje zaključeno.</p>
               <p>Kar se tiče dela Odbora za visoko šolstvo, znanost in tehnološki razvoj, to sejo
               zaključujem. Hvala vsem za udeležbo. Dajem pa še besedo predsedniku Odbora za
               zdravstvo, ki želi proceduralno še neko opozorilo. Prosim.</p>
            </sp>
            <sp xml:id="SDT5-Skupna-2010-12-21.sp91">

               <speaker>PREDSEDNIK LJUBO GERMIČ:</speaker>

               <p>Hvala lepa. Glede na to, da je bilo omenjeno, da je bil kršen Poslovnik, bi jaz
               opozoril na točno dikcijo predloga predlaganih sklepov. Na Odbor za zdravstvo smo
               imeli sklepe iz delovnega gradiva, ki so se nanašali na oba odbora in imeli smo
               predlog sklepov poslanskih skupin koalicije. Medtem, ko predlogov sklepov, ki bi bili
               povezani z delovnim gradivom, se pa nanašajo samo na Odbor za visoko šolstvo, znanost
               in tehnologijo, in jaz sem to dosledno upošteval in sem na glasovanje dajal predloge
               sklepov, ki so bili v delovnem gradivu. Vsaj jaz sem tako razumel. Ja, ampak so ti
               sklepi ...</p>
            </sp>
            <sp xml:id="SDT5-Skupna-2010-12-21.sp92">

               <speaker>PREDSEDNIK MAG. BRANKO GRIMS:</speaker>

               <p>Hvala vsem za udeležbo. Dovolite, da zaželim vsem čim bolj lep in miren božič.
               Čestitam ob dnevu samostojnosti in enotnosti; in sreče in zdravja v novem letu 2011.
               Mariboru pa želim Medicinsko fakulteto čim prej. Srečno.</p>
               <p>(Seja je bila končana 21. decembra 2010 ob 14.37 uri.)</p>
            </sp>
         </div>
      </body>
   </text>
</TEI>
