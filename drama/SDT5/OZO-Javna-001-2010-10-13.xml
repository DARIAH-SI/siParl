<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZO-Javna-001-2010-10-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">8C5DAA546FA95AF2C12577A7002CE8DA</idno>
               <idno type="custom" subtype="day">E6BD5A7CB1C7EA0FC12577C0003DE531</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=E6BD5A7CB1C7EA0FC12577C0003DE531</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZO-Javna-001-2010-10-13.OZO" n="001">
               <name>Javna predstavitev</name>
               <date when="2010-10-13"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZO-Javna-001-2010-10-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZO-Javna-001-2010-10-13.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OBRAMBO</stage>
            <stage type="title">JAVNA PREDSTAVITEV MNENJ O PREDLOGU RESOLUCIJE O SPLOŠNEM DOLGOROČNEM PROGRAMU RAZVOJA IN OPREMLJANJA
            SLOVENSKE VOJSKE DO LETA 2025, (ReDPROSV25), druga obravnava, EPA 1138-V</stage>
            <stage type="date">(13. oktober 2010)</stage>
            <stage type="chairman">Sejo je vodil Jožef Jerovšek, predsednik odbora.</stage>
            <stage type="time">Seja se je pričela ob 10.03.</stage>


            <sp xml:id="SDT5-OZO-Javna-001-2010-10-13.sp1">

               <speaker>PREDSEDNIK JOŽEF JEROVŠEK:</speaker>

               <p>Lep pozdrav vsem prisotnim v tej dvorani. Pričenjam javno predstavitev mnenj o
               Predlogu resolucije o splošnem dolgoročnem programu razvoja in opremljanja Slovenske
               vojske do leta 2025, ki jo organizira Odbor za obrambo, kot matično delovno telo za
               obravnavo tega predloga resolucije. Odbor je odločitev za organizacijo te javne
               predstavitve mnenj sprejel še pred pričetkom druge obravnave predloga
                  resolucije na svoji 15.
               seji, 9. septembra 2010. Pozdravljam vse prisotne udeleženke in udeležence javne
               predstavitve mnenj, še zlasti ministrico za obrambo in njene sodelavce. Pozdravljam
               tudi vse prisotne predstavnike sredstev obveščanja.</p>
               <p>Naj povem, da je javna predstavitev seveda odprta vsem zainteresiranim udeležencem.
               Vabila pa smo poslali naslednjim inštitucijam ali pa posameznikom, poslankam in
               poslancem Državnega zbora, Vladi Republike Slovenije, Ministrstvu za obrambo,
               Ministrstvu za zunanje zadeve, Ministrstvu za notranje zadeve, Državnemu svetu
               Republike Slovenije, Fakulteti za družbene vede, Katedra za obramboslovje, Fakulteti
               za varnostne vede, Urad predsednika republike, Kabinet predsednika Vlade, Zveza
               slovenskih častnikov, predstavnikom peticije "Ukinimo vojsko" - Uredništvo Mladine,
               Mirovnemu inštitutu.</p>
               <p>Namen današnje javne predstavitve mnenje je pridobiti mnenja in stališča o predlogu
               resolucije o splošnem dolgoročnem programu razvoja in opremljanja Slovenske vojske,
               do leta 2025, kot podlago za drugo obravnavo na matičnem delovnem telesu, predvsem pa
               pridobiti stališča strokovne in širše javnosti o vprašanjih, ki so izrecno
               izpostavljena v sklicu javne predstavitve mnenj. Nimam natančnih podatkov, ampak
               mislim, da se je prvič zgodilo, da je javna predstavitev mnenj sklicana o predlogu
               resolucije, neke resolucije, navadno se to dogaja z zakonskimi predlogi. vendar
               mislim, da je ta praksa ali pa to pozitivno. Resolucija o splošnem, dolgoročnem
               programu razvoja in opremljanja Slovenske vojske do leta 2025 je najvišji razvojno
               spremljevalni dokument, namenjen Slovenski vojski in hkrati tudi dolgoročni planski
               dokument, ki opredeljuje dolgoročne strateške okvirje glede potrebnih obrambnih
               virov, večje spremembe v statutih Slovenske vojske in prioritete na področju razvoja
               zmogljivosti, kar predstavlja podlago za dolgoročni razvoj in opremljanje Slovenske
               vojske.</p>
               <p>Predlog nove resolucije o splošnem dolgoročnem programu razvoja in opremljanja
               Slovenske vojske do leta 2025, po zagotovilih vlade bolj realno odraža spremenjen
               varnostne razmere, saj je usklajen s trenutnimi in pričakovanimi varnostnimi
               razmerami, demografskimi trendi, ter projekcijami kadrovskih in finančnih virov.
               Predlogu resolucije je dan poudarek takšnemu razvoju Slovenske vojske, ki bo omogočil
               njeno skupno delovanje v večnacionalnem vojaškem okvirju znotraj kolektivne obrambe,
               ter skupne varnostne in obrambne politike. Taka zagotovila vseh niso prepričala, zato
               so se odzvali nekateri pobudniki javne predstavitve mnenj, najprej pri razpravi o
               peticiji Ukinimo vojsko, na Komisiji za peticije, človekove pravice in enake možnosti
               in potem je bil predlog sprejet na Odboru za obrambo. Za to javno predstavitev, smo
               tako na odboru kot tudi po pozivu za dostavo vprašanj oblikovali nabor vprašanj, ki
               so skupaj, ste dobili zainteresiranih 14 vprašanj. Jaz jih bom še enkrat prebral.</p>
               <p>Prvo, kakšni naj bodo dolgoročni cilji in prioriteta razvoja Slovenske vojske? Drugo,
               kakšna naj bosta obseg in struktura Slovenske vojske? Tretje, kakšen naj bo prihodnji
               razvoj zmogljivosti Slovenske vojske? Četrto, kako zagotoviti potrebne kadrovske,
               materialne in finančne vire za razvoj Slovenske vojske? Peto, kakšna naj bo
               dolgoročna kadrovska politika v Slovenski vojski v luči pokojninske reforme? Šesto,
               kako naj se Slovenska vojska učinkovito odziva na spremembe v mednarodnem varnostnem
               okolju? Sedmo, ali se bo varnost Slovenskih vojakov v misijah na podlagi predvidenega
               razvoja Slovenske vojske in njene opremljenosti povečevala ali zmanjševala? Osmo,
               kakšna naj bo vloga Slovenske vojske v Natovih odzivnih silah in bojnih skupinah EU?
               Deveto, ali je v resoluciji dovolj definirana vloga nacionalne obrambe? Teh devet
               vprašanj nekako izhaja iz same resolucije in smo jih pač povzeli v strokovnih službah
               odbora.</p>
               <p>Deseto vprašanje, ali drži teza, da zaradi sodelovanja Slovenske vojske v misiji v
               Afganistanu obstajajo skrita ozadja predlogov in rešitev, ki izhajajo iz te
               resolucije?  Ta teza je bila
               podana na tiskovni konferenci stranke Zares. Na eni strani so v predlogu resolucije
               dovolj jasno definirani sodobni konflikti, ki narekujejo, usmerjajo razvoj Slovenske
               vojske. In ali predlog k temu ustrezno ureja dolgoročne razvojne cilje in prioritete
               razvoja Slovenske vojske? Ali predlog resolucije dovolj jasno določa naloge Slovenske
               vojske pri zagotavljanju varnosti, obrambe države v skladu z ustavno določenimi
               načeli mirovne politike, kulture, miru in ne nasilja? 13. Ali predlog resolucije
               predvideva preoblikovanje Slovenske vojske iz obrambne v ekspedicijsko vojsko? In 14.
               Ali predlagana integracija vojaškega in upravnega dela Ministrstva za obrambo
               Republike Slovenije zagotavlja ustrezen nadzor nad Slovensko vojsko? Kot je to že
               bilo v javnih sredstvih objavljeno so bila ta vprašanja poslana iz Poslanske skupine
               stranke Zares ta zadnja štiri vprašanja.</p>
               <p>Še nekaj tehničnih podatkov. Uvodno predstavitev predloga resolucije bo podala dr.
               Ljubica Jelušič, ministrica za obrambo. K temu uvodnemu delu bo sledila razprava,
               vprašanja in komentarji udeleženk in udeležencev. Vse, ki bi radi razpravljali
               prosim, da izpolnite prijavnico k razpravi, ki jo imate pred seboj na klopeh ter mi
               jo oddate tako da bom lahko vsakega od napovedanih razpravljavk in razpravljavcev
               tudi predstavil. Vse razpravljavce prosim, da svoje razprave omejijo na 7 minut. O
               razpravi bo pripravljen magnetogramski zapis predstavitve, ki ga bodo članice in
               člani odbora ter predlagatelji zakona prejeli kot gradivo k predlogu resolucije za
               obravnavo na seji odbora. Odmor med javno predstavitvijo ni predviden. Obveščam pa
               vas, da si med potekom predstavitve mnenj v avli pred dvorano lahko postrežete s
               sokovi in vodo. Prehajamo na uvodno predstavitev predloga resolucije. Besedo dajem
               ministrici za obrambo, dr. Ljubici Jelušič. Izvolite, gospa ministrica.</p>
            </sp>
            <sp xml:id="SDT5-OZO-Javna-001-2010-10-13.sp2">

               <speaker>DR. LJUBICA JELUŠIČ:</speaker>

               <p>Predsednik, spoštovani zbor, gospe in gospodje lep pozdrav vsem skupaj! Tako kot je
               spoštovani predsednik že napovedal je glavni namen današnje predstavitve mnenj v tem,
               da pridobimo relevantna mnenja in stališča strokovne in širše javnosti glede predloga
               resolucije o splošnem dolgoročnem programu razvoja in opremljanja Slovenske vojske,
               in sicer do leta 2025.</p>
               <p>Naj uvodoma izpostavim, da sem vesela vseh, ki ste se danes zbrali na tej
               predstavitvi, da pa se mi zdi pomembno, da so z nami tudi kolegi in kolegice, ki so
               slušatelji šeste generacije generalštabnega programa Slovenske vojske, ki so z nami v
               okviru predmeta varnostni sektor in družba in v okviru predmeta vojaška strategija.
               Namreč, njihova naloga v prihodnjih letih do leta 2025 bo, da bodo uresničevalci
               resolucije o kateri se danes pogovarjamo in njihova naloga je tudi videti, razumeti
               in spremljati kako v resnici v praksi poteka parlamentarni nadzor in tudi nadzor
               širše javnosti nad razvojem oboroženega sistema oziroma nad oboroženimi silami v
               celoti.</p>
               <p>Preden se lotimo vsebine dokumenta je prav, da povemo, da smo strokovni vidik
               obravnavanega dokumenta zagotovili tako, da smo pridobili številna znanja, izkušnje
               tako na nacionalni kot tudi na mednarodni ravni, in sicer s področja priprave
               tovrstnih dokumentov. Opirali smo se na nacionalne, strateške, razvojno usmerjevalne
               dokumente v naši državi, in sicer v drugih resorjih, opirali smo se tudi na
               primerljive tuje dokumente in predvsem pri tem upoštevali vodila, ki so zapisana v
               dokumentih držav članic zavezništva Zveze Nato in pa članic Evropske unije.
               Upoštevali smo znanje, ki se je nabralo na Ministrstvu za obrambo v preteklih letih
               in desetletjih in v Slovenski vojski upoštevali smo tudi ugotovitve za katere smo v
               letu 2010 porabili skoraj celo leto, in sicer potekala je takrat velika interna
               revizija vseh procesov delovanja Ministrstva za obrambo v okviru strateškega pregleda
               obrambnega resorja 2009. Se pravi, da smo strokovno gledano v nastajanje tega
               dokumenta vložili  ogromno časa
               in proučevanj analiz notranjega delovanja našega sistema.</p>
               <p>Tudi političnemu vidiku zagotavljanja ustreznosti tega dokumenta smo posvetili veliko
               pozornosti. In sicer, najprej smo ta dokument potrdili znotraj Ministrstva za
               obrambo, potem smo ga medresorsko uskladili z vsemi drugimi resorji Vlade Republike
               Slovenije. Potem smo ga poslali v razpravo in dopolnitev Sekretariatu Sveta za
               nacionalno varnost ter svetovalcu za obrambne zadeve Vrhovnega poveljnika obrambnih
               sil Republike Slovenije. Potem je bil dokument v razpravi in potrjen na Svetu za
               nacionalno varnost, obravnavan in potrjen je bil na Vladi Republike Slovenije. Potem
               je bil obravnavan in potrjen v vseh poslanskih skupinah koalicijskih strank. Poleg
               tega pa smo dobili tudi široko politično soglasje v mnenju Državnega sveta, in sicer
               27.9.2010.</p>
               <p>Želeli bi tudi poudariti, da smo pri graditvi, pri nastajanju tega dokumenta
               upoštevali tako ugotovitve iz strateškega pregleda obrambnega resorja, vseh
               dokumentov z mednarodno primerjalnega vidika. Upoštevali pa smo tudi dokument, ki je
               pravzaprav temeljni usmerjevalni dokument za področje nacionalne varnosti, in sicer
               Resolucijo o strategiji nacionalne varnosti, ki jo je Državni zbor Republike
               Slovenije sprejel marca letos. Ta dokument je za resolucijo, ki jo danes obravnavamo,
               ključnega pomena, kajti v njem je zapisanih veliko izhodišč, ki jih je treba že
               realizirati v okviru Resolucije o SDPRO in kasneje tudi z drugimi planskimi
               dokumenti.</p>
               <p>Kar se tiče transparentnosti, naj povemo, da smo predlog resolucije objavili na
               Ministrstvu za obrambo na spletnih straneh ministrstva aprila letos. Dejanska javna
               razprava o tem dokumentu pa teče od 29. junija 2010 dalje, ko je bil dokument potrjen
               na Vladi in je bil potem tudi na spletnih straneh objavljen za potrebe javne
               razprave. Ves čas smo s strokovnjaki na Ministrstvu za obrambo, zlasti v okviru
               Direktorata za obrambno politiko in v okviru Generalštaba Slovenske vojske spremljali
               vse odzive javnosti na objavljene dokumente.</p>
               <p>Kar se tiče vsebine dokumenta in njegove vloge v nacionalno-varnostnem sistemu,
               moramo povedati, da gre za najvišji razvojno usmerjevalni dokument, ki je namenjen
               Slovenski vojski. Da je to hkrati tudi dolgoročni planski dokument. Dolgoročno namreč
               opredeljuje obrambne vire, obseg, strukturo Slovenske vojske in prednostna področja
               razvoja zmogljivosti, seveda v skladu z že sprejeto Resolucijo o strategiji
               nacionalne varnosti Republike Slovenije.</p>
               <p>Ena od tematik, ki se odpirajo ob tej resoluciji, je vprašanje opredelitve
               mednarodnega varnostnega okolja in narave sodobnih konfliktov. Naj povem, da smo v
               sami resoluciji v okviru uvodnih poglavij na kratko opredelili mednarodno varnostno
               okolje, pa tudi naravo sodobnih konfliktov, da pa smo večino tistega, kar potrebujemo
               kot izhodišče za danes obravnavano resolucijo, imeli opredeljeno v okviru poglavja
               "Viri ogrožanja in tveganja nacionalne varnosti Republike Slovenije," kar je sestavni
               del Resolucije o strategiji nacionalne varnosti. Zato bo prav, da v bistvu oba
               dokumenta danes beremo skupaj, torej že sprejeto Resolucijo o strategiji nacionalne
               varnosti in danes obravnavano resolucijo.</p>
               <p>Pri oceni kompleksnih virov ogrožanja in tveganj v mednarodnem varnostnem okolju ter
               posledic smo upoštevali trenutno širše gospodarsko in politično okolje. Zavedali smo
               se, da je to gospodarsko okolje v odnosu do obrambnega resorja tako, da je obrambni
               resor vse manj prioriteten in da izgublja vire, da se zaradi gospodarske in finančne
               krize to pozna tudi pri razvoju Slovenske vojske. Danes dejansko govorimo o dilemi -
               večkrat je bila namreč v uvodnem nastopu predsednika Odbora za obrambo omenjena
               beseda "razvoj". Mislim, da danes govorimo o dilemi razvoja Slovenske vojske,
               zamrznitev razvoja Slovenske vojske ali nazadovanje Slovenske vojske. Lahko pa rečemo
               z veliko gotovostjo, da ko govorimo o primerjalnih dokumentih, ki so že nastali v
               Republiki Sloveniji, v povezavi s splošnim dolgoročnim programom razvoja in
               opremljanja Slovenske vojske, da moramo s tem v zvezi imeti pred očmi tudi dokument,
               ki je nastal leta 2004 oziroma potrjen je bil v Državnem zboru leta 2004. Lahko
               rečemo, da je od leta 2004 dalje  do sedaj se mednarodno varnostni položaj Republike
               Slovenije bistveno izboljšal. Okrepila se je varnostna pozicija Republike Slovenije,
               izboljšalo se je njeno varnostno stanje zaradi članstva v Evropski uniji in tudi
               zaradi članstva v zvezi Nato. Ker govorimo o našem članstvu v Evropski uniji in zvezi
               Nato, naj poudarim, da se ob tem, ko pišemo tovrstne dokumente, zavedamo svojega
               prispevka, slovenskega prispevka k skupni kolektivni varnosti in k skupni kolektivni
               obrambi, k čemur morajo prispevati vse države članice. Tudi mi se moramo tega
               zavedati in to narediti na način, da s svojim delovanjem krepimo svojo aktivno vlogo
               v zavezništvih in mednarodnih organizacijah. Seveda pa moramo krepiti tudi svojo
               verodostojnost v mednarodnih organizacijah, začenši z organizacijo Združenih narodov.
               Pojavljajo se dileme o tem, ali je ta dokument dovolj opredelil razmerje med
               kolektivno in nacionalno varnostjo, ali kolektivno obrambo in nacionalno obrambo.
               Trdimo, da je v tem dokumentu jasno opredeljeno, da se kolektivna in nacionalna
               varnost dopolnjujeta in nikakor ne izključujeta. Želimo tudi poudariti, da kolektivna
               varnost in kolektivna obramba nastajata še vedno na podlagi načela konsenza. Za to
               načelo se zavzemamo tudi sedaj, ko nastaja nov strateški koncept zveze Nato, ko
               nastajajo tudi drugi strateški koncepti preostalih mednarodnih organizacij. Ampak kar
               se tiče Republike Slovenije in vodstva Republike Slovenije, v vseh primerih, na vseh
               mednarodnih srečanjih in tudi pri nastajanju novega strateškega koncepta zveze Nato
               poudarjamo načelo konsenza kot enega od ključnih principov, zaradi katerih je
               Slovenija postala članica zavezništev in ki so naša vodila tudi za prihodnje
               delovanje v zavezništvih. Ko smo opredeljevali v dokumentu poslanstva Slovenske
               vojske, smo pri štirih poslanstvih, ki smo jih v ta dokument zapisali, samo za eno od
               teh zapisali, da zavezuje Slovensko vojsko za delovanje izven nacionalnega ozemlja
               Republike Slovenije. S tem smo želeli povedati, da je večina poslanstev Slovenske
               vojske v resnici namenjenih izpolnjevanju pričakovanj v zvezi z nacionalno obrambo, v
               zvezi s pomočjo sistemu zaščite in reševanja ob naravnih in drugih nesrečah in v
               zvezi z visoko stopnjo pripravljenosti naše vojske za potrebe nacionalne obrambe.</p>
               <p>Ko smo pisali dokument, smo se zavedali, da smo v okoliščinah pritiska na
               razpoložljiv obseg obrambnih virov. Zavedali smo se tudi, da tega, kar je
               predvidevala resolucija iz leta 2004, dandanes v letu 2010 ni več mogoče šteti za
               merodajno. Kajti ugotovili smo s SPOR-om in tudi z ostalimi statističnimi podatki, da
               je dejanski razvoj Slovenske vojske daleč od tistega, kar je bilo leta 2004
               predvideno. Se pravi, da je namen dokumenta, ki ga danes obravnavamo, tudi v tem, da
               ponovno uskladimo razvoj in opremljanje Slovenske vojske z obrambnimi viri in z
               dejanskim materialnim, kadrovskim in drugim stanjem, finančnim stanjem v naši
               državi.</p>
               <p>Ko govorimo o sredstvih, ki jih moramo nameniti za obrambni resor oziroma za obrambne
               izdatke, moramo najprej opozoriti na to, da je resolucija iz leta 2004 skladno s
               političnimi zavezami, ki jih je ta država dala leta 2003 pred vstopom v zvezo Nato,
               predvidevala, da bomo v letu 2008 za obrambo namenili 2% družbenega bruto produkta.
               Naj povem, da v letu 2010, ko smo pisali ta dokument, ko smo ga zaključevali, je
               Republika Slovenija zelo daleč stran od 2% družbenega bruto produkta, natančneje
               povedano, leta 2008, ko je bilo zadnje leto gospodarskega vzpona in tudi povečevanja
               obrambnega proračuna, je država Slovenija namenila za obrambne izdatke 1,52%
               družbenega bruto produkta. Se pravi, v letu, ko je nastajala koalicijska zaveza za
               sedanjo vlado, da bomo namenjali za obrambo 1,5% družbenega bruto produkta, je ta
               država dejansko že namenjala samo 1,5% bruto produkta. Od takrat dalje  gremo samo navzdol, s
               pričakovanji, da bo sedanjih gospodarskih zavezah in tudi proračunih, ki sta ravnokar
               v obravnavi, in sicer proračuna za leto 2011 in 2012, lahko ugotovimo, da se obrambni
               izdatki zmanjšujejo v smeri proti 1,2% družbenega bruto produkta.</p>
               <p>Kar se tiče primerjav z resolucijo iz leta 2004, velja potegniti na plan tudi podatke
               o obsegu oziroma kadrovskih virih Slovenske vojske. Namreč, ta resolucija je takrat
               predvidevala, da bo leta 2008, če to jemljemo kot neke vrste prelomnico, obseg stalne
               sestave Slovenske vojske dosegel 8.000 pripadnikov, da se bo nato do leta 2010
               povečal na 8.500. Gospe in gospodje, Slovenska vojska ima danes 7.600 pripadnikov in
               zaradi sklepov Vlade, ki so bili nastali v lanskem letu, torej v letu 2009, in v
               proračunih za leti 2011 in 2012, eksplicitno piše, da bo Slovenska vojska omejena na
               7.600 pripadnikov. Ne zaradi tega, ker bi ta država ne zmogla pridobiti dovolj
               pripadnikov, torej dovolj kadrov za ustrezen obseg te vojske, temveč zato, ker za
               plače pripadnikov Slovenske vojske preprosto nima več denarja. Torej, obseg denarja
               za plače, obseg denarja za osebne prejemke se je zmanjšal oziroma se zmanjšuje v
               smeri, da lahko v prihodnjih letih vzdržujemo samo 7.600 pripadnikov Slovenske
               vojske.</p>
               <p>Kar se tiče dodatnih izzivov na področju kadrov, naj opozorim še na predlog
               pokojninske reforme. Ta bo namreč vodila v višanje starostne strukture stalne sestave
               Slovenske vojske, s tem v zmanjšanje njene pripravljenosti in verjetno tudi v začasno
               zaustavitev in kasnejšo upočasnitev karierne poti vojaških oseb. To pravzaprav
               pomeni, da bo pokojninska reforma vodila v zmanjšanje motivacije za delo pripadnikov
               Slovenske vojske, da bo povzročila tudi bistveno težje in počasnejše doseganje
               ustreznega razmerja, ciljnega razmerja med posameznimi strukturnimi skupinami znotraj
               Slovenske vojske. Mi smo želeli usmeriti se v ciljno razmerje med častniki,
               podčastniki in vojaki, ki naj bi bilo 1 proti 2 proti 5. To je nekako cilj, ki ga
               poskušajo zasledovati vse članice zavezništva in Evropske unije. Treba je povedati,
               da v okvirih omejenega obsega 7.600 pripadnikov, z verjetnostjo, da se bo delovna
               doba teh pripadnikov podaljševala, ne bo mogoče tako enostavno, kot smo mislili,
               doseči tega razmerja oziroma bomo to razmerje morali podaljšati daleč v
               prihodnost.</p>
               <p>Kar se tiče pogodbe rezerve, je bil planiran obseg 5.500 leta 2004. Danes lahko
               ugotovimo, da imamo približno 1.800 pripadnikov pogodbene rezerve in da nas za
               prihodnost nikakor ne čaka veliko možnosti povečevanja tega števila, predvsem zaradi
               omejenih finančnih virov. Vendar smo pri novem obsegu Slovenske vojske v dokumentu
               opredelili, da bomo do leta 2025 poskušali obseg Slovenske vojske dvigniti na 8.000,
               obseg pogodbene rezerve na 2.000. Se pravi, da dejanske načrte, ki smo jih imeli
               2004, zmanjšujemo, trenutni obseg pa nekoliko povečujemo. Torej, ideale iz leta 2004
               smo pokopali. 14.000 vojakov do leta 2025 prav gotovo ne bo v vrstah Slovenske
               vojske, upamo pa, da jih bo 10.000, 8.000 stalne sestave in 2.000 pripadnikov
               pogodbene rezerve.</p>
               <p>Pri konceptu vojaške strateške rezerve, s katero dopolnjujemo sile, ki so v stalni
               pripravljenosti oziroma ki so stalna ali pogodbena sestava, smo nekoliko dopolnili
               svoje dosedanje videnje, zlasti obseg. Imamo namreč v tem trenutku zagotovljena
               materialna sredstva in opremo, vojaško opremo, ki ustreza najmanj 25.000 dodatnim
               pripadnikom. Seveda bo treba to številko še zagotoviti s pomočjo ustreznih kadrovskih
               virov.</p>
               <p>Kar se tiče naših zmogljivosti za bojevanje, naj povemo, da so naše zmogljivosti za
               varovanje države in za bojevanje, ko gre za kopenske zmogljivosti, usmerjene predvsem
               v razvijanje pehotnih zmogljivosti srednje, lahke in gorske pehote ter specialnih
                   sil. To smo poskušali
               pokazati tudi s tem, da smo v dokument zapisali našo zavezo h graditvi srednje
               bataljonske bojne skupine, vendar smo morali načrte, ki so bili doslej v veljavi, da
               bo namreč ta srednja bataljonska bojna skupina prva zgrajena do leta 2012, močno
               spremeniti načrte in s tem tudi izpolnitev cilja sil Nata bomo morali premakniti, po
               nekaterih predvidevanjih, tudi naših, najmanj do leta 2020. To je zato, ker za ta
               projekt, projekt nastajanja srednje bataljonske bojne skupine, nimamo zagotovljenih
               ustreznih finančnih sredstev in nimamo zagotovljene ustrezne konfiguracije vozil, v
               okviru projektov oziroma v okviru pogodb, ki so bile doslej za tovrstno bataljonsko
               bojno skupino sklenjene.</p>
               <p>Kar se tiče zmogljivosti, ki presegajo nacionalne zmožnosti, smo se opredelili, da
               bodo te zmogljivosti sestavni del oziroma bodo zagotovljene v okviru zavezništva
               oziroma na podlagi dvostranskih in večstranskih dogovorov. Tu mislimo predvsem na
               zmogljivosti strateškega zračnega transporta, potem zmogljivosti za nadzor bojišča in
               za nadzor zračnega prostora Republike Slovenije. Finančni viri in naše kadrovske
               zmogljivosti nas napeljujejo oziroma nas zavezujejo, da te tri zmožnosti zagotovimo v
               okviru zavezništva, kajti sami tega nismo sposobni zagotoviti.</p>
               <p>Za zaključek, spoštovane gospe in gospodje, naj poudarim še naslednje. V teh letih, v
               preteklih letih, odkar imamo Resolucijo o splošnem dolgoročnem programu razvoja in
               opremljanja Slovenske vojske iz leta 2004 do leta 2010, lahko z gotovostjo trdimo, da
               je kljub sredstvom, ki se niso poviševala tako, kot je bilo predvideno s to
               resolucijo, da kljub temu, da kadrovski viri niso bili zagotovljeni v takšnem obsegu,
               kot je bilo to zapisano v takratni resoluciji, danes lahko ugotovimo, da je slovenski
               vojak, vojakinja po usposobljenosti enak vojakom, vojakinjam, podčastnikom,
               podčastnicam, častnikom in častnicam članic zavezništva zveze Nato in Evropske unije.
               Upamo si trditi, da so slovenski častniki in častnice sposobni poveljevati in voditi
               Slovensko vojsko in tudi zavezniške sile na enak način, enako dobro in enako
               odgovorno kot vsi ostali člani zavezništva. Upamo tudi povedati, da je po šestih
               letih Slovenska vojska kot institucija slovenske družbe postala najbolj zaupanja
               vredna institucija v tej družbi. Torej, slovenska javnost in mednarodna javnost ter
               mednarodno politično okolje so Slovenski vojski priznali njeno visoko stopnjo
               usposobljenosti. Želim si, da bi dilemo, o kateri sem govorila na začetku, torej ali
               govorimo o razvoju ali o zamrznitvi razvoja, rešili v smeri razvoja, nikakor pa ne v
               smeri nazadovanja Slovenske vojske, kajti za to imamo podporo in zaupanje slovenske
               javnosti. Čas je, da za to dobimo podporo tudi slovenske politične javnosti. Najlepša
               hvala.</p>
            </sp>
            <sp xml:id="SDT5-OZO-Javna-001-2010-10-13.sp3">

               <speaker>PREDSEDNIK JOŽEF JEROVŠEK:</speaker>

               <p>Hvala lepa.</p>
               <p>Zdaj odpiram razpravo. Preden dam besedo prvemu razpravljavcu, bi želel opozoriti, da
               se tisti, ki nas spremljate z galerije, če želite, lahko preselite v dvorano, ker je
               odprta za vse udeležence.</p>
               <p>Najprej dajem besedo Karlu Nanutu, Zveza slovenskih častnikov. Pripravi pa se naj
               Jože Konda.</p>
            </sp>
            <sp xml:id="SDT5-OZO-Javna-001-2010-10-13.sp4">

               <speaker>KARLO NANUT:</speaker>

               <p>Spoštovani gospod predsednik Odbora za obrambo in spoštovani vsi udeleženci javne
               predstavitve mnenj!</p>
               <p>Sem Karlo Nanut, upokojeni podpolkovnik Slovenske vojske, bil sem pripadnik manevrske
               strukture in sem veteran vojne za osamosvojitev Slovenije. Na današnji javni
               predstavitvi mnenj o Predlogu resolucije o splošnem dolgoročnem programu razvoja in
               opremljanja Slovenske vojske do leta 2025 bi se dotaknil le nekaterih vprašanj.
                   Moji odgovori naj bi bili
               izpeljani iz drugega in tretjega vprašanja, ostala vprašanja in delni odgovori pa so
               vsebovani v tem tekstu, katerega lahko po potrebi bolj vsebinsko utemeljimo. </p>
               <p>Sedaj pa se bom dotaknil dveh izbranih vprašanj, na katere bom podal svoje mnenja.
               Prvo: "Kakšna naj bosta obseg in struktura Slovenske vojske?" V predlogu resolucije
               je opozorjeno, da se bosta obseg in struktura Slovenske vojske prilagodila njenemu
               poslanstvu in nalogom ter potrebam po dodatnih ali drugačnih zmogljivosti za
               uresničevanje nalog v nacionalnem zavezniškem in širšem mednarodnem okolju. Za tem je
               poudarjeno, da se lahko v odločenih pogojih obseg in struktura Slovenske vojske
               bistveno spremenita, skladno s konceptom vojaške strateške rezerve, ki v primeru
               izrednega poslabšanja varnostnega okolja Republike Slovenije omogoča povečanje obsega
               obrambnim sil do 25 tisoč dodatnih pripadnikov.</p>
               <p>Povečanje obrambnih sil v poslabšanih razmerah bi nedvoumno naletelo na različne
               ovire, katerih danes še ne poznamo. Računati na strateško rezervo, ki bi bila
               dvomljivo usposobljena in opremljena je neprimerno in zanjo škodljivo. V kolikor ne
               bodo potekali stalni procesi uvajanja novih dodatnih pripadnikov Slovenske vojske bo
               težko ali nemogoče doseči načrtovanje vseh. Prav, zaradi tega je treba že sedaj
               razmišljati o primerni transformaciji Slovenske vojske v njenem optimalnem obsegu,
               saj bo le s pospešenim procesom funkcionalne profesionalizacije se bo transformiralo
               Slovensko vojsko v visoko profesionalno in učinkovito vojaško organizacijo. V tem je
               v posebni študiji razpravljal tudi general major Alojz Štajner načelnik
               Generalštaba.</p>
               <p>Prepričan sem, da bi lahko bile v času potencirane agresije na Slovenijo neprijetne
               posledice za državo in vojsko, vse prej kot sprejemljive. Pa bi se lahko zgodilo, če
               bi bila naša oborožena sila neprimerno oblikovana tako po obsegu kot strukturi in
               ..<stage>/Nerazumljivo./</stage>.. v predlogu resolucije odprta, torej, še vedno nerazrešena, saj so
               trenutno mogoči le posamezni bataljonski sestavi. Ti pa zagotavljajo le določeno
               taktično silo, ki se mora v nekoliko bolj zaostrenih spopadih vključevati v
               zavezniške sestave. Naša strateška rezerva bi morala biti usposobljena in uporabna že
               pred prihodom zavezniških sil, saj bi morali s svojimi silami izvajati vsaj operacije
               na taktično operativni ravni. Prav, zaradi tega ne morem zlahka sprejeti dejstva
               navedenega v naši vojaški doktrini, da na operativni ravni znotraj našega
               nacionalnega prostora vodi operacije poveljnik skupnih združenih sil. Predlog
               resolucije se temu vprašanju ne izogne, saj zagotavlja, da bo Slovenska vojska
               organizirana na strateški, operativni in taktični ravni. Iz tega je izpeljano, da bo
               Generalštab Slovenske vojske odgovoren za poveljevanje na strateški ravni.
               Opredeljeno je tudi poveljevanje na operativni ravni, saj se načrtuje celovita
               prenova obrambnega resorja, kjer naj bi bila ustrezno prilagojene tudi pristojnosti
               vodenja in poveljevanja od strateške do takšne ravni. Vsekakor pa je nujno, da se na
               našem operativnem prostoru načrtuje in tudi vodji operacije iz naših poveljniških
               struktur, seveda ob primernem številu takšno operativnih skupin. Prav, zato je sedaj
               priložnost, da presežemo skromen obseg vojaških formati Slovenske vojske, ki so
               navedene, na primer, v srednjeročnem programu in da se število teh približa takemu
               obsegu in strukturi, ki bo zagotavljala ob nujni zavezniški pomoči doseganje
               strateških in operativnih ciljev, se pravi, v operacijah na našem nacionalnem
               prostoru.</p>
               <p>Drugo vprašanje: "Kakšen naj bo prihodnji razvoj zmogljivosti Slovenske vojske?"
               Predlog resolucije predvideva, da naj bi se Slovenska vojska tudi v prihodnje
               razvijala kot kopenska vojska z elementi zračne in pomorske komponente. Predvidena je
               tudi usmerjenost k razvoju premostljivih zmogljivosti s prioriteto na oblikovanju
               srednje bataljonske bojne skupine ter razvoju letalskih in helikopterskih
               zmogljivosti taktičnega in zračnega transporta.</p>
               <p>Mnenja sem, da je takšen obseg zmogljivosti mnogokrat nesorazmeren s situacijo, v
               kateri se lahko znajdejo naše relativno skromni taktični sestavi. Brez izvidovanja iz
               zraka in efikasne zračne zaščite z letali bodo pripadniki Slovenske vojske kmalu
               spoznal vso težo nesimetričnih pogojev v času bojevanja. V zaostrenih pogojih
               bojevanja bi bilo koristno in tudi oklepno sredstvo, tank, saj bi oklepna vozila , 6
               krat 6, 4 krat 4, ali 8 krat 8, slabo opravila svojo nalogo na razmočenem strmem in
               zasneženem terenu.</p>
               <p>Izrednega pomena je seveda razvoj zmogljivosti Slovenske vojske,  saj je treba opozoriti, na kaj se le-ta veže. V
               predloge resolucije se je ta obvezno povezuje tudi z obrambnim planiranjem Nata in
               EU. Videti je, da je ta povezanost v obsegu in strukturi brez pogojna, saj resolucija
               poudarja, kaj naj bi obregali elementi zmogljivosti. V nadaljevanju se govori o
               paketih ciljev, sil oziroma ciljev zmogljivosti Nata, ki naj dajejo dodatni
               transformacijski in razvojni zakon. Prav ta pa zahteva večjo pozornost, ta točka, saj
               se je naše nacionalno, obrambno in varnostno okolje dokazovalo v mnogih
               specifičnostih, ki se ne smejo zanemarjati. Svoje obrambne moči bi morali usmeriti v
               tiste zmogljivosti, ki so se v določenih časovnih obdobjih, 41, 45, 1991 izkazale
               taktično, operativno in strateško učinkovito, le to zagotavlja uspešno izvedene boje
               in bitke v okviru operacij ali zunaj njih v prihodnosti.</p>
               <p>Opozoril bi tudi, da bi se moral čim prej realizirati tisti del programa resolucije,
               kjer je govora, da bo Slovenska vojska v nacionalnem okviru sposobna oblikovati
               taktične enote dobrigadne ravni. Ta raven bi bila zaželena že danes, saj je Slovenska
               vojska morebiti premalo operativno zmogljiva. Tudi v tem primeru je treba poudariti,
               da so bataljonske ravni neustrezne za izvajanje mnogih taktičnih in operativnih
               postopkov, saj se kmalu iz naše njihova šibka udarna moč, še posebej v primeru
               samostojnih aktivnosti. Prav, zaradi teh ugotovitev je vprašljiva trditev, da bodo
               vse sile Slovenske vojske na teritoriju Republike Slovenije sposobni izvajati naloge
               visoke intenzivnosti v okviru vseh načinov delovanj. Kdo pa naj to zagotavlja? Tega
               se ne doseže zlahka, saj je treba ustvariti pogoje za doseganje visoke intenzivnosti
               in to v zahtevnejših, geografskih in klimatskih pogojih, v času, kjer ni določena
               časovna omejitev.</p>
               <p>Zaključek...</p>
            </sp>
            <sp xml:id="SDT5-OZO-Javna-001-2010-10-13.sp5">

               <speaker>PREDSEDNIK JOŽEF JEROVŠEK:</speaker>

               <p>Prosim, če počasi zaključujete.</p>
            </sp>
            <sp xml:id="SDT5-OZO-Javna-001-2010-10-13.sp6">

               <speaker>KARLO NANUT:</speaker>

               <p>Drugo in tretje vprašanje ponujate podobne in iste odgovore.</p>
               <p>V predlogu resolucije se morajo uveljaviti rešitve, ki se nanašajo na povečan obseg
               Slovenske vojske, saj bo le tako zagotovljena učinkovita obramba našega nacionalnega
               prostora.</p>
            </sp>
            <sp xml:id="SDT5-OZO-Javna-001-2010-10-13.sp7">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Preden dam besedo naslednjemu razpravljavcu bi želel pojasniti, kar nisem
               pred prvim razpravljavcem, da predvidevamo delo v podobno proceduri kot je v Državnem
               zboru, da razpravljavci diskutirajo iz klopi. Prosim, da vključite tipko za vklop
               mikrofona in kar iz klopi diskutirate. Nekako tako je tudi v proceduri Državnega
               zbora, da uvodničarji so ..<stage>/Nerazumljivo./</stage>.. Besedo ima gospod Jože Konda, Zveza
               Slovenskih častnikov. Pripravi pa se naj Franco Juri, poslanec.</p>
            </sp>
            <sp xml:id="SDT5-OZO-Javna-001-2010-10-13.sp8">

               <speaker>JOŽE KONDA:</speaker>

               <p>Spoštovani, predsednik Odbora za obrambo. Spoštovani udeleženci javne razprave.</p>
               <p>Sem Jože Konda, pripadnik manevrske strukture narodne zaščite in veteran dvojne za
               osamosvojitev Slovenije. Pozdravljam odločitev Odbora v javni razpravi dokumenta, ki
               se v mnogo čem nanaša na vse državljane Republike Slovenije in seveda tudi na
               slovenski narod. V mojem prispevku obravnavam predvsem vprašanje številka 9., to je,
               ali je v resoluciji dovolj definirana vloga nacionalne obrambe.</p>
               <p>S sodelovanjem v javni razpravi o predlogu resolucije želim opozoriti na nekatere
               dejavnike, ki jih predlog resolucije, po mojem mnenju, obravnava premalo v smeri
               zagotavlja neposrednih obrambnih sposobnosti držav Republike Slovenije in seveda v
               tej zvezi tudi nepopolno usmerjeni in zagotovljeni razvoj in opremljenost Slovenske
               vojske v ta namen.</p>
               <p>Razumem in podpiram članstvo RS v Zvezi Nato in EU. Seveda ima svoje obveznosti tudi
               članstvu v OZN, varno sodelovanje v Evropi in drugih mednarodnih organizacijah. Vse
               to naj bi zagotavljajo varnost in obstoj Republike Slovenije. Kljub temu pa sem
               prepričan, da le članstvo v raznih mednarodnih strukturah ni edini garant
               neodvisnosti ohranjanje celovitosti in izvajanja suverenosti. Tudi v pričakovani
               prihodnosti visok gospodarski razvoj sam po sebi ne zagotavlja zadostne varnosti. Ob
               skrbni proučitvi predloga resolucije je moč ugotoviti predvsem to, da je njen
               pretežni del namenjen takemu razvoju Slovenske vojske, ki je namenjen njenemu
               pretežnemu angažiranju v tujini. Posebej izpostavljam navedbo v četrtem odstavku
               točke 3.2 - razvoj Slovenske vojske do leta 2015. Citiram: "Uporaba ključnih vojaških
               zmogljivosti Slovenske vojske bo predvsem usmerjena v odzivne sile Nata ali EU ter za
               sodelovanje v mednarodnih operacijah in misijah." - konec citata, in to kljub temu,
               da je v predhodni točki 3.1 
               namen poslanstva in glavne naloge Slovenske vojske, kot prvo poslanstvo Slovenske
               vojske navedeno zagotavljanje obrambne sposobnosti in izvajanje vojaške obrambe
               Republike Slovenije. Iz njega je izvedena glavna naloga, pa je med ostalim izvajanje
               nacionalne vojaške obrambe. Zagovornika čim večjega angažiranja Slovenske vojske na
               misijah v tujini, češ, država se brani s sodelovanjem na tako varnostnih oziroma
               operacijah za vzpostavljanje miru oziroma daleč od svojih meja. Opozarjam, da je
               zemlja okrogla. Ko zagotavljamo mir v Bosni in Hercegovini, na Kosovu, v Iraku,
               Afganistanu, Somaliji, na Timorju, bomo tako krožeč kmalu pristali na naši meji.
               Zaključek torej je, braniti se moramo biti sposobni najprej doma in to ne le braniti,
               ampak tudi ubraniti. Zato pa ni dovolj le namensko oblikovana brigadna bojna skupina,
               še manj srednja bataljonska bojna skupina. Nimam namena kritizirati posameznih, tudi
               protislovnih navedb v predlogu resolucije, pač pa je moja pozornost usmerjena
               predvsem v tisti del predloga, ki govori o zagotavljanju zmogljivosti oziroma bojnih
               zmožnosti Slovenske vojske. Predvsem v funkciji temeljnega poslanstva Slovenske
               vojske, to je vojaške obrambe Republike Slovenije. Še tako dobra usposobljenost za
               bojevanje vseh klimatskih in geografskih okoljih v tujini, ni dovolj za uspešno
               izvajanje nacionalne vojaške obrambe. V predlogu resolucije je navedeno, da se
               Slovenska vojska perspektivno odpoveduje oklepno mehaniziranim oborožitvenim sistemom
               in celo šolskim letalom. Celo varovanje zračnega prostora naj bi bilo oziroma je že
               prepuščeno tuji državi, ne Natu, da ne bo pomote, čeprav je ta tuja država članica
               Nata.</p>
               <p>Mimo grede tudi leta 1991 je bil slovenski zračni prostor upravljan izven Slovenije.
               Slovenska vojska z odrekanjem nekaterim bojnim postavili pod vprašaj učinkovito
               obrambo nacionalnega prostora, v prvih nekaj dneh vojne do aktiviranja člena 5.
               severnoatlantske pogodbe. Seveda ne vidim sovražnika za vsakim vogalom, vendar se
               svetovna zgodovina ne konča z Natom ali EU. Tudi zapleti v zvezi s pogodbo o
               konvencionalnih oboroženih silah v Evropi govore temu v prid. Zavedam se finančnih
               omejitev za nabavljanje in vzdrževanje in vzdrževanje celotnega spektra težke
               oborožitve, tank, daljnometni topovi, bojna letala, helikopterji, rakete. Menim pa in
               trdim, da je potrebno načrtovati skladno s trendi sodobnega bojevanja jedra rodovskih
               enot, ki bi v primeru potrebe hitro dvignili bojno moč Slovenske vojske, čeprav ta
               hitro lahko pomeni tudi nekaj mesecev.</p>
               <p>Sodobna oborožitev in oprema zahtevata visoko stopnjo znanj in izurjenosti, ki se jih
               ne da pridobiti v kratkem časovnem obdobju. Leta 1991 so tankisti Teritorialne
               obrambe sedli v zaplenjene tanke in obrnili topovske cevi proti nasprotniku. Z
               zmanjševanjem Slovenske vojske bo takih sposobnosti manj in manj. Opredelitev
               velikosti takih jeder in način njihovega delovanja je še posebej pomemben z vidika
               uvajanja vojaške strateške rezerve. Predlagam, da se trend razvoja Slovenske usmeri v
               večji poudarek na izobraževanju, usposabljanju in urjenju za bojevanje v slovenskem
               prostoru. Slovenska vojska mora biti prisotna v slovenskem prostoru. Pomembno podporo
               pri tem lahko pričakuje tudi v delovanju zveze slovenskih častnikov. Tako bo najlažje
               preprečilo svojo družbeno odtujevanje. Predvidevam, da bo Slovenska vojska izvajala
               bojne operacije na slovenskem ozemlju. Izvajanje le-teh pa zahteva najvišjo stopnjo
               vojaške usposobljenosti poveljstev in poveljnikov, visoke stopnje usposabljanj pa ni
               brez zahtevnih usposabljanj in urjenj. Seveda v slovenskem prostoru in v skladu s
               slovensko vojaško strategijo, kateri mora slediti slovenska vojaška doktrina. Po
               logičnem načelu najprej, zakaj se bojujemo in potem, kako se bojujemo. Sodelovanje v
               mirovni operaciji je lahko le dopolnilna usposobljenost.</p>
               <p>Resolucije je dokument države. Slovenska vojska mora v njej imeti oporo in podporo za
               svoje delovanje. Ne nazadnje državo na to zavezuje tudi kodeks ravnanja v politično
               vojaški vidik in varnosti organizacije za varno sodelovanje v Evropi. Vojska ni sama
               sebi namen. Vojaki niso postali last države s tem, ko so prostovoljno podpisali
               pogodbo o služenju Slovenski vojski. Postali so njena skrb. In še to lahko rečem, da
               sem ponosen na pripadnice in pripadnike Slovenske vojske. Hvala.</p>
            </sp>
            <sp xml:id="SDT5-OZO-Javna-001-2010-10-13.sp9">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Naslednji ima besedo poslanec Državnega zbora, Franco Juri. Pripravi pa
               naj se Miha Butara iz Zveze slovenskih častnikov. 
               </p>
            </sp>
            <sp xml:id="SDT5-OZO-Javna-001-2010-10-13.sp10">

               <speaker>FRANCO JURI:</speaker>

               <p>Hvala, gospod predsednik. Spoštovana ministrica, spoštovani sodelavci. Že predhodnik
               je navedel nekaj, kar sem imel tudi sam namen izpostaviti. In bom skušal v tem
               kratkem nagovoru odgovoriti na vprašanje ali iz tega dokumenta izhaja jasen namen, da
               Slovensko vojsko v prihodnosti preoblikujemo v tako imenovano ekspedicijsko vojsko.
               Moj odgovor je ja. To izhaja iz že bežnega prebiranja teh 27 strani, kjer je
               naključni namen, torej sodelovanje Slovenske vojske v zunanjih, tujih vojaških
               operacijah izpostavljen kar 26-krat. Tako rekoč na vsaki strani je ta ključen namen
               preoblikovanja slovenske vojske poudarjen. Prav tako je vsaj 25-krat navedena
               atlantska zveze Nato, kot eden ključnih faktorjev tega preoblikovanja. Med tem, ko
               recimo najvišji mednarodni organ, kjer pravzaprav se sklepa, glasuje in odloča o
               mirovnih operacijah, to so Združeni narodi, sploh ni naveden v tem dokumentu. Ampak
               to recimo, da je samo nekakšna estetska plat, ki govori o skoraj, bi rekel,
               obsedenosti naših načrtovalcev z uporabo Slovenske vojske v tujih operacijah. Govori
               se tudi o operacijah visoke intenzitete, kar prevedeno v navaden jezik pomeni
               sodelovanje v vojnah. Afganistanska zgodba dokazuje, da se pripravljamo pravzaprav
               nekakšni logiki bianco menic za operacije, o katerih bodo odločali predvsem
               poveljništva Nato zveze, ne pa Slovenije. Kajti te strategije ne moremo razumeti, če
               ne razumemo tudi prizadevanja Ministrstva za obrambo, da ne bi dajali temu parlamentu
               tistih pristojnosti, ki jih v parlamentarni demokraciji pričakujemo pri odločanju o
               napotitvah nacionalne vojske v tuje operacije. Ker se ta razprava prepleta, postaja
               zelo problematičen tudi načrt prestrukturiranja vojske in uresničevanja hibridne
               oziroma integrirane strukture, kjer naj bi civilni del obrambnega ministrstva deloval
               nekje skupaj z vojaškim delom. To je s funkcionalnega vidika razumljivo. Postane pa
               veliko tveganja, ko vojska ni podrejena civilnemu nadzoru. V Sloveniji v tem trenutku
               vojska ni podrejena civilnemu nadzoru. Ampak je kvečjemu element razpravljalne vloge
               v parlamentu. To je nedopustno za parlamentarno demokracijo. Žal se z našim vstopom v
               Natu smo se hitro začeli oddaljevati od postulatov parlamentarne demokracije in ta
               nadzor civilni nadzor nad vojsko počasi izhlapi.</p>
               <p>O samih virih. V stranki Zares smo bili vedno zagovorniki minimalizacije stroškov za
               obrambne namene, ki naj bi bili predvsem uporabljeni za vprašanja za potrebe
               nacionalne obrambe. V sami preambuli pa je lepo izpostavljeno, katere so prave
               grožnje tega stoletja in tega tisočletja. Omenjene so klimatske spremembe, naravne
               nesreče, kriminal in tako dalje. Žal iz nadaljnjih poudarkov ni čutiti, da bi se
               razvoj Slovenske vojske usmeril v preprečevanje tovrstnih groženj, ampak  vse je namenjeno predvsem
               ekspedicijski naravi naših oboroženih sil. In ta Natova roka, ki je očitna nad vsemi
               odločitvami, seveda, preprečuje in močno omejuje demokratičnost odločanja. Povejmo
               javnosti kar direktno, koliko je 1,56% BDP. To je okoli 750 milijonov evrov, če se ne
               motim, približno. Mi smo kot stranka Zares prepričani, da bi morali zmanjšati vojaške
               stroške na 1% BDP, na 500 milijonov. Nato zahteva milijardo in pričakuje, da bomo
               namenili vojski milijardo v naslednjih letih. Mi smo pristali na kompromis, ampak
               gospodje, javnosti povejmo tudi, da grozi ukinitev lektoratov slovenščine, ker
               primanjkuje 500.000 evrov danes. Da imamo štrajke in da imamo ljudi, ki protestirajo
               zaradi zamrznitve plač, hkrati ni nobenih problemov za pridobitev 12 milijonov evrov
               in organiziranje štirih rotacij OMLT-ja. To povejmo javnosti in potem jo vprašajmo,
               ali se strinja s takim konceptom delovanja Slovenske vojske? Ali je to dejansko
               etično glede na krizne čase, ki jih doživljamo in glede na finančne omejitve, k
               katerim smo žal prisiljeni.</p>
               <p>Skratka, naš namen je ugotoviti, da ta strategija je predvsem bianco menica za
               operacije, ki bodo tej družbi stale ogromno. Ne samo finančno, ne samo gospodarsko,
               ampak tudi politično in človeško. Kajti, mi prevzamemo del strategije, ki ni nujno v
               skladu z nacionalnimi interesi, še najmanj s 124. členom Ustave, ki veleva, da je
               naša obrambna politika usmerjena k ne nasilju in mirnemu reševanju konfliktov.</p>
            </sp>
            <sp xml:id="SDT5-OZO-Javna-001-2010-10-13.sp11">

               <speaker>PREDSEDNIK JOŽEF JEROVŠEK:</speaker>

               <p>Kolega Juri, če počasi zaključite...</p>
            </sp>
            <sp xml:id="SDT5-OZO-Javna-001-2010-10-13.sp12">

               <speaker>FRANCO JURI:</speaker>

               <p>Torej, naše stališče je znano. Mi takšni strategiji, takšni kot je sedaj zapisana
               odločno oporekamo.</p>
            </sp>
            <sp xml:id="SDT5-OZO-Javna-001-2010-10-13.sp13">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Besedo ima Miha Butara, pripravi naj se Gregor Repovš tednik Mladina.</p>
            </sp>
            <sp xml:id="SDT5-OZO-Javna-001-2010-10-13.sp14">

               <speaker>MIHA BUTARA:</speaker>

               <p>Spoštovani gospod predsednik. Hvala lepa za besedo. Spoštovani. Najprej mi dovolite,
               da se zahvalim organizatorjem današnjega dogodka, Odboru za obrambo Državnega zboru
               in njegovemu predsedniku Jožefu Jerovšku, ker je omogočil, da tukaj v hramu
               demokracije opravimo javno predstavitev mnenj o Predlogu resolucije o splošnem
               dolgoročnem programu razvoja in opremljanja Slovenske vojske do leta 2025.
               Razpravljavci imamo tako možnost podati svoja kratka razmišljanja in poglede do zelo
               obsežnega in zahtevnega gradiva, ki so ga pripravili vrhunski strokovnjaki na
               Ministrstvu za obrambo in v Slovenski vojski. Vsebina resolucije je zelo široka,
               zajetna in kot taka precizno obravnava sleherno podrobnost na obrambnem področju. Ima
               pa zagotovo, tako kot vsak dokument te vrste, pomanjkljivosti ali pa nekaj praznega
               prostora, v katerega še vedno posežemo z dobronamernimi in konstruktivnimi predlogi.
               Odprtje javne razprave o tej resoluciji pa predstavlja novo veliko kvaliteto pri
               utemeljevanju vsebin in potreb ter iznašanju eventualnih pomislekov s strani
               sodelujočih. Njena veljavnost sega v naslednjih pet let, to je dolga doba. Rad bi
               opozoril na to, kar je sicer znano tudi oblikovalcem resolucije, pa tudi vsem nam, da
               je težko z vso gotovostjo napovedati nadaljnji razvoj dogodkov v svetu  in jasno opredeliti spremembe v
               mednarodnem varnostnem okolju s katerimi se bomo soočali v naslednjih letih. Zdi se
               mi, da smo prav v sedanjem času dosegli raven, ko je treba še bolj poglobljeno in
               temeljito razmišljati o notranji varnosti in obrambi države. To navajam upoštevajoč
               dejstvo, da se v zadnjih letih finančna sredstva za potrebe obrambe in predvsem
               Slovenske vojske skokovito zmanjšujejo. Tu se postavlja vprašanje o tem, ali bomo
               sposobni doseči zastavljene cilje in izpolniti pričakovanja in obveze, ki izhajajo iz
               Ustave Republike Slovenije, Zakona o obrambi in podzakonskih aktov, ki so sprejeti in
               obvez, ki smo jih kot država Slovenija sprejeli v odnosu do organizacije Združenih
               narodov, Evropske unije in Zveze Nato. Zaradi razmer v katerih se že nekaj let
               nahajamo in zaradi te nesrečne recesije, ki nas vse skupaj močno obremenjuje, je
               država prisiljena ukrepati, zato tudi zmanjšuje porabo finančnih sredstev na
               obrambnem področju. Tu se pojavljajo zelo resna vprašanja o tem, kako najti nove
               resurse, takšne, ki bi zagotavljali popolno stabilnost delovanja obrambnega sistema,
               brez nepotrebnih omejitev in napetosti. Vedeti moramo, kako lahko zadržimo dosežen
               nivo obrambe in jo krepimo takšno v katero bomo vsi verjeli in ji zaupali tudi v
               prihodnje. Občutek imam, da smo prišli do nekega minimuma obstoječih pogojev za delo
               Slovenske vojske, kot da se nekateri ne zavedajo, da je obramba eden od
               najpomembnejših temeljev slovenske države. Na za hec, čisto zares bom navedel
               krilatico, ki jo poznamo tisti, ki smo malo starejši, še iz bivše države, pa smo jo
               morda pozabili. Včasih smo rekli takole, ko smo se pripravljali za obrambo: delajmo
               kot, da bo sto let mir, in se pripravljajmo kot, da bo že jutri vojna. Ta način
               delovanja nam je v preteklosti prišel zelo prav, predvsem v času osamosvajanja v
               letih 1990 in 1991. Danes smo na njega skoraj že vsi pozabili. Res je, da imamo dobro
               vojsko, dobro je opremljena. V nekaterih delih sta opremljenost in oborožitev
               vrhunska, toda potrebno se je zavedati dejstva, da smo le vsi skupaj kot zaključena
               celota nepremagljivi. Zato me niti ne preseneča, da sem v zadnjem času slušal s
               strani vrhunskih obramboslovcev doktorja znanosti pozitivne ocene o konceptu splošne
               ljudske obrambe, kot dobre rešitve, seveda brez uporabe ideoloških vsebin. Pri delu v
               zvezi slovenskih častnikov pogrešamo že večkrat napovedano sodelovanje nevladnih
               organizacij, tudi zveze, delujoče s podobno vsebino, kot je to pri nas, pri izvajanju
               nalog, usposabljanja v okviru predvidene strateške rezerve. Nekaj spodbudnih namigov
               je prišlo. Veliko je bilo na tem področju narejenega, pričakujemo pa oblikovanje
               doktrine strateške rezerve in s tem resnega angažiranja razpoložljivih potencialov,
               ki jih lahko Slovenska vojska v skladu s svojimi rešitvami kadarkoli uporabi v cilju
               zagotavljanja uspešne in široke, a učinkovite obrambe. Za uspešno obrambo je potrebno
               marsikaj, tudi tisto, na kar večkrat pozabljamo. Pri tem bi se rad spomnil na
               nesrečne čilske rudarje, njihovo kalvarijo doživljamo že nekaj časa. Te je ohranjala
               pri življenju velikanska sreča, ob njej pa izkazano ljubezen, prijateljstvo in
               neverjetno tovarištvo. Zdi se mi, da te vrline primanjkuje v veliki meri v naši
               družbi. Slovenska vojska je pa tista inštitucija, ki mora imeti teh vrlin veliko več
               kot drugi. Ni dovolj imeti samo duhovno oskrbo in še določene aktivnosti, vezane za
               oblikovanje vojaških vrednot.</p>
               <p>Na koncu bi rad v razmislek povedal, da je uspešnost uveljavljanja resolucije odvisna
               od več dejavnikov, od mnogih dejavnikov. Med temi so tudi naslednji: prepričljiva
               vsebina, zagotavljanje čim kvalitetnejše nacionalne varnosti, zaupanje najširše
               slovenske javnosti, dokončno razčiščevanje vseh orožarskih in podobnih afer, ki so v
               preteklih letih obremenjevale obrambno področje. Sem, po mojem mnenju, sodi tudi
               sprejem novega zakona o obrambi, v katerem bi bistveno močneje opredelili vlogo
               Državnega zbora,  vlogo
               predsednika Republike Slovenije kot vrhovnega poveljnika njenih obrambni sil. Toliko
               z moje strani. Predsedujoči, hvala lepa.</p>
            </sp>
            <sp xml:id="SDT5-OZO-Javna-001-2010-10-13.sp15">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Besedo ima Gregor Repovž, pripravi pa se naj dr. Rudi Rizman.</p>
            </sp>
            <sp xml:id="SDT5-OZO-Javna-001-2010-10-13.sp16">

               <speaker>GREGOR REPOVŽ:</speaker>

               <p>Spoštovani poslanci, spoštovani predstavniki Republike Slovenije, spoštovani
               soudeleženci!</p>
               <p>Naj začnem z eno anekdotno pripovedjo. Konec oktobra, ko je gospa ministrica
               nastopila v Državnem svetu je dejala, da še vedno ne ve kdo stoji za peticijo. Devet
               mesecev nazaj je ta peticija prišla ven in od Slovenske vojske bi pričakovali, da nas
               odkrije. Ima obveščevalno službo in vse druge metode dela in mislim, da bi nas, ki
               smo pripravili peticijo lahko odkrili glede na to, sploh, ko beremo dokument in
               beremo o izrednih metodah dela, ki naj bi ga uporabljala Slovenska vojska. Januarja
               letos je uredništvo tednika Mladina skupaj z uglednimi državljani, Janom Cvitkovičem,
               Zdenko Čebašek Travnik, Andrejem Fištrovcem, Jurijem Gostinčičem, Matjažem Hanžkom,
               dr. Spomenko Hribar, Jadranko Jurs, Bogomirjem Kovačem, Janijem Kovačičem, Levom
               Kreptom, Ferijem ..<stage>/nerazumljivo./</stage>.., Jožetom Mencingerjem, Vladotom Miheljakom, Majo
               Novak, Tonetom Pavčkom, Dušanom Plutom, to so predstavniki ljudi, ki se jih danes
               veliko omenja, ko gre za osamosvojitev in to so ljudje, ki so pri demokratizaciji
               močno sodelovali in takrat govorili o vlogi vojske, ko je veliko ljudi, ki danes
               tukaj sedi sedelo na Zapečku in čakalo mir. Jože Vogrinc, Polona Vetri, Goran
               Vojnovič, Vesna Vuk Godina. predstavili smo takrat peticijo ukinimo vojsko. V dobrem
               mesecu je to peticijo podpisalo z imenom in priimkom in naslovom 9.000 ljudi. V imenu
               teh podpisnikom se Državnem zboru zahvaljujem, ker je razumel, da gre za pomembno in
               relevantno pobudo, vendar pa stvari niso tako preproste. Če Državni zbor to pobudo
               jemlje resno je hkrati nerazumljivo, da se nas kot podpisnike peticije, ki tiste, ki
               smo oblikovali to peticijo povabi na razpravo kjer predvidena tematika razprave in
               vsa vprašanja predpostavljajo ne samo, da bo Slovenska vojska kot takšna v tej obliki
               še dolgo obstajala, ampak tudi vrsto podrobnosti, ki predpostavljajo že v prejšnje
               odločitve o smeri razvoja te vojske. Temeljno vprašanje, ki smo ga mi s peticijo
               želeli postaviti in ki si ga postavljajo državljani Republike Slovenije je kaj je
               obramba države v 21. stoletju v Evropski uniji. Predlogi za zmanjšanje vojske
               izhajajo iz odgovora na to vprašanje, ker so vsebovani sodobnejši, bolj demokratični
               in tudi lahko rečemo alternativni načini obrambe, kakor pa je oborožen spopad s
               pomočjo poklicne vojske, opremljanju za oborožene intervencije na poljubnih delih
               sveta. To namreč je tisto o čemer govori ta resolucija. To je vprašanje, ki ga
               postavlja naša peticija in to je vprašanje, ki ga slovenske oblasti tako danes v tej
               razpravi kot pri svojem ravnanju ignorirajo.</p>
               <p>Včeraj je italijanska vlada, njen minister, napovedala umik svojih vojakov iz
               Afganistana spomladi 2011. Pred desetimi, dvanajstimi dnevi je Slovenska vojska
               poslala v Afganistan prve vojake, ki bodo sodelovali v boju. To je narobe svet in to
               je z vidika podpisnikov peticije globoko napačna poteza. To je svet, ki mu podpisniki
               peticije pravimo ne in ki mu je ne nazadnje demokratična javnost v Republiki
               Sloveniji že leta 1990 rekla ne. Naša ideja peticije je dejansko bila kako bi prešli
               ta demokratični manko, ki ga državljani občutimo, ko s svojimi pobudami  ne moremo preiti v vrhove
               odločanja. Zato smo se odločili, da svojo pobudo predstavimo kot peticijo in da
               poskusimo priti z njo v sam državni aparat in to nam je uspelo. Naš namen je bil, da
               se o tem, da je potrebno sredstva s katerimi razpolaga Republika Slovenija in ki so
               sredstva državljanov, da je mogoče potrebno ta sredstva uporabiti drugače in da je
               mogoče o vojski razmišljati drugače. Naš namen je bil, da začnemo razmišljati ali ne
               bi sredstev, ki se danes namenjajo za vojsko, v prihodnosti uporabili kako drugače.
               To je tretji nastop v imenu peticije v tem zboru. Vendar žal v dosedanjih nastopih
               mladini pozivov večina razpravljavcev ni slišala. Predstavniki Ministrstva za obrambo
               so govorili o nerealnih in nestrokovnih zahtevah, ministrica Jelušič in poslanec
               Jožef Jerovšek sta veliko razpravljala o tem kdo se skriva za peticijo, poslanci so
               tekmovali o tem kdo je pametnejši, vse to smo videli, poglobljenih razmislekov o
               razvoju družbe, ko gre za vprašanje tako velikih sredstev, o idejah prihodnosti pa ni
               bilo slišati veliko. Mi pa smo rekli prav to, poglejmo ali se da ta denar porabiti
               drugače. Vojska in politika mladini in podpisnikov ves čas očitata, da so njene
               pobude nestrokovne in neizvedljive. Če se malo pošalim, to nista ne prva politika, ne
               prva vojska, ki mladini to očitata celo jezik, spoštovana gospa ministrica, ki ga
               uporabljate, ko govorite o peticiji, je enak jeziku preteklosti. A gre za nesporazum.
               Ti očitki so brezpredmetni. Vsi podpisniki in vsi avtorji smo javni in znani, za nami
               ne stoji nihče. In namen civilne družbe tudi ni, da pripravlja strategije, zakone,
               strokovne analize. Namen civilne družbe je, da pošlje ideje, politika pa je tista, ki
               pozna mehanizme, da se te ideje politično, pravno pa tudi strokovno obdela in se jih
               s sodelovanjem civilne družbe uresniči, ne zavrne, uresniči.</p>
               <p>Če je to besedilo, to je bil ves čas eden temeljnih poudarkov, da je to besedilo v
               nasprotju s strategijami dosedanjimi razvoja Slovenske vojske, to še ne pomeni, da ni
               čas, da se te strategije spremenijo. Če slovenski vojaki in policisti danes niso
               sposobni, kot je bilo rečeno, upoštevati zahtev iz peticije, to ne pomeni, da jih
               jutri ne bodo. Mi smo prepričani, da so slovenski vojaki osebno kot ljudje, slovenski
               policisti usposobljeni vse to izpeljati, da gre za vrhunske ljudi in državljane. Žal
               ta dokument, katerega namen je ta razprava, kaže drugo sliko, neko drugo
               Slovenijo.</p>
               <p>Globoko nam je žal, da je bila peticija pretežno razumljena kot ne patriotsko dejanje
               nekritičnih pacifistov, ki živijo daleč od resničnega sveta. Ne, mi živimo in
               prihajamo iz resničnega sveta. In rad bi vas opozoril, da že tudi sama strategija pa
               tudi vprašanja kot so zastavljena na današnji razpravi, ko gre za vprašanje izzivov
               varnosti...</p>
            </sp>
            <sp xml:id="SDT5-OZO-Javna-001-2010-10-13.sp17">

               <speaker>PREDSEDNIK JOŽEF JEROVŠEK:</speaker>

               <p>Gospod Repovž, če počasi zaključite.</p>
            </sp>
            <sp xml:id="SDT5-OZO-Javna-001-2010-10-13.sp18">

               <speaker>GREGOR REPOV:</speaker>

               <p>Dva odstavka, prosim. Bi spomnil, ko gre za vprašanje novih izzivov varnosti o
               katedrih se govori, bi vas opozoril in spomnil, da je strašenje pred zunanjim
               sovražnikom, še posebno nevidnim ali druge vere ali pa celo v času družbene krize, na
               kratek rok res preizkušeno sredstvo za politični nadzor in konsolidacijo. Na dolgi
               rok pa prispeva k eroziji demokracije, k fobiji pred tujci in k razrastu
               totalitarizma. Velja si še enkrat pogledati strategijo.</p>
               <p>Mi, ki smo pripravili peticijo v imenu skoraj 9.000 podpisnikov, pozivamo Državni
               zbor in tudi Vlado  naj
               predlagano strategijo še enkrat premisli, potegne nazaj in jo zavrne. Smo v letu
               2010, v času, ki s to strategijo po našem mnenju nima nič. Danes je čas, ko se
               razmišlja o državi državljanov, o državi blaginje, o državi zadovoljnih državljanov.
               Državljani danes ne potrebujejo ponosa na uspeh svojih vojakov po svetu, nobenega
               ponosa ne bodo čutili, če bomo preštevali koliko Afganistancev so pobili naši vojaki,
               niti koliko je naših vojakov padlo pod streli borcev okupiranega ljudstva. Zakaj
               denarja ne bi namenili oskrbi starejših?!</p>
            </sp>
            <sp xml:id="SDT5-OZO-Javna-001-2010-10-13.sp19">

               <speaker>PREDSEDNIK JOŽEF JEROVŠEK:</speaker>

               <p>Gospod Repovž...</p>
            </sp>
            <sp xml:id="SDT5-OZO-Javna-001-2010-10-13.sp20">

               <speaker>GREGOR REPOVŽ:</speaker>

               <p>Samo ta stavek.</p>
            </sp>
            <sp xml:id="SDT5-OZO-Javna-001-2010-10-13.sp21">

               <speaker>PREDSEDNIK JOŽEF JEROVŠEK:</speaker>

               <p>...dve minuti je že, ampak pripeljite še druge podpisnike, pa se lahko prijavijo.</p>
            </sp>
            <sp xml:id="SDT5-OZO-Javna-001-2010-10-13.sp22">

               <speaker>GREGOR REPOVŽ:</speaker>

               <p>Dobro.</p>
               <p>80 tisoč ljudi vsak dan v tej državi potrebuje vsakodnevno pomoč. Dajmo denar,
               namesto v bojna vozila in plovila, za njihovo oskrbo.</p>
               <p>Hvala.</p>
            </sp>
            <sp xml:id="SDT5-OZO-Javna-001-2010-10-13.sp23">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. </p>
               <p>Zdaj ima besedo dr. Rudi Rizman, Filozofska fakulteta Univerze v Ljubljani.</p>
               <p>Pripravi pa naj se Aurelio Juri, bivši poslanec in član Odbora za obrambo.</p>
            </sp>
            <sp xml:id="SDT5-OZO-Javna-001-2010-10-13.sp24">

               <speaker>DR. RUDI RIZMAN:</speaker>

               <p>Hvala za besedo. spoštovane gospe, vidim jih bolj malo, tri ali štiri, če dobro
               vidim, kar pomeni, da je tema o kateri razpravljamo seveda področje moških interesov
               in moške vednosti. Bojim se da je to tako problem, ne samo za našo, temveč za vsako
               družbo. Spoštovani gospodje.</p>
               <p>Torej, najprej bi rekel, da predlog resolucije vsebuje resda nekaj novih idej, vendar
               mu ni uspelo uiti naslednjemu paradoksu, namreč da gre za, na eni strani za
               dolgoročno usmerjenost dokumenta, torej do leta 2025. Prej smo slišali, da je
               dokument, ki je prej veljal v dobrih petih letih zastaral, torej lahko razmišljam o
               tem kakšna bo usoda tega dokumenta. Skratka, paradoks se nanaša na to ambiciozno
               vednost na eni strani, na drugi strani pa na močan primanjkljaj potrebnih novih ali
               pogumnih idej, ki bi lahko danes in tukaj prepričale, da bodo prestale test
               prihajajočih 15 let, pri čemer imam v mislih fluidno in kompleksno naravo sprememb,
               ki jih prinašajo tako procesi globalizacije, kot deglobalizacije, ki je tudi v bistvu
               globalna, nadalje veliko geopolitične spremembe, kjer se vzpenja neka država, ki za
               razliko od neke druge, ki ima 500 vojaških oporišč po svetu opravlja ta svoj vzpon
               brez enega vojaškega oporišča, s tem ne mislim reči, da občudujem Kitajsko, kot
               novonastajajočo silo, skušam opozoriti na to, da se je tudi nekaj pomembnega,
               sociološkega, političnega spremenilo tudi na področju razmerja med uporabo trde in
               mehke moči - "soft and hard power", nadalje, da smo priča tistim novim pojavom na tem
               področju "cyber" vojnam, ki na nek način tudi potrjujejo ta vzpon mehke moči in tudi
               nova tveganja v tej zvezi in nadalje bi rekel, da pogrešam dejstvo, zdaj pa ne bom
               citiral ne našega mirovnega ali mednarodnega mirovniškega gibanja, niti ne nevladnih
               organizacij, ampak bistveno bolj pogumne in nove ideje, ki se nanašajo tudi na
               razpravljanja o prihodnosti Nata. Tu me čudi, da je Slovenija na repu nekih takšnih
               razmislekov in premislekov. Gre za, če hočete, drzne ideje, po tem ali je Nato, kot
               tak še primeren da realizira interese širše družbene varnosti in s temi vprašanji se
               ukvarjajo "establishmenti" držav članic Nata, da posebej ne omenjam strateških
               raziskovalnih institutov, ki jih plačujejo te vlade.  Ključno, kar pa v tem dokumentu pogrešam, je
               predstavitev relevantnih izzivov in priložnosti, ki jih pravzaprav predstavlja ali
               opredeljuje novonastajajoča varnostna paradigma, ki jo lahko prepoznamo kot sintagmo
               družbene varnosti - "human security" in tudi globalne varnosti, za katere lahko
               rečemo, da bi morali postopoma zamenjati staro varnostno paradigmo, ki temelji
               predvsem na ohranjanju varnosti države in nacionalnih, lahko pa bi rekli bolje
               državnih interesov velesile našega centra ter jo lahko, kot takšno, prej razumemo,
               kot militarizirano varnost. Domet te varnosti seveda, kot nas lahko prepričajo
               vsakdanji dogodki je zelo kratek.</p>
               <p>Nadalje mislim na pobude, tokrat pa na pobude, ki prihajajo, tako iz mirovniško
               usmerjenih nacionalnih civilnodružbenih gibanj in tudi mednarodne civilne sfere, in
               na drugi, v tem pogledu na podobno konvergenco zahtev, kakršno lahko zasledimo v
               nedavni izjavi 35 evropskih državnikov, med njimi tudi Helmuta Schmidta, nekdanjega
               nemškega kanclerja, nekaj bivših britanskih obrambnih ministrov, ki zahtevajo od
               Nata, da v okviru novega strateškega premisleka o katerem bo tekla beseda naslednji
               mesec v Lizboni, postavijo resno mišljeno razoroževanje, kot ključni garant
               zagotavljanja varnosti. Gre za nekoliko zapoznela, seveda pa je bolje z zamudo, kot
               nikoli, torej prizadevanja do katerih bi moralo priti pravzaprav na koncu hladne
               vojne, ki kot vemo, ni zmanjšala apetitov in moči vojaškoindustrijskega kompleksa,
               izraz prihaja iz ust generala Dwighta Eisenhowerja, poznejšega predsednika, prej pa
               seveda generala, ki se je med drugo svetovno vojno boril na tleh Evrope. Torej ni se
               izkoristilo te priložnosti ob koncu druge svetovne vojne, da bi se po koncu hladne
               vojne redefiniralo ali vsaj zastavilo vprašanje o življenjskosti omenjene preživele,
               torej varnostne paradigme. Imperativ uveljavitve nove varnostne paradigme, v pomenu
               družbene varnosti izhaja iz utrjevanja razumnega ravnovesja med varnostjo in
               svoboščinami in ne iz pogosto paničnega in politično motiviranega podrejanja
               svoboščin neki namišljeni in nikoli realizirani varnosti.</p>
               <p>Ena od ključnih sestavin nove varnostne paradigme bi morala vključevati tudi
               nastajanje preventivnih organizacijskih struktur in ukrepov, ki bi se lahko uspešno
               soočile s potencialno katastrofalnimi, globalnimi posledicami klimatskih sprememb in
               pomanjkanjem hrane, skupaj z vodo oziroma obdelovalne zemlje, zaradi česar, o tem je
               govorila Hillary Clinton na nedavni konferenci v Solani, v 66 državah sveta
               izbruhnili nemiri s spremljajočimi posledicami na področju zagotavljanja
               varnosti.</p>
               <p>Glede klimatskih sprememb, poglejmo od kje prihaja "mati" vseh nevarnosti, ki
               ogrožajo našo varnost, in to nevarnost, seveda je nevarnost za vse nacionalne družbe
               in nevarnost za preživetje človeštva. Ugledni harvardski biolog Wilson piše o tem, da
               se je destruktivna dejavnost človeka, v primerjavi s preteklostjo v zadnjem času
               povečala za najmanj tisočkrat do 10-tisočkrat, in da pri tem ne gre več le za
               izginotje posameznih bioloških vrst, temveč za erozijo celotnega, se pravi globalnega
               ekosistema. Za družbe, države, njihove vojske bo zagotovo dolgoročno usodno, če se ne
               bodo znale ali hotele prilagoditi te vrste spremenjenim okoliščinam in izzivom 21.
               stoletja.</p>
               <p>Dokument, o katerem je danes govora, žal, tudi ne govori in ne problematizira
               dejstva, da je pomemben del vzrokov za konfliktna ali celo vojna stanja, sploh za
               porušeno globalno varnost, povezan z ohranjanjem ekonomske in politične dominacije
               slabe četrtine človeštva, 1,5 milijarde, se pravi centra proti periferiji oziroma
               polperiferiji, ki ima privilegiran dostop do vedno bolj osiromašenih energetskih in
               prehrambnih resursov...</p>
            </sp>
            <sp xml:id="SDT5-OZO-Javna-001-2010-10-13.sp25">

               <speaker>PREDSEDNIK JOŽEF JEROVŠEK:</speaker>

               <p>Gospod profesor, če počasi zaključite...</p>
            </sp>
            <sp xml:id="SDT5-OZO-Javna-001-2010-10-13.sp26">

               <speaker>DR. RUDI RIZMAN:</speaker>

               <p>Bom.</p>
               <p>V tej zvezi pa se zastavlja tudi vprašanje, ki se mu pričujoči dokument prav tako
               izogne, kako velikanska in dobičkonosna svetovna trgovina z orožjem, v kateri so z
               največjim deležem udeležene ravno članice Nata, prispeva k generiranju in razpihovanju vojn. In na koncu
               naj omenim, da v dokumentu pogrešam, to je seveda že bilo omenjeno, s strani drugih
               govornikov, odgovorno oceno vojne v Afganistanu, pri kateri sodeluje tudi Slovenska
               vojska in kakšne nauke je že mogoče danes potegniti iz te ekspedicijske avanture. Kot
               vemo, gre za 9 let trajajočo vojno v kateri, ki piše eden vodilnih ameriških
               analitikov Bačevič, njegovega apatriotskega zanosa pravzaprav ne kaže omadeževati.
               Njegov sin je padel v Iraku. V ameriški vojski je delal dobri dve desetletji in je
               danes seveda eden največjih vojaških analitikov. Se pravi, da na ameriških vojnih
               mestih, torej na funkcijah vojaškega značaja, pa vse do tiste, ki se nahajajo na
               vojnem polju, ne pozna enega, ki bi verjel, da je mogoče v tej vojni zmagati. In
               danes še posebej po klavrnem porazu dveh imperijev v tej državi, ni treba biti vedež
               o tem, da prihaja čas, ko bo poraz moral priznati tudi tretji podobni poizkus v
               zgodovini te države. In še zadnji stavek. Naj k temu dodam, da pa tudi ni težko
               uganiti kakšno in enako kritično sodbo kot v prejšnjih dveh bo v zadnji vojni v
               Afganistanu izrekla zgodovina in kakšna vprašanja bo generacija vnukov in vnukinj
               postavljala tistim svojim dedkom in babicam, če se omejim samo na Slovenijo, ki so
               sprejeli zgrešene odločitve o pošiljanju slovenskih vojakov v to oddaljeno in
               nesrečno državo. Hvala lepa.</p>
            </sp>
            <sp xml:id="SDT5-OZO-Javna-001-2010-10-13.sp27">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Izražene bojazni, da je tema preveč moška domena, naj povem, da je
               razmerje moči na galeriji obratno.</p>
               <p>Sedaj ima besedo Aurelio Juri, bivši poslanec.</p>
            </sp>
            <sp xml:id="SDT5-OZO-Javna-001-2010-10-13.sp28">

               <speaker>AURELIO JURI:</speaker>

               <p>Hvala gospod predsednik. Sem bivši poslanec, v prejšnjem mandatu tudi član Odbora za
               obrambo. Najprej, da povem, da soglašam z razpravo predhodnika, prog. Jerizmana in
               nadaljujem morda v ne tako globalnem smislu, ampak z nekimi poudarki, ki se mi zdijo
               pomembni za nadaljnjo razmišljanje o tem, kako v katero smer bomo oboroževali in
               opremljali naše obrambe sile oziroma Slovensko vojsko. Citiral bom našega predsednika
               vlade, ko je razpravljal na nedavni Generalni skupščini Združenih narodov. Rekel je
               in povzemam telegrafsko; svet okrog nas se hitro spreminja, in če se ne bomo
               spremenili tudi mi, bomo začeli zaostajati. Poskrbimo, da postane tak, v katerem
               gospodarski kazalci ne bodo edino merilo na predmet družbe. Pomislimo tudi na
               človeške, socialne in okoljske vrednote. Podnebne spremembe so resne, izguba biotske
               raznovrstnosti nima primerjave in posledice že občuti preveč ljudi na svetu.
               Ogrožanje samo obstoj nekaterih članic Združenih narodov. Nato je pozval in seveda
               pohvale vreden poziv, apel naslednjemu podnebnemu vrhu v Cancunu, da naj se vendarle
               dokoplje do celovitega sporazuma za čas po 2012, ki naj omeji globalno segrevanje pod
               dve stopinji, sicer dodajajo novi in ne nujno najbolj črnogledi poznavalci, so
               človeštvu šteti dnevi. Da postaja tale zgodba vse bolj resna, da se stroka ne moti in
               ne svari kar tako, smo spoznali še enkrat več pri nas doma. In doslej najhuje, nekaj
               tednov nazaj z vodo kakršno niti, tudi najstarejši naši dedki ne pomnijo. Dober del
               domovine, izgleda kar tretjina, je bil pod njo. Prizadejala nam je ogromno škodo in
               si vzela tokrat celo nekaj življenj ter napovedala, da bo še prišla in še več
               namakala, poplavljala in pustošila. In kakšno vezo ima s tem predlog resolucije, ki
               je pred nami. Menim, da veliko. Govorimo o pomembnem, morda najpomembnejšem delu
               državnega sistema, ki naj obrani in varuje predvsem našo in tudi seveda zavoljo
               pomembnega človeškega načela solidarnosti ter obvez v mednarodnih organizacija,
               povezavah in zavezništev, širšo skupnost pred grožnjami, ki pretijo z večjo ali
               manjšo verjetnostjo. Pozornost in ustrezno  ukrepanje oziroma načrtovanje morajo biti zato usmerjeni grožnjam z
               večjo verjetnostjo. Glede same resolucije po obetavnem uvodu, da na mednarodno
               varnostno okolje poleg ostalega vse bolj vplivajo podnebne spremembe, in da so stalen
               vir ogrožanja tudi naravne in druge nesreče, katerih intenzivnost in pogostost se
               zaradi omenjenih sprememb in prekomernega obremenjevanja okolja povečujeta, izvemo za
               načrte opremljanja vojske, ki grdo znova in predvsem v smer varovanja in obrambe
               domovine v slučaju agresije in vojne, torej nacionalne obrambe, četudi dokument sam
               priznava, da je v evroatlantskem prostoru verjetno si izbruha oboroženih meddržavnih
               spopadov močno zmanjšala, ter premestljivosti naših sil drugam po svetu, več ali manj
               v klasični bojni konfiguraciji. Pohvalno je ponavljanje, da bodo, citiram "določene
               zmogljivosti vzpostavljene kot dvonamenske in zato sposobne tudi za delovanje v
               nacionalnem sistemu varovanja pred naravnimi in drugimi nesrečami". A kako bo to
               izgledalo, za kakšne zmogljivosti gre, usposobljene za opravljanje katerih nalog
               zaščite in reševanja iz gradiva ni videti. Ko sme svoj čas nagovarjal pred leti
               javnosti proti vstopu Slovenije v Nato, sem izjavil takrat, in to so citirali mediji
               tudi, da bom za članstvo v tem zavezništvu šele takrat, ko bo to postala organizacija
               civilne zaščite. In časi postajajo taki, da bo treba vojsko v obstoječi ali
               spremenjeni obliki, morda tudi tako kot predlaga Mladinina peticija "Ukinimo vojsko",
               napotiti vse bolj na domače fronte s poplavami, plazovi, sušami, požari in drugimi
               naravnimi nesrečami ter, ko lahko pomagati na enak način tudi ostalim bližnjim ali
               bolj oddaljenim prizadetim krajem. V tem smislu vidim nujo po boljšemu opremljanju
               vojske s pontoni in plavajočim zmogljivostmi, pri čemer sam ne uvršča, pa prihajam iz
               Kopra, predrage in za razmere, ki nas čakajo, slabo uporabne bojne ladje Triglav ter
               z ustreznimi letalskimi zmogljivostmi, ki niso transportna letala ampak prej gasilska
               in helikopterji. Nekdo je izračunal, da bi s 15. milijoni evrov, ki jih vlada namenja
               oborožitvi naše nove vojaške ladja, dolgotrajno, dolgoročno protipoplavno zavarovali
               Ljubljano. Z dodatnimi desetimi ali dvanajstimi milijoni, kolikor nas bo v naslednjih
               letih stala uprava naših vojaških instruktorjev v Afganistan, pa bi lahko počistili
               in poglobili na desetine, desetine kilometrov rečnih strug in vodotokov povsod tam
               kjer vemo, da bodo v naslednjem obilnejšem deževju vode znova prestopile bregove. No,
               priznam, da to, kar sem zdaj povedal, diši po demagogiji, a neočiščene struge stanejo
               družbo in posebej prizadete ljudi večkratne tovrstne vsote. Tega se dobro zavedamo.
               Podnebne spremembe so resne, pravilno svari naš premier. Svet se hitro spreminja, in
               če se ne bomo spremenili tudi sami, ne bomo le zaostajali, ampak bomo tudi začeli se
               utapljati. Te moje poglede, gospa ministrica pozna, še iz časov ko sva dialog o tem
               vodila na strokovnem svetu Socialnih demokratov za obrambo in sem imel tudi čast, da
               sem sedel na našem parlamentarnem Odboru za obrambo in takrat tovrstne poglede tudi
               nisem šparal. Okoli nas se, in to zaključujem, se torej vse pogosteje dogajajo stvari
               zaradi podnebja in ranjene narave in nas morajo osvestiti in prisiliti v bolj
               ustrezen in kratkoročen in predvsem dolgoročnim odzivom zlasti takrat, ko načrtujemo
               opremljanje in nove zmogljivosti naših obrambnih sil oziroma Slovenske vojske in za
               te cilje uporabo izredno odmerjenega javnega denarja, ki mora postati zato skoraj da
               100% smiselna. Skratka, nas čakajo časi, ko vse več dela bo imel poveljnik civilne
               zaščite in vse manj načelni Generalštaba. Hvala.</p>
            </sp>
            <sp xml:id="SDT5-OZO-Javna-001-2010-10-13.sp29">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Besedo dajem državnemu sekretarju mag. Urošu Kreku, pripravi pa se naj
               Sašo Adamič. 
               </p>
            </sp>
            <sp xml:id="SDT5-OZO-Javna-001-2010-10-13.sp30">

               <speaker>MAG. UROŠ KREK:</speaker>

               <p>Hvala lepa, gospod predsednik.</p>
               <p>Zelo težko je razpravljati o lastnem dokumenti, katerega predlagatelj smo na
               Ministrstvu za obrambo, sedaj pa moram reči, da glede na to, da sem sodeloval pri
               pripravi zadnjih petih oziroma edinih petih dokumentih tega tipa je to prva taka
               diskusija, ki jo imamo in zato sem te diskusije tudi zelo vesel.</p>
               <p>Na žalost pa moram ugotoviti, da večina razprav z izjemo prvih razpravljavcev ni
               povezana z dokumentov, ki je namen javne razprave. Namreč, delovanje obrambnega
               sistema urejajo tri vrste dokumenta. Eno so strateški dokumenti in tukaj smo govorili
               predvsem o ključnem o teh dokumentov, to je, strategija nacionalne varnosti in če mi
               boste naklonili dve minuti bom komentiral nekaj zadev povezanih z izjavami, ki so
               vezane na ta dokument.</p>
               <p>Drugi dokument so doktrinarni dokumenti, tudi mislim da vsaj dva razpravljavca sta se
               vezana na ta dokument. Vojaško doktrino Republike Slovenije, mislim, da sta tudi oba
               razpravljavca sodelovala pri pripravi tega dokumenta in ta dokument ustrezno govori o
               načelnih delovanja Slovenske vojske. Tretji tip dokumentov so planski dokumenti in
               danes je v Državnem zboru planski dokument, dolgoročni dokument, ki ureja legalni
               razvoj Slovenske vojske.</p>
               <p>Začel bi s tem prvim. Mislim, da vprašanje, kakšno nacionalno obrambo oziroma kako
               zagotavljati nacionalno obrambo je ta Državni zbor odgovoril 26. oziroma 2. aprila
               2010, ko je bila potrjena in v Uradnem listu takrat tudi objavljena resolucija o
               strategiji nacionalne varnost. Govorili smo o nacionalnih interesih danes in
               nacionalni interes je sestavni del tega dokumenta in govori o tem, da bo Republika
               Slovenija svoje življenjske in strateške interese poleg ostalega uresničevala tudi v
               Natu. Mislim, da eno od vprašanje je bilo danes Nato da ali ne oziroma celo dvom v
               to, ali kolektivna obramba ali nacionalna obramba in na kakšen način.</p>
               <p>Ko smo govorili o varnostnem okolju v današnji debati, enako v resoluciji piše:
               "Nobena država svoje nacionalne varnosti ne more več zagotavljati povsem
               samostojno.", kar pomeni, da strateški dokument, planski, ki je pred vami, v celoti
               sledi tudi tej navedbi oziroma usmeritvi, ki jo je Državni zbor dal Ministrstvu za
               obrambo. Enako je v tej resoluciji so opredeljene vojaške grožnje, dokaj široko.
               Govori o vsem tem, kar je tudi profesor dr. Rizman omenil o fleksibilnem okolju
               oziroma o spremljajočem okolju in tudi namen splošnega, dolgoročnega programa je, da
               vojska kot instrument obrambne, zunanje ali celo varnostne politike neke države, ki
               je opredeljena, s tem osnovnim dokumentom, o katerem sedaj govorim, zagotavljal še
               možnosti politiki, da ustrezno odreagira na spreminjajoče se okolje. Odločili smo se,
               da dokument zajema obdobje 15 let, vendar seveda to ni edini dokument, ki bo v tem
               obdobju nastal, omenil sem, da je to peti splošni dolgoročni program v 11-ih letih.
               Po načinu planiranja bomo čez 6 let oziroma bom čez 6 let pripravljen novi dokument,
               ki bo zajel naslednjih 15 let, vendar načrtovanja delovanje obrambnega sistema in
               razvoja vojske, razvoja vojaških zmogljivosti predvsem ne moremo načrtovati samo za
               dve leti kot to delamo z obrambnim poračunom, ampak moramo imeti podlago, ki je v tem
               dokumentu. </p>
               <p>Kako se država odziva na grožnje, je tudi zapisano v resoluciji o strategiji in
               nacionalne varnosti. Pri elementu zunanja politika, govorimo o kolektivni obrambi in
               varnosti in govorimo o uresničevanju sprejetih mednarodnih obveznosti. Tudi o tem je
               bila tema, ko ste razpravljavci navajali vprašanja Afganistana. Vprašanje Afganistana
               ni vprašanja splošnega, dolgoročnega programa. Vprašanje Afganistana je vprašanje
               drugih političnih odločitev vezanih na zunanjo politiko. Ta dokument predstavlja samo
               način, na katerega bo Slovenska vojska in obrambni sistem zagotavljal zmogljivosti za
               izvajanje zunanje, varnostne ali kakršne druge politike te države. Enako je v tem
               dokumentu tudi odzivanje na križna žarišča, kjer so navedena tudi križna žarišča, v
               katerih trenutno smo, čeprav je situacija tam takšna kot je, vendar to je tema za
               drugo razpravo, ki bo verjetno tudi v tem Državnem zboru in v resoluciji je tudi
               navedeno, na kakšen način se bomo odzivali na vojaške grožnje in eden od odzivov na
               vojaške grožnje je tudi opredeljen v tem dokumentu, seveda ob tem, da poleg osnovne
               funkcije je zelo eksplicitno navedeno, na kakšen način in s kakšnimi zmogljivosti bo
               Slovenska vojska sodelovala tudi pri zaščiti in reševanju tako doma in če bo treba
               tudi v tujini.</p>
               <p>Sedaj če mi dovolite mogoče samo še dva kratka odziva, namreč vprašanje financ je
               bilo odprto.  Vprašanje financ
               se bo reševalo danes na Odboru za obrambo. Pogovarjali se bomo o finančnem načrtu
               slovenske oziroma obrambnega sistema in obrambnega ministrstva za naslednji dve leti.
               Glede na to, da je bilo pa tukaj v javni razpravi to vprašanje odprto je pa potrebno
               odgovoriti. Da je obrambno ministrstvo imelo v letu 2009 odobren finančni načrt 630
               milijonov evrov. Danes popoldne se bomo pogovarjali o finančnem načrtu za leto 2011,
               ki je nekje okoli 500 milijonov evrov. Leta 2009 je bil delež obrambnim sredstev
               finančnih v okviru državnega proračuna čez 6%, sedaj se pogovarjamo o številko, ki je
               nekaj več kot 4%. Pred 10-imi leti je Slovenske vojska štela okoli 76 tisoč
               pripadnikov, sedaj se pogovarjamo o številki 10 tisoč. Zelo redko je videti vojsko v
               Evropi, ki bi imela tako znižanje. Jaz se pridružujem tukaj opozorilu profesorja in
               brigadirja Konde, na to, da se zmogljivosti zmanjšujejo, vendar zmanjšujejo se ravno,
               zaradi tega, ker varnostno okolje in seveda naše delovanje v kolektivne obrambe
               omogoča, da si takšno zmanjšanje lahko tudi zagotovimo. Ali finance zagotavljajo
               razvoj ali stagnacijo Slovenske vojske, to je seveda stvar druge razprave. Vendar,
               pripravljavci tega dokumenta verjamemo v kolektivno obrambo. Ena od navedb, ključna,
               v resoluciji Strategije nacionalne varnosti je, da se bo nacionalna obramba izvajala
               v okviru kolektivne obrambe. To je dokument, katerega ste nam, poslanci DZ, odobrili,
               potrdili in nam ga dali kot usmeritve za pripravo vseh nadaljnjih dokumentov.</p>
               <p>Tukaj bi se dotaknil še zadnje točke, in jaz upam, da bodo tudi moji kolegi mogoče
               razpravljali o kakšnih drugih vprašanjih, namreč, demokratični nadzor na Slovensko
               vojsko. Ta razprava danes kaže na to, da obstaja civilni nadzor in da obstaja
               demokratični nadzor. Delovanje tega DZ, ki je odobril resolucije o strategiji in
               nacionalne varnosti, ki bo potrdil resolucijo, upam da, o dolgoročnem programu
               razvojnega opremljanja kaže ravno na to. Današnja razprava, ki bo v finančnem načrtu
               je točno to. Poslanci nam boste potrdili finančna sredstva za izvajanje naših nalog.
               Skratka tukaj moram ostro zanikati, da ni civilnega, demokratičnega, političnega
               nadzora nad vojsko. Ministrica tukaj je bila potrjena v tem DZ in ona tudi daje
               usmeritve za delovanje Slovenske vojske.</p>
               <p>Jaz bi na tej točki zaključil pa mogoče prepustil v nadaljevanju še kolegom.
               Hvala.</p>
            </sp>
            <sp xml:id="SDT5-OZO-Javna-001-2010-10-13.sp31">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Besedo ima Sašo Adamič. Pripravi pa se naj dr. Luka Juri, poslanec
               Državnega zbora.</p>
            </sp>
            <sp xml:id="SDT5-OZO-Javna-001-2010-10-13.sp32">

               <speaker>SAŠO ADAMIČ:</speaker>

               <p>Ukvarjam se z ..<stage>/Nerazumljivo./</stage>.., žal pač se moram, najraje se ne bi. Kakorkoli že,
               smo leta 2010 v tretjem tisočletju in žal še vedno ne moremo govoriti o civilizaciji.
               O civilizaciji bomo lahko govorili šele takrat, ko se bomo nehali med seboj pobijati
               in šele takrat, ko se bomo nehali med seboj pobijati bo startala kultura življenja in
               kultura sobivanja.</p>
               <p>Skratka, človek je v svoji osnovi solidarno bitje, radi se med seboj pomagamo,
               naravnih katastrofah, poplavah, požarih, potresih, orkanih in vulkanih, vse to pa so
               situacije, na katere nimamo vpliva. Ena situacija, v kateri pa množično zgubljamo
               življenja in je izrecno v naših rokah, to je pa, nesrečna vojna. Verjamem, da
               generalno ne bo lahko izključiti in še posebej ne, ker ne vemo, niti več, kaj je prej
               napad ali obramba in če je dobra obramba je napad najboljša obramba. Dejstvo pa je,
               da puška dela vojno in tako kot s plemenom ne moremo pogasiti ognja tako tudi s puško
               ne bomo mogli narediti miru. Puška je pa tesno povezana z ekonomijo. Če si smem
               banalno besedo o ekonomiji. Če pek na primer v pekarni speče dober, topel
                  kruhek in sproži finančni
               obtok s tem, da ga nekdo poje in je potem sit in zadovoljen, potem je to moralna,
               humana ekonomija. Če pa nekdo vase sprejme rafal metkov, ki so bili predhodno
               sestavljeni v tovarni, potem govorimo o nemoralni ekonomiji. In industrija orožja je
               malodane ena izmed večjih, če ne prva gospodarska panoga. Torej, če bi zaprli pipico
               priliva, ki poganja industrijo orožja, in če bi preusmerili finančni tok na človeku
               prijazne dejavnosti, potem orožja posledično ne bi bilo in ne bi bilo vojne. Torej,
               trajni mir se zdi možen. Saj je v vsaki državi na tem svetu jasno zakonsko določeno
               in preganjano kot največji zločin uboj človeka. Na vsakem spomeniku piše po vsaki
               vojni "nikoli več vojne," na vsakem taborišču piše "nikoli več vojn, tega se ne
               gremo." V Haagu po novem strpajo ljudi v zapore, ki so odgovorni posledično za
               začetek teh vojn. Bush bi šel z veseljem v Haag, ampak žal ga Amerika zaenkrat še ne
               priznava. V glavnem, cel svet je postal globalna vas. Ekonomija je skorajda že pod
               eno streho, smo kot neka velika familija in tudi države bi se morale obnašati
               starševsko, ki ne dovolijo svojim otrokom, da se igrajo z vžigalicami, in na ta način
               ne bi smele ponujati službe v vojski. Mladi po svetu naj si iščejo službo na drugih
               področjih dela. Skratka, kaj narediti. V končni fazi dvomim, da dokler bo delo,
               vojska in dokler bo orožje prvi artikel na polici, dvomim, da bi vojaki, vsi vojaki
               vrgli puško v koruzo, kar bi bilo sicer fantastičen izid za start miru končno.
               Skratka, tudi težko bi bilo najbrž sklicati sestanek za podpis svetovne mirovne
               pogodbe, kar naj bi bila enostavna reč. Predlagam pa, da referendumsko izstopimo iz
               Nata. Na ta način bi svetu pokazali, da se tega ne gremo. Simpatizirali bi vzhod na
               ta način, ki bi nam posledično dal mir, Nemčija nas najbrž spet ne bi napadla, upamo,
               pa še morda bi celo sprožili domino efekt izstopanja držav iz vojaških aparatov.
               Hvala lepa.</p>
            </sp>
            <sp xml:id="SDT5-OZO-Javna-001-2010-10-13.sp33">

               <speaker>PREDSEDNIK JOŽEF JEROVŠEK:</speaker>

               <p>Hvala lepa.</p>
               <p>Besedo ima dr. Luka Juri, pripravi pa se naj Primož Šauc z Ministrstva za
               obrambo.</p>
            </sp>
            <sp xml:id="SDT5-OZO-Javna-001-2010-10-13.sp34">

               <speaker>DR. LUKA JURI:</speaker>

               <p>Hvala lepa, predsedujoči. Lep pozdrav tudi ostalim!</p>
               <p>Danes se pogovarjamo o tem, kako razvijati in posledično opremljati Slovensko vojsko.
               Žal, vprašanje razvoja se ne more omejiti na to, kakšna bo struktura vojske sama po
               sebi, ampak se mora dotikati tudi vprašanja, kakšna naj bo vloga vojske v Sloveniji
               in posledično, kako naj jo razvijamo, zato da lahko to vlogo čim bolje
               izpolnjuje.</p>
               <p>V resoluciji je nekajkrat omenjeno vprašanje varnosti, predvsem pa se omenja
               vprašanje obrambe. In to je tisto, kar bi morali v resoluciji, v njenem samem
               konceptu obrniti na glavo. Namreč, morali bi se ukvarjati predvsem z vprašanjem
               varnosti, ki je bistveno širši pojem, in potem posledično z vprašanjem obrambe, ki je
               v bistvu varnosti podrejen koncept. Varnost vključuje vprašanja groženj na bistveno
               širši ravni, kot je obramba pred vojaškimi agresijami zunanjih dejavnikov, seveda;
               upam, da oziroma to je tudi jasno v resoluciji, da nihče več ne govori in razmišlja o
               agresiji morebitnih notranjih dejavnikov, pač pa govorimo le o zunanjih. Vendar ko pa
               govorimo o varnosti, vidimo, da gre paleta groženj, pred katerimi se moramo
               obvarovati, bistveno širše. Začuda se v zadnjih desetih letih ni spremenila.  Še vedno je dolgoročno gledano
               glavna grožnja slovenski družbi neprilagajanje podnebnim spremembam in naravnim
               nesrečam, naravnim ujmam, ki se bodo posledično dogajale, spremembam, širše rečeno,
               spremembam stanja narave v naši državi in prilagajanje naše družbe tem spremembam. In
               tu lahko Slovenska vojska z razvojem v institucijo, ki je bolj pripravljena za
               zaščito in reševanje, tu je lahko Slovenska vojska zelo pomemben faktor. Ampak
               vprašanje je seveda, koliko ta vloga sovpada z vojaško obrambno vlogo, v nekaterih
               delih zelo malo. Sicer bi cinično lahko rekli, da sedaj vemo, zakaj je po teh ujmah,
               potem poplavah vemo, zakaj je Slovenska vojska nabavila vojaško ladjo Triglav; to je
               nek ciničen sarkazem, ki sicer ni primeren oziroma verjetno ni simpatičen do vseh
               tistih, ki so utrpeli grozne škode v teh ujmah. Ampak kaže na paradoksalno pot, v
               katero gre Slovenska vojska, glede na grožnje, ki jih imamo. Človeški faktor v
               Slovenski vojski ni nikoli stopil pol koraka nazaj od pripravljenosti pomagati
               slovenski družbi pri vseh teh grožnjah. In tu gre priznanje in zahvala Slovenski
               vojski za to. Vendar če rečemo temu kapitalski faktor, oprema Slovenske vojske pa ne
               sledi tej poti. In tu gremo iz prvega vprašanja, kakšni naj bodo dolgoročni cilji in
               prioritete, in moj odgovor je, dolgoročni cilji in prioritete naj bodo predvsem
               varovanje slovenske družbe pred sodobnimi grožnjami varnosti, ne pa obrambe, in tu
               gremo torej bistveno širše. Pridemo na četrto vprašanje, kako zagotoviti potrebne
               kadrovske in materialne ter finančne vire za takšen razvoj. Kako jih zagotoviti,
               seveda vemo - iz državnega proračuna. In vsakoletno zagotavljanje finančnih virov je
               plod politične odločitve v Državnem zboru, seveda tudi posledično dialoga z Vlado,
               ničesar drugega. Viri za zagotavljanje delovanja Slovenske vojske prihajajo iz
               državnega proračuna, torej iz denarja, ki ga davkoplačevalci in davkoplačevalke
               plačujejo vsak dan. Kam pa bomo usmerili te vire, je pa poglavitno vprašanje, ki se
               povezuje s tisto prvo temo, kako razvijati Slovensko vojsko in katerim grožnjam naj
               Slovenska vojska prioritetno odgovarja. Potem se pa vprašamo, ali so nakupi v zadnjih
               letih, pa tudi prej, ali so nekatere investicije smiselne. In še vedno trdim, da je
               ena od najbolj vidnih investicij Slovenske vojske, za katere se je odločila prejšnja
               Vlada pod vodstvom Janeza Janše, nakup vojaške ladje, zgrešena odločitev. Pustimo
               realno stanje, potreben zapiranja klirinškega dolga, kjer je bila Rusija pripravljena
               se pogovarjati tudi o drugih alternativah, ampak tudi ob odločitvi, da vendarle
               zapremo ta dolg z nakupom takšne vojaške ladje, lahko sledi odločitev, da to vojaško
               ladjo odtujimo. Da jo, ali, kot sem provokativno, z namenom provokacije in
               spodbujanja razprave v slovenski javnosti, podarimo in si že s tem, da jo podarimo,
               prihranimo milijon evrov letno, ali pa da jo, kar je bolj smiselno in bolj modro,
               poskusimo odprodati, seveda ob spoštovanju zakonskih omejitev v Sloveniji in
               mednarodnih konvencije, ker vemo, da takšnega kosa orožja ni mogoče kar razprodajati
               na svetovnem trgu, ampak za to obstajajo številne omejitve.  Sam si bom prizadeval, da že v proračunu
               prihodnje leto odrežemo vojski milijon evrov, ki bodo namenjeni pokrivanju stroškov
               za vojaško ladjo Triglav. In dokler bom v tem Državnem zboru, si bom v imenu
               državljank in državljanov vedno prizadeval za to, da odrežemo, da onemogočimo
               izvajanje takšnih nepotrebnih stroškov. In naj se vojska začne ukvarjati s tistim, za
               kar vojsko potrebujemo in za kar jo tudi spoštujemo. In to je, da zagotavlja varnost,
               ne obrambo, varnost državljankam in državljanom, in za to še enkrat zahvala.</p>
               <p>In sedaj zaključek. Ob tem potrebujemo "cost benefit" analizo, ki ni bila nikoli
               narejena. Imamo vedno neko zelo podrobno "cost" analizo, "benefitov" pa v bistvu ne
               poznamo. Omejimo se na relativno merljive po mednarodnih standardih, tudi Natovih
               standardih, obrambne sposobnosti, zelo malo pa se ukvarjamo s tem, kakšne so
               sposobnosti zagotavljanja varnosti. Zaradi tega mislim, da so nekatere odločitve v
               tej resoluciji dobrodošle, in to resolucijo moramo sprejeti, če se bo dalo, seveda
               spremenjeno, zato da nadomestimo nerealno resolucijo iz leta 2004. In pozdravljam
               nekatere pragmatične in realne rešitve, ki jih predlaga Vlada. In tu gre tudi
               priznanje ministrici za pogum, kajti vem, da politični del - torej, Ministrstvo za
               obrambo je imelo verjetno težko delo pri pogajanju z vojaškim delom, torej z vojsko,
               pri usklajevanju tistega, kar so realne možnosti in kar so potrebe ali pa želje
               Slovenske vojske. Mislim pa, da je dolžnost do državljank in državljanov, da naredimo
               več. Ne da zmanjšamo sredstva, ampak da jih usmerimo tja, kamor so potrebna. Vojaška
               ladja, kolesniki...</p>
            </sp>
            <sp xml:id="SDT5-OZO-Javna-001-2010-10-13.sp35">

               <speaker>PREDSEDNIK JOŽEF JEROVŠEK:</speaker>

               <p>Kolega Juri, moram vas opozoriti na potek časa.</p>
            </sp>
            <sp xml:id="SDT5-OZO-Javna-001-2010-10-13.sp36">

               <speaker>DR. LUKA JURI:</speaker>

               <p>Hvala, predsedujoči. Še 20 sekund.</p>
               <p>Nakup transportnega letala, to so vse investicije, ki niso potrebne za slovensko
               družbo. Helikopterji, namenjeni zaščiti in reševanju, plovila, manjša, lahka plovila,
               namenjena zaščiti in reševanju, mobilne bolnišnice, namenjene zaščiti in reševanju,
               so dobrodošle investicije, ki bodo predvsem pomagale k varnosti vseh nas, ne pa k
               nevarnosti naših vojakov v tujini. Hvala lepa.</p>
            </sp>
            <sp xml:id="SDT5-OZO-Javna-001-2010-10-13.sp37">

               <speaker>PREDSEDNIK JOŽEF JEROVŠEK:</speaker>

               <p>Hvala lepa.</p>
               <p>Besedo ima Primož Šauc, z Ministrstva za obrambo. Pripravi pa se naj Alojz Šteiner,
               načelnik Generalštaba Slovenske vojske.</p>
            </sp>
            <sp xml:id="SDT5-OZO-Javna-001-2010-10-13.sp38">

               <speaker>PRIMOŽ ŠAUC:</speaker>

               <p>Gospod predsednik, gospa ministrica, gospe in gospodje!</p>
               <p>Realne osnove varnostnih okoliščin postavlja pred politiko in pred stroko nove
               zahteve in drugačen vzorec razmišljanja. Kdor ne verjame v spremembe varnostnega
               okolja v globalnem svetu, o katerem je tudi prof. dr. Rizman nekaj besed namenil, ta
               v bistvu ne verjame v realnost tega sveta in ne more razumeti realnih politik
               demokratičnih držav. Varnostni izzivi so, da neham govoriti o njih, so zelo dobro
               opredeljeni v Resoluciji o strategiji nacionalne varnosti, ki jo je Državni zbor z
               absolutno večino sprejel marca leta 2010 in na katero se je referiral že državni
               sekretar. Tudi moj občutek je, da več razpravljamo o njej in o širših varnostnih
               vprašanjih, ki so opredeljena v njej, kot pa o dolgoročnem planu razvoja Slovenske
               vojske. Dovolite mi, da omenim, da je bila ta resolucija v Državnem zboru sprejeta s
               67 glasovi od 70 prisotnih poslancev in da nam je v strokovni sferi Ministrstva za
               obrambo, če mi je to dovoljeno reči, odleglo, kajti to je bilo v obdobju predstavitve
               peticije "Ukinimo vojsko". In razumeli smo, da je absolutna večina Državnega zbora,
               politični vrh te države na najboljši način  na peticijo odgovoril in ustrezno opredelil okvir in
               nadaljnji razvoj obrambno-varnostnega oziroma celotnega nacionalnega varnostnega
               sistema Republike Slovenije.</p>
               <p>Z vidika ohranjanja suverenosti in mednarodne verodostojnosti Slovenije je za
               Slovensko vojsko kot nosilca obrambnih aktivnosti ter aktivnega partnerja, vpetega v
               aktivnosti zavezništev, potreba po ohranjanju procesa transformacije ključnega
               pomena. Le uspešno soočenje s ključnimi izzivi in potrebami modernizacije, dokončanje
               in celovito zaokroženje procesa profesionalizacije Slovenske vojske, vzpostavitev
               družbeno veljavnega izobraževalnega sistema za potrebe Slovenske vojske bo
               zagotavljalo vojski tisto mero prilagodljivosti, ki je nujno potrebna za izvajanje
               poslanstva sodobnih oboroženih sil demokratičnih družb v prihodnosti. Pri uporabi
               vojske bo v ospredju predvsem preventiva in delovanje za potrebe doseganja
               zunanjepolitičnih in varnostnih ciljev ter interesov Republike Slovenije. Skladno z
               obrambnimi cilji in ob tem večstranska uporaba razpoložljivih zmogljivosti za potrebe
               zaščite prebivalstva na ozemljih, kjer visoka odzivnost, opremljenost in
               usposobljenost igrata pomembno vlogo. Sodobne hibridne grožnje tvorijo najverjetnejši
               spekter in največje tveganje, s katerim se bodo slovenski vojaki in Slovenska vojska
               soočala v prihodnje. Naj poudarim, da pojav teh hibridnih groženj na ozemlju
               Slovenije ni izključen. Vse to in opredeljena izhodišča iz resolucije o strategiji
               nacionalne varnosti zahtevajo od naše vojske, da v naboru svojega spektra razvije
               tudi ustrezno srednjo bojno zmogljivost, ki zagotavlja temelje za nadaljevanje
               procesa transformacije Slovenske vojske in posledično celega obrambnega sistema.
               Povezljivost s silami zavezništev, obenem pa povečuje njeno ognjeno moč. Bojna moč in
               obvladovanje sodobnih tehnologij, zaščita sil so tisti segmenti, ki zmanjšujejo
               tveganja in izgube ter prinašajo rezultate. Pomembno je poudariti, da je razvoj
               srednjih zmogljivosti osnova razvoja pogojev delovanja in vzpostavitve temeljnih
               bojiščnih funkcij. Po dosedanji razpravi se zavedam, da sem že kar nekajkrat uporabil
               besede "bojišče" in "bojne zmožnosti" in "bojna moč Slovenske vojske", vendar vojska
               se zato gradi in zato jo potrebujemo. Prav tako kot ekspeditivnost. Moram reči, da
               beseda "ekspedicijski" ne obstaja v dokumentu, o katerem razpravljamo danes, pa
               vendar ne bomo tajili, da dokument razvojno ne usmerja Slovenske vojske k večji
               ekspeditivnosti. Ekspeditivna narava Slovenske vojske, sposobnost, da del te vojske
               Slovenija napoti izven domačega ozemlja, je nujna, ker je samo taka vojska koristna
               in lahko izvede naloge, določene z zakonom in opredeljene v strategiji nacionalne
               varnosti. Nacionalna obramba ob pogojih kolektivne obrambe in kolektivne varnosti se
               ne izključujeta, kakor je ministrica uvodoma že poudarila, ampak se dopolnjujeta in
               med njima ni jasnih ločnic in ni razlik. Slovenska vojska, če karikiram čisto
               preprosto, mora biti sposobna bojevati se z ramo ob rami z zavezniki in na bojiščih
               ali na bojišču preživeti, biti mora sposobna tudi zmagati. To je, se zavedam, zelo
               preprosto in karikirano opredeljeno, vendar hočem biti čim bolj ilustrativen, da bi
               razumeli, kakšna je narava v prihodnje Slovenske vojske in kam meri razvoj po tem
               predlogu. To velja za operacije tako kolektivne obrambe kot mednarodne operacije in
               misije ali operacije v podporo miru, če želite, kot tudi za morebitno operacijo, če
               si lahko predstavljamo v ne vem kakšni prihodnosti bojišče tudi na slovenskem
               ozemlju. Če vojska ne bo sposobna, če ne bo povezljiva z zavezništvi in ne bo
               sposobna sodelovati skupaj z njimi, se v pogojih kolektivne obrambe tudi ne bo mogla
               udeležiti zavezniške operacije, abstraktno govorim, na bojišču Slovenije, kjer bodo
               zavezniki branili naš teritorij. Če sem še bolj plastičen, Slovenija mora biti
               sposobna v pogojih kolektivne obrambe, del Slovenske vojske, seveda ne govorim o
               celotni strukturi, napotiti v operacije kolektivne obrambe bodisi na Norveško, v
               Estonijo, Grčijo in prav tako biti sposobna  skupaj z zavezniki braniti domača tla. Ker pa je kolektivna obrambna v
               tesni povezanosti z aktivnostmi mednarodne skupnosti v okviru kolektivne varnosti, pa
               so te zmogljivosti prav tako edine sposobne sodelovati v mednarodnih operacijah in
               misijah. Prav tako zatrjujemo, da je takšna Slovenska vojska kakršen razvoj
               predlagamo, ...<stage>/nerazumljivo./</stage>.. ta dokument dovolj fleksibilna in učinkovita in tudi
               najboljše jedro za vzpostavitev strateške rezerve, če bi to bilo kdaj potrebno.</p>
               <p>Če imam še kakšno minuto, nekaj o strateški rezervi. Podlage so že v resoluciji
               strategije nacionalne varnosti, kjer je opredeljeno, da se bo nacionalna obramba
               izvajala v okviru kolektivne obrambe, v okviru kolektivne varnosti, pa tudi
               samostojno pod določenimi pogoji. V predlogu resolucije splošnega ...programa, pa je
               opredeljena naloga, da se zvije doktrina strateške rezerve po sprejetju te resolucije
               in tukaj vidimo veliko domačo nalogo in tudi velik izziv ne samo za Ministrstvo za
               obrambo, ampak za vse resorje, kajti takšna strateška rezerva ne more biti
               vzpostavljena ali načrtovana ali noben njen segment, ki ga zdaj v detajle ne bi šel,
               ne more biti izveden brez celovitega pristopa, v kar pa mislim, da je potrebno zajeti
               tudi nevladne organizacije. Ker zaradi zgodovinskih izkušenj mi ne moremo zagotovo
               verjeti ali pa ne zmoremo verjeti, jaz o tem nisem razglabljal veliko, ampak očitno
               je, da vsi strateški usmerjevalni dokumenti opredeljujejo, da se do razumne mere
               samostojni sposobnosti na obrambnem področju Slovenija ne odpoveduje, čeprav trdno
               zaupamo določbam washingtonske pogodbe in zaveznicam Nata kot tudi lizbonski pogodbi
               in članicam Evropske unije v tistih delih lizbonske pogodbe, ki govori o
               solidarnostni klavzuli in neke vrste bodoče kolektivne obrambe. Tako, da kljub temu
               včasih diplomatski zadregi ali zunanjepolitični zadregi je Slovenija dovolj pogumno
               opredelila, da za prihodnost še vedno ne verjame v dokončno izginotje konvencionalne
               grožnje in zato se ne odpoveduje samostojnosti na obrambnem področju popolnoma. Hvala
               lepa.</p>
            </sp>
            <sp xml:id="SDT5-OZO-Javna-001-2010-10-13.sp39">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. In zdaj ima besedo načelnik general štaba Slovenske vojske, gospod
               Šteiner.</p>
            </sp>
            <sp xml:id="SDT5-OZO-Javna-001-2010-10-13.sp40">

               <speaker>MAG. ALOJZ ŠTEINER:</speaker>

               <p>Spoštovane in spoštovani udeleženci v razpravi</p>
               <p>Značilnost slovenskega obrambnega sistema je, da je v preteklih 20-ih letih šel skozi
               dinamično tranzicijsko obdobje ter številne spremembe in preoblikovanje vojske ter
               preživel. V zadnjem obdobju beležimo zastoj ne le pri izgradnji zmogljivosti zaradi
               vplivov gospodarske krize in ekonomske recesije, ampak tudi na področju sistemskega
               urejanja, kar kaže na določene posebnosti v naši družbi. Tako iz majhne države, ki je
               v Evropski uniji in zavezništvu veljala kot primer, ki zgledno ureja vprašanje
               razvoja obrambnega sistema, pristajamo na repu držav, ki imajo tovrstne zadeve ažurno
               urejene. Res je, da smo nedavno dobili resolucijo o strategiji nacionalne varnosti,
               ki opredeljuje nacionalno varnostne cilje in izhodišča za obrambno varnosti sistem.
               Resolucija o splošnem dolgoročnem programu razvoja in opremljenost Slovenske vojske,
               ki opredeljuje sredstva in alucira vire ne le finančne temveč tudi kadrovske in
               materialne, pa zamuja in zavira izdelavo srednjeročnega obrambnega programa. Po novem
               razmislek o tem dokumentu, pa je vendarle dobrodošel. Tudi za to bom v nadaljevanju
               poskušal nanizati nekaj misli, ki so lahko tudi odgovori na postavljena vprašanja za
               današnjo razpravo. RSDPRO<stage>(?)</stage> je najvišji državni dolgoročni razvojni dokument za
               vojsko. V resnici pa v sodobnih nepredvidljivih in hitro se spreminjajočih razmerah
               težko zelo natančno napove razvoj za 15 ali več let v naprej. Lahko pa ustvari
               podlage in zagotoviti kontinuiteto pri prilagajanju in transformaciji obrambnega
               sistema in vojaških struktur. Zato se v takšnih dokumentih največ škode naredi v
               nenadnimi spremembami smeri ali razvojnih prioritet, ki istočasno kažejo na
               nekonsistentnost in povečujejo
               negotovost in tveganja za nacionalno varnost. Povezava med kolektivno obrambo in
               sposobnostmi za nacionalno obrambo je osrednje vprašanje s katerim se srečujejo vse
               evropske države. Tudi zato, ker v Evropi računajoč Švico, ni države, ki bi imela
               vojsko s katero bi lahko avtonomno zagotovila državno vojaško obrambo v primeru tako
               imenovanega črnega scenarija. Bolj kot države zmanjšujejo izdatke za obrambo in
               zmanjšujejo vojaške strukture bolj se povečuje njihova odvisnost in navezanost na
               mehanizme kolektivne obrambe in varnosti. Povsem jasno je tudi da Slovenija z
               obstoječimi resursi in izdatki za obrambni sistem ne more vzpostaviti samozadostnih
               obrambnih sil. V tem kontekstu resolucija o splošnem dolgoročnem programu razvoja in
               opremljenost Slovenske vojske daje odgovore na dilemo kaj od vojaških zmogljivosti v
               Republiki Sloveniji izpostaviti in ne kaj v celoti ukiniti ali razpustiti. To je v
               katerih segmentih in zmogljivosti računati na zavezniške. Zavezništvo ima nekaj
               mehanizmov za pošteno delitev bremena, ki se izraža v deležu družbenega bruto
               produkta za obrambne sile v procentu premostljivih sil, ki jih je treba imeti za
               skupno obrambo, pa tudi v deležu vzdržljivih sil, ki se uporabljajo za operacije. V
               slovenskem primeru ta bremena predstavljajo za brigado sil v dveh bataljonskih bojnih
               skupinah in v en bataljon sil v operacijah. S tem kar je opredeljeno v resoluciji je
               to možno doseči, je pa na spodnji meji pričakovan v zavezništvu in naših
               zmogljivosti. Zato včasih z veliko nostalgije kličemo nazaj in se oziramo po SLO in
               rešitvah iz tistega časa in nabornikih. To postavlja pod vprašaj vse tiste, ki so ali
               smo spreminjali, da ne rečem tudi rušili ta sistem pred 20-mi leti, pa tudi tiste, ki
               ga ponovno zagovarjajo in vedo, da bi za takšen sistem morali zagotoviti vsaj dva do
               trikrat več virov kot danes, če bi hoteli, da je učinkovit, kar je neuresničljivo, če
               ne celo iluzija. Pri tem se srečujemo še z dilemo kakšna naj bo tako imenovana
               vojaška strateška rezerva. Povemo, da večina držav danes to vprašanje rešuje tako, da
               opušča oblikovanje strukture in enotne kakšne nove TO, domovinske obrambe ali
               rezervne žandarmerije, ker to zahteva znatne vire. Bolj kot oblikovanje neke nove
               rezervne vojske je pri vojaško strateški rezervi pomembno vprašanje zagotovitve
               mehanizmov za dovolj hitro mobilizacijo človeških in materialnih potencialov, pa tudi
               vprašanje pripravljenosti za nekajkratno povečanje obrambnega proračuna in za hitre
               nakupe manjkajoče opreme oziroma za usposobitev zalog obstoječe četudi stare
               oborožitve v primeru, da pride do aktiviranja teh sil seveda. In ne nazadnje
               zagotovitev ali bolje ohranjanje domoljubja in pripravljenosti državljanov in
               državljank pa tudi politike za to, da bodo sodelovali v obrambnih aktivnostih in
               silah. Pri tem pa je treba opozoriti, da zmanjševanje profesionalnega jedra vojske in
               njenega intelektualnega potenciala v obliki izbora častnikov in podčastnikov, kar se
               dogaja v primeru zmanjševanja obsega vojske najbolj ogroža uresničljivost
               eventualnega oblikovanja bolj številčne nacionalnega vojske. Posebno pozornost
               zasluži vprašanje kritika ali le opazka, da je Slovenska vojska koncipirana kot
               ekspedicijska vojska, čeprav je po dokumentu o katerem danes razpravljamo usmerjena
               le v premesljivost. Resnici na ljubo je premesljivost osrednja značilnost
               ekspedicijskih sil k čemur so težile in še težijo skoraj vse vojske v svetu. Je tudi
               osnova za zagotovitev kolektivne obrambe. Ko pa govorimo ali kritiziramo
               ekspedicijsko bojevanje ali eksepedicial warfer pa bolj kot vojsko označujemo
               politiko, ki uporablja vojsko za te namene še zlasti v primerih, ko gre za napadalno
               in preventivno uporabo sile v državah izven zavezništva.</p>
               <p>Za današnjo razpravo pa je zanimivo še eno dejstvo. Resolucija o splošnem dolgoročnem
               programu razvoja in opremljanja ne more dati odgovor na vprašanje kakšno vojsko
               želimo, ampak kakšno si lahko privoščimo in ne nazadnje ali to zmoremo in hočemo. V
               Slovenski vojski si želimo, da čim prej dobimo ustrezen razvojni dokument, ki ga
               sprejema Državni zbor. In zdaj mi spoštovani zbrani dovolite še eno bolj
               sentimentalno opazko na današnjo razpravo. Veseli me, da je bilo veliko  tudi nevojaških pogledov na ta
               razvojni dokument. Verjamem, da večina vas ni bila v Gornji Radgoni. To je mesto, ki
               je leta 1991 z vidika civilnih žrtev plačano največji davek. Tam danes stoji Park
               miru in spominov, park na katerem piše "Nikoli več". Tisti, ki niste bili še v Gornji
               Radgoni, pojdite tja in boste razumeli zakaj vojaki takrat, kadar nas pošiljate v
               tujino, to raje delamo v tujini kot pa doma. Zaradi civilnih žrtev. Hvala lepa.</p>
            </sp>
            <sp xml:id="SDT5-OZO-Javna-001-2010-10-13.sp41">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ugotavljam, da nimam več pisnih prijav k razpravi. Ker pa je parlament je
               in mora biti odprt prostor za izraženje mnenj in ker še nismo prekoračili časovnih
               limitov, sprašujem ali še želi kdo diskutirati. Lahko se javi kar z besedo, bom dal
               potem tudi besedo ministrici. Bi predlagal, da tisti, ki so že diskutirali, še
               dobijo, če želijo, 3 minite dodatnega časa, ostali pa več.</p>
               <p>Kolega Franco Juri in Aurelio Juri. Izvolite.</p>
            </sp>
            <sp xml:id="SDT5-OZO-Javna-001-2010-10-13.sp42">

               <speaker>FRANCO JURI:</speaker>

               <p>Hvala za besedo, gospod predsedujoči. Mislim, da razprava je bila zanimiva,
               temeljita. Bilo je podanih veliko različnih pogledov in predhodnik je omenil pomen
               civilnega razmišljanja o uporabi vojske. In je povedal nekaj s čimer se zelo
               strinjam. Je politika je najbolj odgovorna za vse korake, ki involvirajo vojsko, jo
               uporabljajo za reševanje takšnega ali drugačnega vprašanja. In to je poanta celotne
               razprave, tudi današnje razprave. Ko mi predlagamo večji civilni nadzor, ne bom
               zanikal da obstaja določen civilni nadzor. Državni sekretar Krek je omenil to
               razpravo. Ta razprava dokazuje, da razpravljamo o teh vprašanjih, ampak smo morali
               pritiskati zato, da je prišlo prvič v zgodovini Slovenije do javne razgrnitve takega
               dokumenta in to razumemo kot dober, pozitiven korak k razpravi, kjer naj vojska in
               civilna sfera seveda ugotavljajo katere so pristojnosti ene in druge. In jaz trdim,
               da mora biti politika tista, ki določa uporabo vojske. Žal pa nimamo še vseh možnosti
               in vseh vzvodov, ki omogočajo civilni nadzor nad vojsko. Bomo imeli takrat, ko bomo
               spremenili zakon o obrambi. Ta zakon za enkrat marginalizira parlament in ga ohranja
               v prostoru razpravljalne vloge. Mi si želimo to spremeniti, kajti prav spreminjanje
               velikih strateških scenarijev, svetovnih, zahtevajo večjo prisotnost politike, tudi
               nacionalnih politik ne samo transnacionalnih politik, ki jih ni, ampak danes so
               transnacionalne oblasti, ki jo določajo, ne pa demokratični glasovi. Torej, to želimo
               doseči, ker pri napotitvah ugotavljamo in v te resolucije to dobro vidno, da vloga
               vojske se vse bolj interpretira znotraj zavez, ki jih imamo do zavezništva, do Nata,
               zapuščamo počasi tisto tradicionalno vlogo, kar je tudi delno razumljivo, kajti se to
               varnostno okolje spreminja, ampak pogrešamo v tej resoluciji pav tej strategiji
               pogrešamo prav tisti kar nas najbolj ogroža in to je človek sam. Človek s svojim
               nespametnim razvojem, s podnebnimi spremembami, z naravnimi nesrečami in tudi to je
               izpostavljeno na začetku strategije, socialna neenakost. Torej revščina. Revščina je
               največji sovražnik naše varnosti. In seveda, s takim pristopom, s povečanjem budžetov
               za vojaške operacije mi ne bomo dosegli tega cilja za  katerega se vsi, verjamem, tudi prizadevamo. In to ni
               samo vprašanje Slovenije, vprašanje globalnega sveta, ampak če ne začnemo doma, težko
               bomo sodili pamet drugim, zlasti v tistih transnacionalnih forumih, kjer odločajo o
               bojni in miru.</p>
            </sp>
            <sp xml:id="SDT5-OZO-Javna-001-2010-10-13.sp43">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Aurelio Juri.</p>
            </sp>
            <sp xml:id="SDT5-OZO-Javna-001-2010-10-13.sp44">

               <speaker>AURELIO JURI:</speaker>

               <p>Jaz sem poslušal razprave po razpravah na tej strani, s strani predstavnikov vlade in
               Slovenske vojske, nisem pa slišal še odzivov na nekaj opozoril, ki so bile ne samo z
               moje strani izpostavljena. Vprašanje: Ali se opremljamo smiselno glede večje
               verjetnosti novih povodenj, kolikor seveda morebitne potencialne agresije?
               Meteorologi opozarjajo, začelo se je, letos smo imeli tretjino Slovenije pod vodo.
               Drugo leto bodo spet neki vremenski ekstremi ali bo suša. Letos hvala bogu Slovenija
               ima 60% gozdov svoje površine, pa ni bilo take suše pa ni bilo požarov, ampak smo jih
               imeli leta poprej. Kaj nas čaka prihodnje leto ne vemo. In zdaj je vprašanje: Ali smo
               mi za naloge opravljene za zaščito in reševanje, civilne zaščite, ustrezno
               opremljeni? Kajti to bo ekskaliralo. Pustimo zdaj druge naloge države glede
               prostorskega načrtovanja, pripovedovanja gradenj na poplavnih in plazovnih območij,
               kar kaže na to, da v preteklosti ni bilo ustrezne pozornosti in danes zato hiše so
               delno pod vodo. To bo treba prepovedati, ampak to so druge naloge države. Koliko je
               Slovenska vojska, obrambno ministrstvo, civilna zaščita, ki sodi v ta kompleks,
               seveda ustrezno opremljena zato, da bo jutri kos nalogam, ki jih čakajo. Tudi na tale
               izziv bi bil vesel kakšnega odgovora. Hvala.</p>
            </sp>
            <sp xml:id="SDT5-OZO-Javna-001-2010-10-13.sp45">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zdaj je očitno bolj poslanski blok in bi želel tudi sam par besed
               spregovoriti. Poglejte, sicer mi je žal, da današnja javna predstavitev o resoluciji
               ni pritegnila več civilne strokovne javnosti, ampak mislim, da so bila izražena
               različna mnenja, ki so koristna in želim pa se na nek način odzvati tudi na to
               prvotno postavljeno tezo kolega Jurija, da v Sloveniji ni civilnega nadzora nad
               vojsko. Jaz se s tem pa ne strinjam, kajti to je preveč kategorična trditev, ki jo je
               kolega že malo korigiral na zadnjem nastopu. Ampak strinjam se sicer, da nikoli ni
               preveč pa tudi ne dovolj civilnega nadzora nad represivnimi obveščevalnimi in
               vojaškimi strukturami. Za ta civilni nadzor in tudi parlamentarni nadzor je značilno,
               da je verjetno vedno v zaostanku en korak ali pa dva koraka za strukturami, ki jih
               nadzira. To je podobno kot razmerje med kriminalci in kriminalisti. Ampak mislim pa,
               da tudi parlament na nek način deluje in izvršuje svojo funkcijo. Verjamem tudi, da
               dokler bo spoštovan ustavni red, se Slovenska vojska ne bo spremenila k ekspedicijsko
               vojsko, da tudi ne bo dobila zloveščega prizvoka ptujske legije, kajti mislim da za
               to tudi ni nekih pogojev niti materialnih niti drugačnih, čeprav pa moram reči, da me
               je ob zadnjih volitvah pravzaprav zaskrbelo, nekatera razmišljanja, da moramo
               spremeniti ustavni red in 
               preiti v sistem, kjer bi delovali predsedniški dekreti. Nekateri so bili očarani ob
               tovrstni pristojnosti županov in da je to potrebno prenesti na državno raven. Šele v
               tistem trenutku, ko bi nekritično prešli iz sedanje parlamentarne demokracije v
               kakšen drugi tip države, bi se takšni strahovi morda lahko pojavili. Sedaj, tukaj iz
               tega mesta moram povedati, da verjamem, da ta civilni nadzor deluje čeprav ne deluje,
               tudi po mojem mnenju, dovolj optimalno, ampak seveda skupna dolžnost nas vseh je
               politične in strokovne javnosti, da ta .. vedno izpopolnjujemo. Hvala lepa. Tam je
               bil še prej gospoda Adamič. Ali ste želel dobiti besedo?</p>
            </sp>
            <sp xml:id="SDT5-OZO-Javna-001-2010-10-13.sp46">

               <speaker>GOSPOD______:</speaker>

               <p>Če že ravno govorimo o dolžnosti, potem moramo tisto, kar je prav in ko pravite, da
               moramo sodelovati, ne rabimo, načelom ničesar ne rabimo, razen tistega, ker je
               prav.</p>
               <p>Še kot hec. Vedno več orožja in vedno več je vojn, mirovnih akcij in vse je še črno
               od orožja in ni čudno, če bi počilo, tako da je preventivna najboljša kurativa v
               vsakem primeru. Upam, da se ne bodo čez 20 let v šolah učili, da je bil Nato v tretji
               svetovni, tako kot Nemčija v drugi in da smo mi zavezniško sodelovali zraven.</p>
               <p>Pa še tam gospod Steiner, ko ste govorili o utopiji in ideologijo. Oskar Vaild, če ga
               citiram: "Pravi, da je napredek v uresničevanju utopije ravno."</p>
            </sp>
            <sp xml:id="SDT5-OZO-Javna-001-2010-10-13.sp47">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Če ni več drugih zainteresiranih za debato, potem želim vprašati
               predstavnike Vlade oziroma ministrico, če želite odgovoriti na vprašanje in ste
               pripravljeni dati komentar? Gospa ministrica, izvolite.</p>
            </sp>
            <sp xml:id="SDT5-OZO-Javna-001-2010-10-13.sp48">

               <speaker>DR. LJUBICA JELUŠIČ:</speaker>

               <p>Hvala, spoštovani predsednik, za besedo. Vsem razpravljavcem za dobre misli in za
               razmišljanja o razvoju in opremljanju Slovenske vojske.</p>
               <p>Jaz mislim, četudi vsa razmišljanja niso bila povezana z dokumentom, o katerem danes
               razpravljamo, namreč z resolucijo o splošnem dolgoročnem programu razvoja in
               opremljanja slovenske vojske je vseeno dobro, da smo na enem mestu slišali razprave,
               ki so dejansko sodile v kontekst resolucije o strategiji nacionalne varnosti, potem
               razprave, ki vodijo v kontekst resolucije o nacionalnem varstva pred naravnimi in
               drugimi nesrečami pa resolucije o zunanji politiki Republike Slovenije pa resolucije
               in strategij delovanja Republike Slovenije na zahodnem Balkanu in na drugih prostorih
               stvar. Skratka, precej besed je bilo namenjenih tudi razpravam o tem, kar bo v
               prihodnjih dnevih tukaj v Državnem zboru, najbrž pregrevalo naše skupne misli in to
               je razprava o proračunu.</p>
               <p>Na tej točki naj povem, da proračunske razprave oziroma razprave o finančnih virih za
               potrebe Slovenske vojske morebiti ne temeljijo na čisto natančnih podatkih, kajti mi
               smo doslej v diskusiji danes in tudi sicer pogosto uporabljali kontekst obrambnih
               izdatkov in v tem kontekstu smo govorili o 2% obrambnih izdatkov, ki naj bi jih
               države namenile za torej državne članice namenile za kot mero BDP-ja za potrebe
               obrambe. Pri tem nismo rekli, koliko tega procenta BDP-ja, ki je namenjen za obrambo
               gre za potrebe vojske. Da bi bilo lažje razumeti, koliko v resnici denarja porabimo
               za Slovensko vojsko naj povemo, da je v pričakovanih 39-ih milijardah BDP-ja torej
               recimo za prihodnje leto predvidenih približno 390 milijonov za Slovensko vojsko, to
               je 1%.</p>
               <p>Prosim, da tisti, ki uporabljate te procente resnično pomislite na to, kaj neka
               številka  pomeni. Pri tem pa
               bi ob razpravah o nadzoru rekla tudi to, da, ko govorimo o parlamentarnem nadzoru se
               ta izvaja na različne načine in mi razumemo, da parlamentarni nadzor, ki je natančno
               napisan v 82. členu Zakona o obrambi opredeljuje DZ in parlament v celoti kot
               prostor, kjer se določa usmeritve, strateške usmeritve glede organizacije obrambe in
               nacionalne varnosti in tudi civilne obrambe, piše pa, da bi namesto Vlade DZ začel
               sprejemati operativne odločitve o tem, kaj je operativno izvajanje pričakovanj DZ, ki
               so kot povedano zapisane v 82. členu Zakona o obrambi, piše v 84. členu Zakona o
               obrambi, ki opredeluje, kaj so naloge Vlade. Vlada pričakuje, da bo dobila od DZ
               jasne politične in strateške usmeritve glede svojega delovanja, pričakuje pa tudi
               določeno stopnjo samostojnosti pri tem, ko bo sprejemala učinvkovite in operativne
               odločitve o tem, o teh smernicah, ki jih je sprejel DZ. Državni zbor je sprejel tudi
               smernice o tem, da je naša država članica Organizacije ZDA, da je članica Zveze Nato
               in da je članica EU pa Organizacija za varnost in sodelovanje v Evropi in še marsikaj
               drugega. Naša dolžnost, vladna dolžnost je, da te smernice, ki so bile tukaj sprejete
               tudi uresničujemo. V štiri poslanstva, ki smo jih zapisali v ta dokument smo zapisali
               v eno od poslanstev, da smo dolžni izpolnjevati obveznosti iz mednarodnih pogodb in
               iz mednarodnih organizacij, ki jih je sprejela ta država. Zapisali smo pa tudi, da bo
               ta država izpolnjevala poslanstva, ko bo šlo za Slovensko vojsko, poslanstva povezana
               z varstvom pred naravnimi in drugimi nesrečami. To je eno od štirih najpomembnejših
               poslanstev Slovenske vojske. Pri tem bo Slovenska vojska seveda strogo spoštovala, za
               enkrat, še predpisan vrstni red za uporabe sil in pa način uporabe sil, ki
               predpisuje, da je poveljnik civilne zaščite tisti, ki odloči in presodi, kakšne vrste
               sil potrebuje za pomoč pri določenih naravnih nesrečah in on je tisti, ki presodi
               tudi, koliko in katere vojaške sile bo potreboval pri izvedbi pomoči svojemu
               prebivalstvu. Načelnik Generalštaba bo zavedno ostal tisti, ki bo moral vojaške sile
               imeti dobro pripravljene in seveda usposobljene, opremljene pa skladno s tistim, kar
               mu bo dal DZ na razpolago v okviru proračuna, torej, pripravljene za to, da bodo
               izvajale naloge s področja Varstva pred naravnimi in drugimi nesrečami. Če se
               sprašujete, kje piše o tem, tudi glede opremljanja Slovenske vojske za potrebe
               varstva pred naravanimi in drugimi nesrečami, potem naj povem, da v četrtem poglavju
               resolucije o SDPR-oju natančneje piše, ne samo to, kako bo Slovenska vojska podpirala
               varstvo pred naravanimi in drugimi nesrečami, ampak tudi, da bomo zagotavljali takšne
               vrsto opremo, ki bo dvonamenska.</p>
               <p>V zvezi s tem bi vendrle veljalo razčistiti tezo, ki je bila tukaj postavljena in
               sicer, da si je Slovenska vojska nabavila ladjo Triglav, naj povem, da je pogodbo o
               klirinškem dolgu in načinu vračila klirinškega dolga podpisal leta 2007 minister za
               obrambo, kar pomeni, da je minister za obrambo v imenu Vlade RS nabavil ladjo,
               večnamensko ladjo za potrebe Slovenske vojske, vendar za različne namene, prav zato
               se imenuje večnamenska ladja, kajti njen namen je, da bo služila tako potrebam
               varstva pred naravnimi in drugimi nesrečami na morju, kot obrambi našega kvatorja in
               pa seveda tudi izobraževalnim nalogam.</p>
               <p>Kar se tiče izvajanja nadzora poleg nadzora, ki ga DZ izvaja tako, da sprejema Zakon
               o izvrševanju proračuna, kjer bo za prihodnje leto zelo verjetno Dražvni zbor namenil
               vojaškim operacijam kot ste nekateri rekli  bistveno manj denarja kot letos, indeks bo 95%. Za
               socialne operacije bo pa namenil bistveno več denarja. Namreč, v proračunu za
               prihodnje leto je predvideno precejšnje povečanje, ki je potrebno povečanje proračuna
               za socialne transferje. Nadzor se torej izvaja preko določanja finančnega obsega,
               izvaja se pa tudi s tistim, kar predpisuje, kot rečeno, 82. člen Zakona o obrambi,
               izvaja se pa nadzor tudi s strani Vlade. Vlada preko ministra za obrambo in preko
               svojega delovanja nenehno nadzira delovanje Slovenske vojske. Vendar bi ob tem rada
               opozorila na naslednje. Mi veliko govorimo o nadzoru, a jaz bi rada slišala tisti
               drugi del. Namreč, civilna javnost, parlamentarna javnost, politična javnost in tudi
               Vlada smo dolžni zagotoviti vire, finančne, kadrovske in tudi podporo Slovenski
               vojski. In ko to zagotovimo, začnemo izvajati nadzor. Težava je v tem, da zelo veliko
               govorimo o nadzoru, znamo izvajati nadzor, ta nadzor je precej natančen, zelo
               poglobljen, zelo malo pa vidimo tudi svojih obveznosti do Slovenske vojske. In
               določanje sprejemanja strateških usmeritev, strateških dokumentov je prav gotovo ena
               od obveznosti Državnega zbora.</p>
               <p>Kar se tiče nekaterih tez, ki so bile tu izpostavljene, mi, prosim, dovolite,
               spoštovani predsednik, da vsaj na tri še reagiram. Rečeno je bilo, da bi se moralo
               usposabljanje in urjenje Slovenske vojske izvajati na slovenskem ozemlju. Mislim, da
               gre za dilemo, ali izvajati usposabljanje in urjenje na slovenskem ozemlju ali za
               obrambo slovenskega ozemlja. Glede na to, da moramo razvijati sposobnosti za
               delovanje v zavezniških sestavah, torej v večnacionalnih enotah, moramo usposabljanje
               in urjenje Slovenske vojske opravljati tako na slovenskem ozemlju kot tudi izven
               slovenskega ozemlja na različnih predelih zavezništva. Moramo biti pa vse to svoje
               znanje, ki ga pridobimo izven slovenskega ozemlja, sposobni uporabiti za obrambo
               slovenskega ozemlja, in to je iz tega dokumenta tudi jasno vidno. Mi vse, kar se
               naučimo oziroma zapisali smo tako, vse, česar se bomo naučili tako pri urjenjih v
               tujini kot na operacijah v tujini, kot v primerih pripravljenosti za delovanje v
               zavezništvu, uporabljamo zato, da bo naša nacionalna obramba močnejša. Vedeti pa
               morate, da urjenje in usposabljanje na slovenskem ozemlju ni več tako enostavno, kot
               je bilo nekoč pred 20 in več leti, kajti pogajanja s civilnim prebivalstvom za
               opravljanje urjenj so vedno težja, vedno več pričakovanj je za neke vrste rento in
               vedno več zahtev je po tem, da se Slovenska vojska ne uri na našem ozemlju. Zato mora
               to urjenje opravljati tudi v tujini.</p>
               <p>Vprašanje, ki ste ga nekateri postavljali, je šlo v smeri, ali bo vojska zaradi
               integracije upravnega in vojaškega dela Ministrstva za obrambo bolj pod nadzorom. Še
               enkrat bom povedala, da je nadzor nad Slovensko vojsko predpisan z določenimi členi v
               Zakonu o obrambi, poleg 82. in 84. člena naj navedem še 42. člen Zakona o obrambi, in
               da je integracija upravnega in vojaškega dela ministrstva namenjena večji
               učinkovitosti izvajanja obrambe te države, ne pa nadzoru upravnega dela ministrstva
               nad vojaškim delom ministrstva. Upravni in vojaški del in tisti del, ki je v Upravi
               za zaščito in reševanje, vsi trije, vse tri zmogljivosti so namenjene izvedbi obrambe
               in varnosti te države, ne pa nadzoru ene nad drugo. To so tri strokovne zmogljivosti,
               ki jih uporabljamo za izvedbo tistega, za kar se dogovorimo v Vladi oziroma Državnem
               zboru ali parlamentu.</p>
               <p>Vprašanje etičnosti pri uporabi proračuna ste nekateri izpostavili. Vedno je
               legitimno postavljati vprašanje etičnosti, tako da se  išče primere, primerjave med posameznimi resorji in
               uporabe sredstev med posameznimi resorji. Ampak bilo je izpostavljeno eno zanimivo
               vprašanje, zapiranje lektoratov in koliko lektorati pravzaprav stanejo proračun.
               Mislim, da bi bilo korektno vprašati se tudi, ali morebiti v okvirih, recimo, 80
               milijonov ali manj za centre odličnosti, v okvirih tega denarja ni bilo za isti resor
               še 500 tisoč ali manj za potrebe lektoratov. Skratka, vprašajmo se tudi znotraj
               posameznih resorjev in znotraj posameznih proračunov ter finančnih načrtov, kam gre
               denar in kdo nadzira uporabo tistega denarja. Gospe in gospodje, velikokrat se v
               Državnem zboru pogovarjamo o nadzoru nad porabo denarja iz obrambnega proračuna in
               natančno poročamo tako Odboru za obrambo kot celotnemu Državnemu zboru, kam gre denar
               iz obrambnega proračuna. Ali in kdaj smo slišali nadzor nad porabo sredstev iz drugih
               delov proračuna? Ali in kdaj so bili narejeni strateški pregledi drugih resorjev, ki
               bi pokazali, kako učinkovito so bila porabljena sredstva za preostale resorje te
               Vlade, bodisi sedaj pod Vlado, ki ji jaz pripadam, ali pod vladami, ki so delovale v
               preteklosti.</p>
               <p>Za zaključek vprašanje tega, za kaj se uporabljajo obveščevalne službe. Na
               Ministrstvu za obrambo imamo obveščevalno-varnostno službo, za katero je natančno
               napisano, kaj so njene pristojnosti in je pod strogim nadzorom Komisije za nadzor nad
               obveščevalnimi in varnostnimi službami. Pri njenem delovanju se natančno ve, da nima
               pravice spremljati civilistov in da karkoli naredi, ko uporabi posebne metode in
               sredstva, je to pod nadzorom sodišč ali Komisije za nadzor nad obveščevalnimi in
               varnostnimi službami. Zato te službe ni mogoče uporabiti za to, da bi ugotavljali,
               kdo je tisti, ki je pisal peticijo "Ukinimo vojsko". Ugotavljam pa, da obstaja
               verjetno neka druga obveščevalna služba, ki zelo natančno spremlja govorjenje
               ministrice za obrambo tudi takrat, ko se neformalno pogovarja s kom. Nisem pristaš
               teorije zarot, ampak skrbi me, če obstajajo take vrste obveščevalnih služb, ki ne
               vem, za koga delajo in pod čigavim nadzorom so, da tako natančno vedo, kaj jaz
               zasebno izjavljam.</p>
               <p>Gospe in gospodje, veseli me, da smo danes verjetno, upam, da skupaj ugotovili, da
               Slovenska vojska je pod nadzorom, da je tudi izvajalec tistega, kar je Državni zbor
               naročil tako Vladi kot vojski, in sicer izvajalec tistega, kar mora naša država
               početi kot članica Organizacije združenih narodov. Kjerkoli naši vojaki in vojakinje
               so po svetu, za vse njihovo delovanje za njimi stojijo resolucije Varnostnega sveta
               Združenih narodov, pa četudi niso napisane v tej resoluciji, ki je danes pred nami.
               Pač pa so napisane, zapisane v vsakem sklepu, ki ga sprejme ta Vlada takrat, ko
               napoti naše vojake v tujino, in zelo dobro se zaveda odgovornosti, ki jo pri tem
               sprejema tako za življenje in zdravje naših vojakov kot tudi za življenje in zdravje
               civilistov v mednarodnih operacijah in misijah. V prihodnjih dneh bodo v Sloveniji na
               obisku pripadniki, civilni prebivalci iz Afganistana, strokovnjaki za veterino,
               kmetijstvo. Prišli bodo v Slovenijo na podlagi povabila Ministrstva za obrambo.
               Tisti, ki so imeli priložnost delati v Afganistanu, so razumeli, da je treba pomagati
               civilnemu prebivalstvu Afganistana, da bi živelo v miru in varnosti, tako kot lahko
               živimo mi. Vesela bi bila, če boste, gospe in gospodje, svojo moč in energijo
               ponudili pri pripravi obiska teh civilnih prebivalcev  Afganistana v Sloveniji, zato da bodo razumeli, da
               takrat, ko naši vojaki prihajajo k njim v Afganistan, prihajajo s sporočilom, da si
               želijo, da bi tudi civilisti v Afganistanu živeli na tak način, kot živimo mi tukaj,
               v Sloveniji. Hvala.</p>
            </sp>
            <sp xml:id="SDT5-OZO-Javna-001-2010-10-13.sp49">

               <speaker>PREDSEDNIK JOŽEF JEROVŠEK:</speaker>

               <p>Hvala lepa, gospa ministrica.</p>
               <p>Torej, smo pred koncem. Čeprav se današnja razprava morda ni dotaknila prav vseh
               izpostavljenih vprašanj, pa je gotovo pospremila resolucijo v nadaljnjo proceduro z
               dodatnimi mnenji in pogledi. Poslancem bodo ta mnenja prišla prav in tista, ki bodo
               prestala kritičen pretres, si lahko obetajo uvrstitve v resolucijo ali pa bodo morda
               vplivala na spremembo kakšnega stališča v resoluciji.</p>
               <p>S tem prepričanjem zaključujem to predstavitev mnenj in se zahvaljujem vsem
               udeležencem, še posebej razpravljavcem ob javni predstavitvi mnenj. Torej, hvala!</p>
               <stage type="time">(Javna predstavitev mnenj je bila končana 13. oktobra 2010 ob 12.44.)</stage>
            </sp>
         </div>
      </body>
   </text>
</TEI>