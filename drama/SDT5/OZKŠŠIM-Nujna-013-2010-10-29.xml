<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZKŠŠIM-Nujna-013-2010-10-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BD4A4DB6625D62D1C12577CA00366F4F</idno>
               <idno type="custom" subtype="day">E0AB408C39578047C12577D0003D4186</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=E0AB408C39578047C12577D0003D4186</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZKŠŠIM-Nujna-013-2010-10-29.OZKŠŠIM" n="013">
               <name>Nujna</name>
               <date when="2010-10-29"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZKŠŠIM-Nujna-013-2010-10-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZKŠŠIM-Nujna-013-2010-10-29.OZKŠŠIM">
                        <orgName key="OZKŠŠIM">Odbor za kulturo šolstvo šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO, ŠPORT IN MLADINO</stage>
            <stage type="session">13. nujna seja</stage>
            <stage type="date">(29. oktober 2010)</stage>
            <stage type="chairman">Sejo je vodila mag. Majda Potrata, predsednica odbora.</stage>
            <stage type="time">Seja se je pričela ob 9.05.</stage>


            <sp xml:id="SDT5-OZKŠŠIM-Nujna-013-2010-10-29.sp1">

               <speaker>PREDSEDNICA MAG. MAJDA POTRATA:</speaker>

               <p>Pričenjam 13. nujno sejo Odbora za kulturo, šolstvo, šport in mladino in vas
               obveščam, da so se za današnjo sejo opravičili dr. László Göncz, Roberto Battelli,
               mag. Branko Grims, Aleksander Zorn, Janez Ribič, mag. Vasja Klavora in Miran Györek.
               S pooblastili bodo na današnji seji sodelovali: poslanec Franci Kek namesto poslanca
               Franca Jurija, poslanec Rado Likar namesto poslanca Darka Meniha, poslanec Jože Tanko
               namesto poslanca Aleksandra Zorna, poslanec Bogdan Čepič namesto poslanca Tomaža Toma
               Mencingerja, poslanec Miran Potrč namesto poslanke mag. Andreje Rihter in poslanec
               Jožef Jerovšek namesto poslanke Alenke Jeraj.</p>
               <p>Obveščam vas, da so na sejo povabljeni: skupina poslank in poslancev vlagateljev
               zahteve za razpis zakonodajnega referenduma o zakonu o radio televiziji Slovenija,
               Ministrstvo za kulturo in Zakonodajo-pravna služba. S sklicem seje ste dobili dnevni
               red: 1. - obravnava zahteve za razpis zakonodajnega referenduma o zakonu o radio
               televiziji Slovenija. V poslovniškem roku nisem dobila nobene zahteve ne za širitev,
               ne za umik kakšne točke dnevnega reda, tako da bo seja tekla po dnevnem redu,
               kakršnega ste dobili s sklicem seje.</p>
               <p>Prehajamo na <title>1. TOČKO DNEVNEGA REDA</title>. Kot gradivo ste k tej točki dnevnega
               reda dobili zahtevo skupine poslank in poslancev s prvopodpisanim Jožetom Tankom,
               datum te zahteve je bil 26. oktober. Kot delovno gradivo predlog odloka in mnenje
               Zakonodajno-pravne službe. Oboje nosi datum 28. oktober. Naj dopolnim, da tisto, kar
               ste dobili s sklicem ni imelo podpisa, zdaj ste pa na mizo dobili mnenje
               Zakonodajno-pravne službe s podpisom, tako da je tudi ta formalni pogoj
               izpolnjen.</p>
               <p>In zdaj naj uvodoma pojasnim, da je Državni zbor na 21. seji 20. oktobra 2010 sprejel
               zakon o radio televiziji Slovenija, 26. oktobra je skupina poslank in poslancev, s
               prvopodpisanim Jožetom Tankom na podlagi 90. člena Ustave Republike Slovenije 12.
               člena, v povezavi s 12.a členom zakona o referendumu in o ljudski iniciativi ter 185.
               člena Poslovnika Državnega zbora vložila zahtevo za razpis zakonodajnega referenduma
               o navedenem zakonu.</p>
               <p>V tej zahtevi predlagano referendumsko vprašanje se glasi: Ali ste zato, da se
               uveljavi zakon o radiu televiziji Slovenija, EPA 1067-V, ki ga je sprejel Državni
               zbor na seji 20. oktobra 2010? V skladu z Ustavo in z zakonom o referendumu in o
               ljudski iniciativi, mora Državni zbor v primeru vložene zahteve razpisati referendum
               v sedmih dneh od vložitve zahteve. Ti pogoji so izpolnjeni, zahteva je in naša seja
               danes je pravzaprav posledica te zahteve, da se pripravi ali omogoči še seja
               Državnega zbora.</p>
               <p>V skladu z določbo 169.a in 171. člena Poslovnika Državnega zbora oblikuje in sprejme
               predlog odloka o razpisu zakonodajnega  referenduma o zakonu, ki ga je obravnaval kot matično delovno telo ter
               ga posreduje v sprejetje Državnemu zboru. Vi ste predlagano besedilo kot delovno
               gradivo tudi dobili. S tem, da v predlaganem besedilu je prazno mesto ustavitve
               datuma referenduma. Predlagam, da bi ta datum razpisa referenduma bil 12. december in
               zato predlagam, da tudi o tem razpravljamo, razpis opravil, ki jih moramo razpisati v
               zvezi z referendumom je pa predlagani datum 4. november 2010.</p>
               <p>Posebej naj opozorim na to, da je v skladu s 171. členom, sicer drugim odstavkom 171.
               člena mogoče vlagati amandmaje k sprejetemu sklepu na današnji seji odbora do začetka
               seje, izredne seje Državnega zbora in, da se lahko predlagajo k celotnemu predlogu
               akta. Torej pričenjam obravnavo zahteve skupine poslank in poslancev, s
               prvopodpisanim Jožetom Tankom za razpis zakonodajnega referenduma in vprašujem
               prvopodpisanega ali želi besedo? Izvolite.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp2">

               <speaker>JOŽE TANKO:</speaker>

               <p>Hvala lepa za besedo. Poslanci naše poslanske skupine, Slovenske nacionalne stranke
               in pa izstopljeni poslanec Socialnih demokratov, Andrej Magajna smo pravočasno, to se
               pravi znotraj roka se odločili, da vložimo zahtevo za razpis naknadnega zakonodajnega
               referenduma o zakonu o radio televiziji iz več razlogov. Najprej zaradi tega, ker se
               v teh razpravah v teh dveh letih ni in se je mnogokrat preslišalo vsa opozorila, ki
               so bila dana tako s strani strokovne javnosti, tako s strani tiste ekspertne skupine,
               ki je bila imenovana, nasprotovali so zaposlenim na RTV-ju tudi posamezne
               organizirane skupine na RTV-ju, kot so recimo združenje novinarjev na RTV-ju in tako
               naprej.</p>
               <p>Kljub temu se je ta zakon peljal skozi zakonodajni postopek, pač strokovno telo, ki
               naj bi pripravil ta zakon je bilo po vsaki seji manjše in na koncu smo prišli pač do
               tega, da je zakon spisala ena oseba, to je dr. Žurej<stage>(?)</stage>.</p>
               <p>Zdaj ključni problemi iz zakona so vsebinske narave. Zakon je neka posebna rešitev, s
               katero se na eni strani uzakonja javni del in sicer to na prihodkovni strani, ko se
               bo z zakonom naložilo in podaljšalo plačilo obveznosti RTV prispevka na osnovi
               električnega števca. Na drugi strani, na odhodkovni strani pa zakon predvideva na nek
               način neke oblike zasebnega partnerstva delniške družbe, ki bo omogočal pravzaprav
               prerazporejanje velikega dela na osnovi zakona zbrane RTV naročnine. Tam se zbere na
               osnovi okrog 85 milijonov evrov. Sedaj se to uporablja za javno službo in od
               sprejetega zakona naprej to ne bo več samo za javno službo, ampak tudi za druge in
               drugačne namene.</p>
               <p>Mislim, da je na osnovi izkušenj, ki smo jih imeli že z enim podobnim primerom, ko
               smo z zakonom določili obvezno plačilo,  takrat je šlo za avtomobilsko nalepko za neko nepotrebno zadevo.
               Posledica tega, ko se je spremenil zakon, so tožbe, kjer je sodišče odločilo tudi
               odškodninsko upravičenje tistega, ki je pač delal nek papir, brezvreden papir, ki ni
               imel nobene funkcije in v izogib, da bi potem, ko bi se ta zakon uveljavil, da bi
               preprečil take posledice odškodninskih zadev, ki lahko v tem primeru, ker gre za
               bistveno večje zneske, prinesel tudi bistveno višje posledično stroške odškodninskih
               tožb, je pravzaprav referendum edina možnost še, ki je ostala na razpolago tistim, ki
               zakonu nasprotujejo. Druge pravne možnosti so izčrpane bile vse v postopkih na raznih
               institutih.</p>
               <p>Tu so tudi še drugi razlogi. Ta zakon je bil sprejet, veljavni zakon na referendumu
               in smiselno je, da se ga potem tudi na osnovi referendumske odločitve spreminja. To
               je neka logična zadeva, ker je pač odločanje ljudi je najvišja stopnja demokracije in
               ta zakon, ki velja, je bil pač na tak način tudi potrjen. Tudi spremembe, ki jih
               predlagate, se lahko potrdijo oziroma se ne potrdijo na tak način. S tem zakonom se
               bistveno spreminja status zaposlenih na javnem zavodu radia televizije Slovenije in
               ne bo sicer več javni zavod, ampak bo neka posebna družba, neka mešanica javnega in
               zasebnega. Bistveno se spreminja sestava uprave, iz enočlanske uprave, z enim
               direktorjem bomo zdaj dobili 5 direktorjev, kar pomeni, da s tem aparatom, ki se bo
               sestavil, bistveno višje stroške upravljanja in vodenja. Bistveno se bo zmanjšala
               transparentnost delovanja zavoda. Potem ustvarja se s tem novim zakonom, ki ga
               predlagate, nek JRT studio oziroma nek studio, ki bo zagotavljal neke pravice
               določenim skupinam, ki jim niso zagotovljene niti v Ustavi in glede na to, da ta
               država v tem trenutku ne more zagotavljati niti ustavnih in drugih pravic s pravne
               varnosti, socialne varnosti, se nam zdi taka rešitev v tem trenutku neprimerna. Mi
               imamo izredno velike težave v funkcioniranju države, ko celo državna podjetja,
               podjetja v večinsko državni lasti niso izpolnjevala pogojev do zaposlenih, niso
               plačevala prispevkov in tako naprej in sedaj s to rešitvijo pač se omogoča, da na
               tistem delu, kjer ne gre za ustavno zagotovljeno, niti praktično socialno varnost,
               nekaj dodeljujemo in širimo. Na tistem delu, ko pa smo dolžni to izpolnjevati pa tega
               ne izvajamo.</p>
               <p>Glede na izkušnje, ki se pojavljajo v zadnjih časih, ko imamo opravka z mnogimi
               tihimi družbami in tihimi družbeniki, se nam taka oblika ureditve zavoda zdi povsem
               neprimerna. To, kar v tej državi ne uredimo elementarnih zadev, ki so povezane s
               transperetnostjo delovanja, ki so povezane z resnim nadzorom nad delovanjem javnih
               podjetij in javnih zavodov, da ne preprečimo, da se javna sredstva preko
               netransparentnih postopkov lastništev prelivajo v zasebne žepe, do takrat je najbrž
               jasno, da take družbe ni možno podpreti, take oblike družbe kot jo predvidevate za
               RTV in marsikaj bo treba na tem področju tudi še storiti.</p>
               <p>Tudi kar zadeve telekomunikacijski del je čutiti intenco v tem zakonu, da je v ozadju
               tudi nek boj za frekvence. Mi smo imeli že v tem mandatu vrsto razkritij, ko so se
               visoko tehnološke  javljale na
               nek preferiran način na neke javne razpise, dobivale te javne razpise mimo vseh
               transparentnih postopkov z veliko pritožbami in tako naprej in v tem primeru obstaja
               podobna nevarnost, da se nam na ta frekvenčni sistem, s katerim sedaj upravlja radio
               televizija, obesijo razni priveski, razne družbe, ki imajo skrito lastništvo morda
               tudi na tujih naslovih v tujini. Nekaj primerov je tudi bilo povedanih.</p>
               <p>Potem bi tudi povedal, da smo skeptični do tega zakona tudi zato, ker so kot člani
               ekspertnih skupin ali pa ekspertne skupine sodelovali tudi pravniki iz konkurenčnih
               medijev. Recimo tu vemo, da je v pripravi tega zakona sodeloval predstavnik Pro
               plusa, ki izdaja in to pravnik iz Pro plusa, to se pravi to je družba, ki izdaja
               oziroma ki upravlja s Pop tv-jem, ni bilo pa najbrž nobenega pravnika z javnega
               zavoda radia televizije. To v tem primeru se je pokril po pravni plati zasebni
               interes, ni se pa po pravni plati zaščitil javni interes. Najbrž je razlogov za to,
               da smo zahtevali razpis referenduma še več, ni možno vseh navesti in tudi skladno z
               mnenjem Zakonodajno-pravne službe so ti razlogi napisani.</p>
               <p>Mislim, da je pomemben tudi zadnji stavek mnenja Zakonodajno-pravne službe, ki pravi,
               da z odložitvijo tega zakona ne bi nastale nobene protiustavne posledice. Ker se s to
               trditvijo povsem strinjam, predlagam tudi, da datum referenduma ni 12. 12. kot ste
               predlagali, ampak, da datum referenduma postavimo v prihodnje leto iz več razlogov.
               Najprej nam to omogoča tudi zakon o referendumu in ljudski iniciativi, ki pravi, da
               določitev glasovanja je možna v okviru enega leta, s tem, da to potrdi Državni zbor z
               dvema tretjinama poslancev, navzočih poslancev in to predlagam zato, ker so sedaj v
               postopku nekateri zakoni, za katere se napovedujejo referendumi. Zakon o malem delu
               je že tak. Šos je zbral predpisanih 2.500 podpisov, ki jih lahko vloži in v primeru,
               da zakon v primeru izglasovanega veta dobi ponovno potrditev v Državnem zboru, bo
               najbrž stekel postopek, bodo vložili podpise in bo stekel rok za zbiranje 40.000
               podpisov. Tu so lahko tudi kakšne druge oblike zgodijo. Nekaj podobnega se napoveduje
               pokojninski reformi in jaz menim, da bi bilo prav, da načrtovanje izvedbe referenduma
               o zakonu o radio televiziji načrtujemo tako, da bi v okviru spomladanskega
               referendumskega dne pokrili tudi interese, ki se napovedujejo tako z zakonom o malem
               delu in ta zadeva je že jasno oblikovana in je postopek, predhodni postopek že
               stekel, kot tudi za druge zakone, ki so trenutno v postopku in jaz bi predlagal, da
               kot referendumski dan določimo ali konec marca ali pa nekje v sredini aprila. Mislim,
               da bi tudi zaradi tega, ker ne bo s tem čisto nobene povzročene škode, zajamemo pa
               tudi nekatere druge zadeve, ki se bodo najbrž pojavile kot zahteve za referendum in
               te opcije so realne, da če to vemo, te  postopke oziroma te dneve potem tudi združimo in predlagam, da za
               referendumski dan določimo nedeljo med sredino marca in sredino aprila prihodnjega
               leta. Hvala lepa.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp3">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu Tanku v imenu predlagateljev zahteve za razpis naknadnega
               zakonodajnega referenduma in vprašujem gospo ministrico Majdo Širca, če želi besedo?
               Izvolite.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp4">

               <speaker>MAJDA ŠIRCA RAVNIKAR:</speaker>

               <p>Hvala. Spoštovani. Danes odbor mora potrditi odločitev glede zahteve za razpis
               zakonodajnega referenduma o zakonu o radio televiziji Slovenija, kar je seveda
               samoumevno in logično ...<stage>/Nerazumljivo./</stage>... dejstev, da je to ustavna pravica in, da
               živimo v demokratični državi. Tisto, kar je pomembno vendarle pridodati in tukaj bi
               želela in prosim za seznanitev odbora, članov odbora, vendarle, da je spremni tekst
               oziroma utemeljitev razlogov za zahtevani referendum zelo sporen v luči
               interpretacij, pustimo samo, da so zavajajoče, ampak niso resnične in prinašajo
               precej napačnih razlag in pojasnim ljudem, ki bodo se soočali s presojo in
               odločitvijo v odnosu do tega zakona in v tej luči je potrebno podati določena
               pojasnila, saj vendarle smo pismeni, saj vendarle moramo znati brati zakone in ne
               smemo med njimi puščati odprtih vprašanj, posameznimi členi in posameznimi rešitvami
               in ne zavajati ljudi. Zato sem dolžna podati nekaj pojasnil, ki gredo v luči, da tudi
               interpretacije pobudnikov, ampak predvsem, ki zanikajo določena stališča, ki so v
               predlagateljevem tekstu zapisana.</p>
               <p>Še posebej bi se opredelila do tistega, do tistih trditev, ki so drugačne in ki
               vidijo tekst v povsem drugačni luči kot je bila intenca predlagateljev. Intenca
               predlagateljev je bila predvsem in izključno, da pridobimo in pridemo končno do
               takega zakona, ki bo nudil sodoben, odgovoren, transparenten in kakovosten javni
               servis radia televizije Slovenije in, ki bo poskrbel za depolitizacijo tega medija in
               jaz verjamem, da bi si marsikdo želel, da bi tak servis, kot ga uokvirja zdaj
               veljavni zakon, bil koristen za marsikateri politični interes in, da je marsikomu v
               želji in interesu, da ostane tak kot je. Ampak verjemite, kot zagovornica dobrega
               javnega servisa, ki zagovarja javno službo in javni interes v vseh svojih spektrih,
               sem dolžna poskrbeti za tako rešitev, ki bo optimalna, ki bo trajna, vsaj v luči,
               tehnološki razvoj vem, da zahteva vedno nove popravke, ampak v luči tistega sistema,
               ki bo čim dlje vzdržal. Zato moram odločno oporekati dilemi, ki ga postavljajo
               predlagatelji okrog tako imenovanega sui generis statusa. Namreč ponujamo tako
               rešitev, ki bo zagovarjal in jasno definiral kaj je to javna služba, kaj je
               zagovarjanje javnega interesa in zakaj je RTV Slovenija nacionalna institucija,
               institucija nacionalnega in posebnega kulturnega pomena.</p>
               <p>In dvomi okrog tega, da gre za neko rešitev, ki pušča odprte dileme, ki je nek vrste
               dvoživka in še kaj pa, da je sploh to nek unikum v našem prostoru, moram popraviti
               predlagatelje, da to ni res, da sui generis oblik imamo znotraj našega sistema kar
               nekaj. Dobro živijo in se ob njih noben ne  spotika. Ali kdo dvomi v delovanje slovenske akademije znanosti in
               umetnosti? Ali je s to inštitucijo kaj narobe po statusni obliki? Ali je zavod za
               pokojninsko, zdravstveno in invalidsko zavarovanje problematično? Ali je slovenski
               inštitut za standardizacijo problematičen? Ampak pustimo to. Hočem povedati vendarle
               le to, da obliko, ki smo jo podali ni unikum in je hermetično zaprta v smislu
               kakršnih dvomov, da bi onemogočala delovanje. Omogoča boljše delovanje kot je sedaj
               in tudi je primerljiva z evropsko prakso, kajti evropske prakse kažejo na različne
               statusne ureditve, če se že ustavimo pri statusu, predvsem pa zagovarjajo take, da
               omogoča delovanje javnega servisa. Večino evropskih nacionalnih ustanov s področja
               medijev in to so javne radiotelevizije, najbolj zaščitene in najbolj zaželene
               zagovornice javnega interesa, predvsem v Evropi, so oblikovane na različne načine in
               90% jih je oblikovanih kot ali kot gospodarske družbe ali kot delniške družbe ali
               kakor koli drugače. Važno je in tudi večino, 90% so osnovane tako, da živijo od
               prispevkov tako kot smo ohranili tudi mi sami, ker vemo, da v kolikor te rešitve ne
               bi bilo, bi bila avtonomija zelo, zelo načeta in bi bilo vsakokratno vodstvo oziroma
               vse življenje radia televizije odvisno od dobre volje Vlade, ki bi seveda
               participirala, morala sicer participirati na delovanju. Zato moram povedati, da zakon
               o radio televizije Slovenije kot ga predlagamo, uvaja take rešitve, ki omogočajo
               sodobno funkcioniranje, predvsem pa transparentno in preprečujejo tisto kar je,
               čeprav gre za javni zavod zdaj, v trenutni situaciji že na robu legalnosti in tudi
               neprimernosti.</p>
               <p>Glede rešitve, ki naj bi jih zakon povzemal po ureditvi kakršna velja za gospodarske
               družbe poudarjamo, da zakon o RTV Slovenija in to predlagatelji referenduma absolutno
               spregledajo, ohranja zgolj sistem, če govorimo o gospodarski družbi, zgolj sistem
               osebne premoženjske odgovornosti članov organov RTV Slovenija za svoje delo. Česar
               sedaj veljavni tako imenovani Grimsov zakon ne omogoča in očitek je naperjen proti
               določilom, ki zaostrujejo odgovornost organov vodenja in upravljanja RTV Slovenija.
               Kako lahko to kogar koli moti nam je res popolnoma nerazumljivo in ne bom, moram še
               enkrat poudarit, to kar sem že znotraj obravnave v Državnem zboru in ste slišali,
               ampak očitno tudi preslišali, tako hude sankcije in tako velikega brambovstva javnega
               interesa, da v kolikor vodstvo ne poskrbi, da se uresničuje to, kar je javni RTV
               Slovenija naloženo, določeno z zakonom, da skrbi za javni interes, v kolikor to ne
               dela, mora vodstvo leteti, mora se sprožiti vsako leto poročilo, ki ga morajo organi
               pripraviti, postopek odpoklica vodstva, v kolikor zadovoljujejo tistih kvot,
               določenih z zakonom, ki gredo v smeri zagotavljanja javnega interesa, to se pravi
               posebnih, tistih segmentov, ki so v javnem interesu, kulturnih izobraževanjih,
               informativnih in vseh ostalih segmentov, ki so v tej družbi nujni, sicer ne bi
               potrebovali javnega servisa, če tega ne bi želeli in ga potrebujemo, nacija ga
               potrebuje zaradi tega, ker ne more graditi na komercialnih televizijah oziroma radio
               televizijo.</p>
               <p>Glede očitka razmerja med dejavnostmi in vsebinami javnega ter dejavnostmi  in vsebinami tržnega značaja, ki
               naj bi se porušila in celo zelo hudih očitkov, da bo omogočal privatizacijo zavoda,
               naj poudarim, da s prihajajočim zakonom natančneje ločimo tisto področje, ki ga mora
               RTV Slovenija zagotavljati v javnem interesu, našteta so, poglejte si 4. člen,
               natančno so našteta in tista, ki lahko se izvajajo tudi v okviru tržne dejavnosti.
               Jaz vas opozorim, da Grimsov zakon ni vnesel med javno službo koncertno dejavnost.
               Vemo, da RTV Slovenija ima znotraj svojih služb tudi koncertno dejavnost oziroma
               orkester. Pač niso bila, saj vemo, da niso bila na trgu in, da ni z njimi nihče počel
               kaj takega kot sedaj predvidevate, da se bo dogajalo po tem zakonu. Ampak ta zakon to
               urejuje, to smo podali in seveda natančno razmejili. Zato naj rečem, da v zvezi z
               razmerjem med dejavnostmi in vsebinami javnega ter tistimi vsebinami, ki so tržnega
               značaja in seveda domnevnim omogočanjem privatizacije zavoda, moramo ponovno
               poudariti, da gre za hudo zavajanje, za hudo interpretacijo, zavajajočo
               interpretacijo, ki je v povsem jasnem nasprotju s tem, kar smo želeli, kar smo
               napisali in kar ste v Državnem zboru tudi potrdili in, kar so tudi v Državnem svetu
               potrdili.</p>
               <p>Poleg tega predlagatelji vseh teh očitkov, ki so kar tako nekje v zraku, z nobenim
               argumentom, z nobenim jasnim določilom in usmerjanjem k členom zakona ne
               utemeljujejo. So pač na pamet izrečene in naj poudarim še enkrat, kar je potrebno
               vedeti. Zakon jasno prvič v zgodovini ureja to področje natančno in določa sankcije
               za upravo, kot sem rekla, v primeru ko ne izvaja teh določil.</p>
               <p>Kar se tiče očitka o izstopu zaposlenih iz sistema javnih uslužbencev naj poudarim,
               da gre za več let trajajočo razpravo, ki se je gibala v smer, da je nujno in potrebno
               zagotoviti samostojno zaposlenim tudi na ta način, da niso pahnjeni v sistem javnih
               uslužbencev. Mi smo sledili tem določilom, so različne interpretacije, so različna
               videnja, ampak vendarle prevladovalo je na koncu, prevladovala je taka ureditev, ki
               je evropska, kajti ni televizije, ki bi imela, radio televizije, ki bi imela na ta
               način rešeno obliko kot je sedaj veljavna. Sledili smo pač premikom, ki so bili
               izraženi in ki veljajo pod evropskimi standardi in zato ta v sklicu, v zahtevi
               izražen dvom, da do kakšnih turbulenc bo na tem področju prišlo, naj povem, da
               ostanejo v veljavi vse pogodbe o zaposlitvi, ostanejo enaka delovna mesta, še vedno
               se za njih uporabljajo določila, ki veljajo za kolektivne pogodbe in še vedno velja
               zakon o sistem plač v javnem sektorju, vse dokler ne pride do izpogajanja nove
               kolektivne pogodbe in nobena nestabilnost se ne bi smela zgoditi v tem času, ker
               imamo 57. člen oblikovan skupaj, tudi v pogovorih s sindikati, ki seveda niso bili
               soglasni pri tem vprašanju izstopa, ampak vendarle so se soočali tudi s to opcijo in
               zato pomagali oblikovati tudi to, recimo temu zaščitno klavzulo, ki pomeni, da dokler
               ni nove kolektivne pogodbe, se nič ne spremeni  v smislu zaposlovanja. </p>
               <p>Naj poudarim še očitek o, bom skrajšala zgolj na še dodatne interpretacije tega, kar
               je bilo danes še rečeno in insinuacije o temu, da se bo sedaj razbohotila neka
               služba, ki bo pomenila večje stroške češ da kolektivno vodenje, kot smo ga zastavili
               s pet člansko upravo prinaša nove pisarne, nove kaktuse in seveda nove denarje. Zdaj
               trenutno imamo direktorja RTV Slovenije, imamo direktorja televizije Slovenije, imamo
               direktorja radia Slovenije. To se pravi imamo tri direktorje, gospod Tanko in ti
               imajo štiri pomočnike, to se pravi sedem teh funkcij, ki vi sedaj vidite, da bo pet
               novih kaktusov in teh vseh pisarn. Predlagamo pet, predlagamo fleksibilno obliko, da
               si direktor oziroma, da si vodstvo samo določi način kolektivnega upravljanja.
               ...<stage>/Oglašanje s klopi./</stage>... Lahko bo ta način šel in to bodo v svojih ustanovitvenih
               aktih določali, lahko bo to direktor televizije, lahko bo direktor radia, lahko bo
               direktor, ne vem, kar koli, ampak oni so avtonomni, oni naj si opravljajo svoj način
               vodenja. Ampak ob tem je potrebno vedeti, da vsi organi, ki nadzorujejo in ki so
               vpleteni v nadzorne in vodstvene funkcije, vsi organi so podvrženi visoki stopnji
               odgovornosti. Člani nadzornega sveta in člani programskega sveta niso kar tako nek
               debatni krožek, ampak za svoje odločitve odgovarjajo tudi s svojim lastnim
               premoženjskim stanjem.</p>
               <p>In tako visoke klavzule odgovornosti mislim, da v zgodovini nadzorovanja javnih služb
               še do sedaj ni bilo vzpostavljenih. In, da jih je bilo potrebno vzpostaviti kaže tudi
               dosedanja praksa, ki konec koncev ob hudih kršitev tistih pravil, ki veljajo za javne
               zavode, kar RTV Slovenija sedaj je, ni bilo posledic. Ni bilo posledic za sporne
               pogodbe in še za marsikaj, kar se je izkazovalo, da je nastajalo izven pravil, ki
               veljajo za javne službe in tudi za javne zavode in za pravila poslovanja le-teh.</p>
               <p>Tudi kar se tiče teh, poglejte jaz verjamem, da je zelo enostavno, bom rekla
               žonglirati z besedami kot so držaji RTV program, kot je bilo nekoč zelo enostavno
               žonglirati z besedami cenejši RTV program. Ampak bo zdajšnji preobrazbi, ki se ji
               očita tudi, da bo zelo stroškovno problematična, se pravi draga naj povem, da ta
               transformacija nima finančnih posledic razen morebiti tistih, ki pomeni, da se bodo
               po vsej verjetnosti skozi določen rok izkazale kot pozitivne, ker bo vodenje in
               poslovanje bistveno bolj odgovorno in tudi bistveno bolj avtonomno in stroškov tukaj
               ni.</p>
               <p>Očitki in mi smo se trudili in zaradi tega tudi si vzeli čas, zelo enostavno bi bilo
               napisati zakon v eni noči in z en roko. Zelo enostavno, tudi želeno, moram reči, da
               ni bilo malo takšnih spodbud, ki bi radi čimprejšnje transformacije na RTV Slovenija.
               Vzeli smo si čas in posvetovali, tudi z ljudmi recimo, ki so eksperti znotraj
               medijskih združenj, kar nedvomno gospod Boris Bergant je, če se gremo že danes ad
               personam glede na to, da smo slišali danes že en očitek ad personam, kar se tiče
               različnih konzultacij, ki smo jih opravili. Mi smo se pogovarjali s številnimi ljudmi, mi smo preučevali prakso
               zunaj tudi se povezovali z rešitvami ni si vzeli čas. Ni bil kratek, ampak bil je
               potreben, zato da je prišlo do izdelka, ki je trden, ki nima lukenj, ki nima sivih
               lis, ki so danes očitana v tej zahtevi za referendum in postavlja pod vprašaj sedanjo
               zakonodajo.</p>
               <p>Sama mislim, da je edini razlog v tem, da bi se ohranila neka moč nad RTV Slovenija
               še v bodoče in da bi se zavrl nek dober razvoj, sodoben razvoj RTV Slovenija in tega
               servisa tudi naprej. Še en aspekt moram poudariti namreč zakon prinaša nujo
               vključitve v sam sistem, tudi tista določila, ki jih zahteva Evropska unija skozi
               direktivo in na tem mestu moram poudariti tista določila, še posebej v prvih členih
               zakona, ki govorijo o pomembnih novih storitvah; to so tehnološke storitve, nove
               storitve in opozarjam vas, da z zamikom spremembe sprejema mogoče, ki se kaže sploh
               zdaj s predlogom, da bi o temu zakonu na referendumu odločali kar drugo leto, bi se
               zgodil tudi zamik v spoštovanju določil, ki jih postavlja svet Evrope oziroma Evropa
               z direktivo in z nujnim tehnološkim razvojem oziroma z vpeljavo tistih določil, ki
               govorijo o tem, da je potrebno zdajšnji javni zavod RTV Slovenija razvijat tudi v
               tehnološki luči. Hvala lepa.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp5">

               <speaker>PREDSEDNICA MAG. MAJDA POTRATA:</speaker>

               <p>Hvala ministrici Majdi Širci. Zdaj pa vprašujem gospoda Boža Strleta, če želi
               predstaviti mnenje Zakonodajno-pravne službe?</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp6">

               <speaker>BOŽO STRLE:</speaker>

               <p>Hvala za besedo gospa predsednica.</p>
               <p>Torej naloga Zakonodajno-pravne službe glede zahteve za razpis zakonodajnega
               referenduma po Poslovniku je, da poda mnenje ali zahteva ocenjuje vse z zakonom
               določene pogoje in mi tukaj v pisnem mnenju ocenjujemo, navajamo kateri pogoji so, da
               jih izpolnjuje tista, ki jih tako z Zakonom o referendumu in ljudski iniciativi
               izpolnjuje kot tudi neke dodatne pogoje, ki jih določa Poslovnik.</p>
               <p>Glede na našo presojo v okviru zakonodajnega postopka, kjer smo podali tudi mnenje,
               pregledali ta zakon pa dajemo tudi to naše stališče, ker običajno glede možnih
               protiustavnih posledic odložitve, uveljavitve oziroma zavrnitve in tudi glede tega,
               glede na našo presojo v zakonodajnem postopku menimo, da takšnih posledic tukaj ni.
               Toliko, hvala lepa.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa vodji Zakonodajno-pravne službe. Odpiram razpravo o zahtevi skupine
               poslank in poslancev in o delovnem besedilu predloga odloka. Bi prosila, da
               upoštevate, da je razprava o obojem in gospod Jože Tanko želi replicirati ministrici,
               izvolite.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp8">

               <speaker>JOŽE TANKO:</speaker>

               <p>Hvala lepa.</p>
               <p>Najprej kar zadeva visoko stopnjo odgovornosti. Imamo Zakon o gospodarskih družbah,
               ki natančno ureja odgovornost vseh tistih, ki so člani uprav ali pa člani nadzornih
               svetov. Nihče izmed tistih, ki mu je bilo, kar koli očitano ni z ničemer še
               odgovarjal, z nobenim posebnim premoženjem, v vsemu obdobju divje in še bolj divje
               privatizacije. Tudi na temu področju, spoštovana gospa ministrica najbrž ni
               pričakovati zato, ker je politično pokritje v tej državi izjemno visoko. In to kar vi
               govorite, o uveljavljanju osebne odgovornosti te zadeve v praksi v tej državi ne
               stojijo, nikjer na nobenem področju. </p>
               <p>Drugo kar bi vam rad povedal, tako kot ste govorili o tem cenejšem ali dražjem RTV
               programu. Prejšnji zakon oziroma sedaj veljavni zakon ima določbo, kjer je RTV
               prispevek fiksen. V temu obdobju saj ta zakon velja od lanskega leta je ta RTV
               prispevek tudi bil fiksen, ta se nominalno ni zviševal. Relativno, v strukturi
               prihodkov gospodinjstev pa je
               zaradi poviševanja plač, tudi dvigovanja minimalne ali pa zajamčene plače, bil nižji
               kot je bilo potrebno. Razen lani se je zgodilo, da smo na nesistemski način, na našo
               pobudo, s spremembo Zakona o izvrševanju proračuna ta RTV prispevek dvignili kljub
               temu, da javni zavod radiotelevizije v tistem poslovnem letu ni izkazoval nobenih
               finančnih problemov in je izkazoval pozitivno.</p>
               <p>Drugo kar je potrebno dodati, spoštovana ministrica, je tudi naslednje. V tej državi
               najbrž mnenja regulatorjev na tem področju ne veljajo prav veliko. Včeraj smo slišali
               izjave tako računskega sodišča kot ustavnega sodišča glede obveznosti Vlade do plač
               javnih uslužbencev. tisto mnenje obeh regulatorjev, to se pravi tako na finančnem
               delu kot na zakonodajno-pravnem delu sta diametralno nasprotni od stališča vlade pa
               se vlada mirno požvižga. Minister vlade, ki je prvi dolžan izvajati zakonitost v tej
               državi se mirno požvižga na stališča tako Ustavnega sodišča kot Računskega sodišča.
               Tukaj nimate popolnoma nobenega argumenta te vlade, da lahko govorite o tem, da se bo
               izvajala visoka stopnja odgovornost. Jo ne, te stopnje odgovornosti. Vlada ne
               spoštuje zakonov, ne spoštuje pogodb, ne spoštuje ne kolektivnih ne drugih pogodb. In
               tudi v tem primeru, spoštovana ministrica, sem prepričan, da niste v stanju
               zagotoviti izvajanja kakršne koli osebne odgovornosti za povzročeno poslovno škodo.
               Nobene.</p>
               <p>Potem pa kar zadeva sui generis zadeve. V temu mandatu se na področju javne
               radiotelevizije uveljavil sui generis pristop takojšnje zamenjave direktorja na
               televiziji, mesec dni pred iztekom roka oziroma mandata, to je bil sui generis
               pristop. Niti toliko se ni moglo počakati, da bi se mu mandat iztekel. Ampak sui
               generis kar hitro naprej. Tudi vse te menjave katere se bodo zgodile mimo paradigme
               predsednika Vlade in tudi to kar je odprl poslanec Magajna ob svojem odstopu, da se
               po hodnikih že govori o masovnih spremembah na javnem zavodu radiotelevizije najbrž
               so te govorice, ta kupčkanja znotraj koalicije in koalicijskih poslancev že prisotna.
               Ker se že želi vpliv in izvesti, bi rekel spremembe na osnovi zakona, ki ste ga
               predlagali. Najbrž ste ga zato tudi predlagali, da bo posegel v vse strukture, to se
               pravi v upravni del, v programski del... ...<stage>/oglašanje s klopi./</stage>... Gospa, zadržite
               se neumestnih komentarjev, če ne pa dokažite tisto kar govorite... V upravni del in v
               nadzorni del. Vse te zadeve se bistveno spreminjajo in tu govoriti o tem, da bo, kar
               koli drugače kot je povedal poslanec Magajna zagotovo ne bo.</p>
               <p>In še nekaj, protestirajo novinarji, protestirajo zaposleni in ti protesti, ko se
               posega v, tudi v pravice novinarjev na nek sui generis pristop najbrž ne bo
               prispevalo k dvigu medijske svobode in pozicije Slovenije na teh rating listah.</p>
               <p>Pa še nekaj je, dr. Milosavljević je opozoril, da je delitev na javno in komercialno
               RTV znotraj RTV nemogoče. Isto je povedal gospod Kadunc, ki je bil pred časom eden
               izmed vodstva javnega zavoda RTV, mislim, da je bil odgovoren za finančno področje.
               In če ljudje, ki se s tem profesionalno ukvarjajo povedo, da ta sui generis delitev
               ni mogoča potem je najbrž potrebno tem ljudem prisluhniti, da to ni mogoče. In
               dejansko bo, tisto kar sem povedal v uvodu, javni interes ali pa javni del bo samo tisti, ko bomo z zakonom
               določili RTV prispevek in obvezo kdo ga plačuje. Drugi del, sui generis del bo pa
               tisti del, ki bo obvladoval stroškovno stran in odlive iz tega javnega zavoda. In to
               je ta sui generis rešitev, obveznost plačil za javni servis, na drugi strani pa na
               nek poseben, sui generis način koriščenje tako zbranih javnih sredstev za javno
               radiotelevizijo. Hvala lepa.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp9">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo želi gospod Jožef Jerovšek, izvolite.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp10">

               <speaker>JOŽEF JEROVŠEK:</speaker>

               <p>Hvala lepa gospa predsednica. Spoštovani kolegice in kolegi, gospa ministrica.</p>
               <p>Pravzaprav se nisem mislil oglasiti k tej razpravi, ker smo danes tik pred pazniki pa
               vidim, da smo vsi za praktično zamenjave na tej komisiji in dosti poslancev ima že
               druge obveznosti. Vendar me je silni populizem ob nastopu gospe ministrice prepričal,
               da je sedanja oblast seveda izjemno, izjemno zainteresirana po političnem prevzemanju
               javnega zavoda RTV, ki ga tako obvladuje sedaj z drugimi metodami, če ga je potrebno
               prevzeti. Zato je gospa ministrica v sinočnji oddaji Odmevi, sem bil zelo pozoren,
               ponudila en dober argument in se jih zahvaljujem za nezavedno odkritost, ona je
               rekla, meni vsi pravijo, mi bi lahko že zdavnaj pometli. Torej temeljni cilj zakona
               je, ki ga je pripravila je pometanje po javnem RTV zavodu. Zdaj večkrat je priznala,
               da so dobro premislili in da so načrtno načrtovali in zaradi tega je celo nekaj več
               časa, kako bodo gradili mehanizme dolgoročnega političnega obvladovanja. Jaz sem že v
               razpravi pohvalil, da so zelo perfidne metode vgrajene.</p>
               <p>Zato je potrebno seveda več opozoriti na nekaj teh stvari. To zagotavljanje oziroma
               demantiranje, da pet članska uprava ne bo prvič dražja je seveda brezplodno kajti
               sami ste potem dejali, da vse ostalo ostane. Vse pogodbe ostanejo, vsa mesta ostanejo
               sedaj bo pa to ceneje ali kaj? Ne, ta uprava je zato, da bo imel direktor še štiri
               komisarje, ki bodo z vsemi štirimi skrbeli za obvladovanje medija.</p>
               <p>Gospa ministrica, glede statusa ste bili zelo žaljivi do slovenske akademije znanosti
               in umetnosti, ko ste dejali, da tam zelo dobro živijo. Mislim na takšen žaljiv način
               se spravljati na Akademijo znanosti in umetnosti, češ tam nič ne delajo pa kljub temu
               dobro živijo, tako kot je bilo iz vaših besed razumeti, to ne vem, diskreditirati
               Akademijo znanosti in umetnosti na takšen način, če je primerno z mesta ministrice.
               Kjer vsaj tisti del akademije, ki pokriva vede umetnosti tudi spada v vaš resor na
               nek način.</p>
               <p>In tretje kar je, je silna skrb za tokrat čimprejšnji referendum, kajti imate naročeno ofenzivo, pobudo in
               seveda sedaj bi bilo treba čim prej izvesti ta referendum, da seveda se javnost ne bi
               seznanila in ne bi bili pred javnostjo razgaljeni tisti vzroki in tiste namere, ki so
               v tem previdno napisane v zakonu v ozadju.</p>
               <p>V ta namen, namen te ofenzive ali pa pobude, ki jo imate, so seveda pamfleti v
               dnevnem časopisju in tedenskem časopisju, enega sem ravnokar bral, ti pa prepozno.
               Baje naročeni pamfleti in seveda v takem kontekstu se vam mudi in rad bi še rekel o
               tem, ko ste dvakrat, ko ste govorili, da bi radi nekateri ali pa nekatera, ohranili
               politični svet, ohranili močna RTV. Oprostite, ne zavajajte ljudi. Moč nad RTV je ta
               politična opcija, ki je sedaj na oblasti, večinsko imela vedno, tudi v času prejšnje
               vlade. Večkrat sem poudaril, da so bile izrazito opozicijske oddaje, navajam primer
               Studia city v času prejšnje oblasti in še cel kup, pogojno recimo humorističnih
               oddaj, kjer so logično v času, takratna vlada je bilo logično, da so vedno dobivali
               negativne vloge vladni politiki, ampak jih niso zamenjali s spremembo oblasti. Kljub
               temu, da imate na dvoru Dimic in vse, ampak negativne vloge pa igrajo seveda samo
               opozicijski politiki, z negativno konotacijo in o moči na RTV.</p>
               <p>Moram reči, da je tretji program bil od ustanovitve res koristna informacija in, da
               je bil odsev ustanovitve zelo realistična slika dogajanja recimo v parlamentu. Ampak
               z nastopom te Vlade so bili takoj opazni pritiski in uredniški posegi na podlagi
               pritiskov političnih, kaj se pri večernem izboru ponavlja, na kakšen način in celo
               sem bil presenečen v času tega, kar se prej nikoli ni dogajalo, s sarkastičnimi
               pripombami tistih, ki jih urejajo včasih, na račun opozicije. Novinarskimi. Recimo o
               moči, kdo ima moč. Včerajšnji primer, ko sem bil pozoren. V včerajšnjem večernem
               programu, tam od sedmih naprej, so na tretjem programu ene petkrat ponavljali
               preiskovalne komisije in vseh poročilih, dočim Odbor za obrambo, ki je imel izjemno
               pomembno resolucijo o dolgoročnem razvoju slovenske vojske in je tam bil celo vaš
               Zaresovski zakon o obrambi, ki ga je ministrica Jelušičeva označila za žaljivega in,
               da je v njem logični nesmisel, ker je v dveh členih popolna kontradikcija, o tistem
               pa ni bilo prostora za eno ponovitev. Pa ne danes zjutraj. Zaradi tega ker sem
               slišal, ker se je tam osmešil poslanec Zaresa, gospod Slapnik in celoten Zares se je
               pravzaprav že pri tej resoluciji osmešil, da je bila intervencija Zares, da se tam
               morajo pač uredniki  bati
               stranke, da se to ne sme, da naj se ne ponavlja, ker so se pač osmešili. Takšen je
               vpliv in moč nad sedanjim RTV in se ne smejo več očitno predvajati pomembne vsebino,
               realistično reproducirati v večernem sporedu, ampak mora biti tisto, kar je sedanji
               oblasti ali pa vsaj stranki Zares všeč in v interesu.</p>
               <p>Da je to o tem se multiplicira v dnevnem časopisju je pač tam lahko, to niso javni
               zavodi in tam pač se včasih zdi, vsaj kar se parlamenta tiče, da v parlamentu
               opozicija sploh ne sedi, ker se o njej ne poroča, ampak to je legitimno in ne
               pridigati o moči v sedanjem RTV-ju. Ste ga že politično prevzeli, samo hočete ga na
               vse druge načine in skomercializirati, sprivatizirati, narediti dražji program,
               seveda se predhodno, ko se bodo podražitve redno pripravilo skozi uvodnike kako je to
               nuja pa kako boljša vsebina bo na podlagi dražjega programa in ne vem kaj vse. Vemo.
               Ta ...<stage>/Nerazumljivo./</stage>... vladate in ...<stage>/Nerazumljivo./</stage>... bo še močnejši in zaradi
               tega seveda gospa ministrica, bi vam predlagal, da si vzamete ven tak pok, jaz sem si
               dal sprintati poslanskih vprašanj v zvezi s strahovi kaj se bo zgodilo na RTV-ju,
               vaših iz prejšnjega mandata in vaših debat pa se zazrete v tisto kot ogledalo kaj vse
               ste napovedali pa se nič od tistega ni zgodilo. Ampak sedaj jadrate na tistem
               ...<stage>/Nerazumljivo./</stage>... naprej. Tudi pripravili ste zakon, ki bo dejansko, če bo
               uveljavljen, katastrofa tako za avtonomnost za novinarje in za javnost in seveda ima
               pravico, da se javnost o tem popolnoma seznani tudi skozi referendum. Seveda se vam
               pa strašno mudi, ker bo v tem mesecu neznosen pritisk na vse medije kako poročati,
               kako delati javno mnenje, tako da iz tega vidika seveda smatram, da morate, bi morali
               pravzaprav spoštovat, da je bil dosedanji zakon, ki ni prinesel, povejte mi neke
               slabe posledice. Na pamet govorite, ko delite očitke, z zmerljivimi opazkami in
               nenazadnje so proti vašemu zakonu, kolikor vem, vsi novinarji, vsi sindikati
               novinarski nastopili kot katastrofa. Vmes ste malo modificirali. Žalite
               novinarstvo.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp11">

               <speaker>PREDSEDNICA MAG. MAJDA POTRATA:</speaker>

               <p>To ni interpelacija, lepo prosim.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp12">

               <speaker>JOŽEF JEROVŠEK:</speaker>

               <p>Gospa predsednica, vi pač dokazujete, da imate dvojna merila. Če to ja počnem, ste
               polni kritike, ko pa sami intervenirate pa ne dovoljujete razprav.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp13">

               <speaker>PREDSEDNICA MAG. MAJDA POTRATA:</speaker>

               <p>Samo opozorila sem vas, da razpravljamo o točki dnevnega reda, ki se ji reče zahteva
               za razpis naknadnega zakonodajnega referenduma in ne gre za osebno obračunavanje s
               tistimi, ki predstavljajo Vlado.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp14">

               <speaker>JOŽEF JEROVŠEK:</speaker>

               <p>Na tem področju je pa gospa ministrica, bolj ona ve, da jaz ...</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp15">

               <speaker>PREDSEDNICA MAG. MAJDA POTRATA:</speaker>

               <p>Gospod Jerovšek, lepo prosim, ko bo magnetogram te seje odbora pripravljen, tudi
               pričakujem, da se boste 
               opravičili za zelo žmahtno interpretacijo v zvezi s Slovensko akademijo znanosti in
               umetnosti. Upam, da se boste opravičili za tiso. Izvolite, nadaljevati.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp16">

               <speaker>JOŽEF JEROVŠEK:</speaker>

               <p>In še en razlog, ki je v zahtevi tudi naveden je, te vsebine, ki bi naj pač pokrivale
               narodne skupnosti, ki niso v Ustavi, pač nimajo ustavnega položaja. Mislim, da
               možnost kulturne in drugačne identitete ti imajo in da jih vsebine RTV-ja podkrivajo.
               Seveda pa je eden od skritih namenov očitno tu tega, da bodo tako imenovane
               neimenovane narodne skupnosti se še pojavile druge. In eden je prav gotovo poskus,
               kako bi skozi stranska vrata nemška manjšina na Štajerskem. Tu so zelo jasni skriti
               nameni v tem. Ne vem zakaj se tako grenko gospa predsednica smeji. Je imela kaj pri
               tem? Zelo žmahtno se smeji, če je obraz uporabljala. Tudi o tem je treba razmisliti.
               Tisti, ki takšne skrite namene vstavljajo v zakon, in to so vse razlogi, da je treba
               o namenih tega zakona zelo dobro seznaniti javnost in ga zavrniti. Hvala.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp17">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Samo pojasnilo, gospod Jerovšek. Omembo nemške manjšine v Sloveniji in
               pravic nemške manjšine je na odboru posebej izpostavljala in zahtevala vaša poslanska
               kolegica Alenka Jeraj, samo tako mimogrede. Dobro je kdaj kaj vedeti kdo je hotel
               imeti, preden napadate nas, ki smo se zavzemali za omembo pravic novih manjšin. Sedaj
               vas pa opozarjam, oziroma obveščam, ne opozarjam, da ne bo kaj narobe, poslanec mag.
               Borut Sajovic s pooblastilo nadomešča poslanca Ljuba Germiča in poslanec Iztok
               Podkrižnik nadomešča poslanca Branka Grimsa. ...<stage>/Medsebojno dogovarjanje./</stage></p>
               <p>Replika ministrica Majda Širca. Izvolite.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp18">

               <speaker>MAJDA ŠIRCA RAVNIKAR:</speaker>

               <p>Hvala lepa. Gospod Jerovšek prosim, da takoj, ko boste imeli možnost vzamete besede
               nazaj. Kar se tiče vaše interpretacije statusa SAZU-ja in mojih razmišljanj o njem,
               kajti vidim, da sedite na ušesih in ne razmete, da je šlo za pojasnilo, da imamo že
               določene statuse, ki so tudi na nek način "sui generis", med katere spada tudi SAZU.
               In ne, prosim, mešati kakršnihkoli in pridajati diskvalifikacij z moje strani v
               odnosu do SAZU-ja. Bodite prosim bolj skrbni pri poslušanju. Moram reči, da bi tudi
               želela, da bi bili še v nadaljevanju bolj skrbni pri razumevanju zakona, da si zakon
               preberete in da se ne pogovarjamo kot da bi bili na tržnici, ko ne poznamo vsebine in
               ko se očitki dogajajo na način, ki letijo iz zraka brez enega argumenta, brez ene
               usmeritve h členom in brez ene trdne interpretacije, kot da živimo v dveh svetovih.
               Govorimo o enem zakonu, ki smo ga trdno, jasno posvetovalno in v javnih razpravah
               gradili v tekst, kakršen je nastal, ne da bi bili vsi zadovoljni z njim. Ampak
               vgrajene so tudi želje in vgrajene so tudi rešitve, ki so v splošno dobro. Moram
               povedati, da tovrstno razmišljanje, ki je zgolj in samo ideološke narave, ki nima
               niti malo razmisleka o nekih samoomejitvah in razumevanjih kaj je to javna služba, da
               to ni  samo en poslanec na
               RTV Slovenija in njegova podoba, ampak da je to zajemanje splošnega občega dobrega,
               in da zdaj tega nimamo, da imamo zdaj nek zakon, ki je pripeljal do določenih škod,
               da je pripeljal do kršitev, da je pripeljal do napačnih pogodb, da je prišel tudi na
               dan z razprodajo državnega premoženja, če govorimo o temu, da je RTV Slovenija
               prodala svoje vsebine in svoje delnice za 4, 5 milijonov v preteklosti, ki ni bilo
               transparentno in primerno delovanje. Prosim samo, da pojasnite, da ne gre za
               nikakršen obračun s Sazujem, ampak samo za pojasnilo okrog statusa, ker sicer potem
               bi obračunavala tudi z drugimi, ki sem jih navajala po tej logiki, kot primerne "sui
               generis" rešitve znotraj delovanja javnih služb, ki pa niso samo te, ki sem jih
               naštela.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp19">

               <speaker>PREDSEDNICA MAG. MAJDA POTRATA:</speaker>

               <p>Hvala. Besedo ima gospod Rudolf Petan.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp20">

               <speaker>RUDOLF PETAN:</speaker>

               <p>Hvala za besedo, gospa predsednica, gospa ministrica, spoštovani. Torej na začetku bi
               se opravičil. Ne vem sicer zakaj, ampak, da ne bo kdo potem zahteval od mene, naj se
               opravičim. Če bo potreba, bomo tako, da se že v naprej opravičujemo. Drugo, kar se
               tiče, za vsak slučaj, preventivno, drugo pa tisto vsebinsko. Ta "sui generis, tu bom
               sicer jaz zelo krate. Mene sicer ta "sui generis" moti v tem smislu, da ko gre za
               zbiranje denarja, se pravi za obveznost državljank in državljanov, je javna služba,
               to se pravi, da je to javni interes. Ko pa gre za porabo denarja, tam je malo
               drugače. Tam pa ni več jasna služba, pa ni več javni interes. Tam je pa seveda
               gospodarska, kapitalska, to so kapitalske družbe. Tam pa veljajo drugačne
               zakonitosti. Tam v javnosti me ne zanima več toliko. Tam v takih družbah prihaja tudi
               do privatizacije, pa da ne bi omenjal kakšnih tajkunizacij ali kaj podobnega, to samo
               tako preventivno. Zato me to skrbi. Če zbiranje denarja in porabo denarja na
               različnih poljih, to nekaj ne morem biti v redu, že po logiki stvari to ne gre
               skupaj. Če je javni interes zbiranje, mora biti tudi poraba in če je poraba, mora
               biti tudi zbiranje. Toliko samo mimogrede.</p>
               <p>Drugo bi mogoče par besed rekel samo o tem, o zagotavljanju, ker je seveda "sui
               generis" v tem zakonu zagotavljanje vsebin pripadnikov drugih narodnih skupnosti in
               to tistih skupnosti za katere v Sloveniji ni z ničemer zaukazano, da bi imela kakšne
               obveznosti. Ni nič v ostali, ni nobene zahteve s strani kakšnih organov Evropske
               unije. To se pravi, da je nekaj dodatnega. To pomeni, da bo program vsekakor dražji.
               Če bo tukaj pet, šest takšnih narodnih skupnosti, lahko še več, potem bo, če nič
               drugega, za vsako bo potrebno neko uredništvo, saj drugače ne gre, ker so toliko
               različne... To pomeni zopet en kup neke birokracije, ampak to zdaj ni toliko
               bistveno. V zvezi s tem bi pa omenil evropske standarde, ker se radi sklicujemo na
               evropske standarde. Tudi danes smo slišali o evropskih standardih. Sedaj pa, v okviru
               tega razmišljam kaj je tukaj evropski standard. Poglejte, tam bomo uvedli neke nove
               vsebine za nekoga, ki nas nič ne zavezuje, da moramo imeti, po drugi strani pa še ni
               mesec od tega, ko smo v tej hiši poslušali, da se bo število lektoratov slovenskega
               jezika v tujini zmanjšalo. In jaz nisem imel nobenega občutka ali pa zreduciralo, jaz
               nisem imel nobenega občutka, da bi resorni minister apriorij nasprotoval temu, da se
               mora zreducirati ali pa zmanjšati število teh lektoratov. Ampak iz preprostega
               razloga, ker denarja ni. Tako je bilo rečeno. In če gledam proračun, da bo v
               naslednjem letu proračun za milijardo in pol evrov manjši, potem je to resnica. Ampak
               za lektorat slovenskega jezika nimamo sredstev. Ali je to kakšen evropski standard?
               Ne vem. Po drugi strani, če grem naprej, ni denarja, tako je bilo rečeno s strani
               najvišjih predstavnikov slovenske države za obeležitev slovenskih praznikov kot so
               Maistrov dan, Dan priključitve Primorske Sloveniji matični državi, Dan priključitve
               Prekmurja matični državi. Za to ni denarja. Jaz ne trdim, da je isti red velikosti
               denarja.  Gre za neki pomen,
               gre za neko vsebino, da ni denarja za obeležitev za Slovenijo. Jaz bom rekel,
               najpomembnejših praznikov. To, da smo dobili Štajersko, da smo dobili Prekmurje, da
               smo dobili Primorsko, zdaj, ne me za besedo prijeti, ampak jaz sem prepričan, da je
               to več kot ena tretjina Slovenija ali pa vsaj ena tretjina. Zato ni denarja, da bi
               obeležili z enim praznikom, ker bi bilo nekaj tisoč evrov. Ni denarja in Slovenija ne
               bo obeleževala tega praznika. Ni denarja. Ni denarja za obeležitve, osamosvojitve
               Slovenije na veleposlaništvih v tujini. Slovenskih veleposlaništvih. Zdaj vas pa
               vprašam, katera bana republika pa še ne obeležuje svojega rojstnega dne države v
               tujini, da se pokličejo veleposlaniki in da se, če nič drugega se spomni, da je
               takrat neki pomemben dan za neko državo v tujini. Ni denarja. Uvajamo pa neke nove
               vsebine tam, kjer ni potrebe. Naslednje, če bi bil denar, v redu, nimam nič
               proti.</p>
               <p>Naslednje. Pojavljajo se ideje o skupnih veleposlaništvih s Hrvaško. Zakaj? Ne zato,
               ker bi se verjetno kdo želel. Jaz nisem prepričan, da si predsednik Pahor tega želi.
               Ampak ni denarja. Zato, da bomo šparali. Ni denarja. Tukaj bomo pa imeli denar za
               neke dodatne vsebine, ker nas nihče ne zavezuje.</p>
               <p>Zdaj pa, da omenim še malo večja zadeva. Spet ni red velikosti, ampak gre za simbolni
               pomen. Slovenija v tem trenutku, včeraj smo to slišali od ministrice, jasno in glasno
               povedano, nima denarja za javne uslužbence za izpolnitev tistih zakonskih obveznosti,
               kljub temu, da regulator pa pravi, da to je obveza in da jo je treba izpolniti. In da
               na tem pada pravna država. Zdaj kaj si jaz o tem mislim, to je druga zadeva, ampak to
               so uradne izjave in to je jasno in glasno bilo povedano, da ni denarja, imamo pa za
               nekaj drugega, kar ni potrebno, pa bomo dodatno uvajali. To mi nekaj enostavno ne gre
               skupaj, da po eni strani bomo dajali dodaten denar za nekaj kar ni potrebno, ker
               nimamo nobenih obvez, ni nikjer z ničemer, z nobenimi akti zaukazano. Tukaj pa za
               tiste osnovne potrebe slovenske države nimamo denarja. Če izvzamem javne uslužbence,
               kjer gre za velike denarje, so ostalo več ali manj dobra volja. To, da obeležimo
               praznik priključitve Primorske, Prekmurja ali pa Štajerske, Maistrov dan na državnem
               nivoju, oprostite, gre za red velikosti nekaj tisoč evrov, pa nimamo za to denarja.
               Slovenska oblast, bom rekel v tem trenutku, ne najde denarja ali nima volje, da se bo
               obeleži. Tam pa nekaj ponujamo mimo vsega, kar ni potrebno. To je zame nesprejemljivo
               in ne gre skupaj. Zdaj pa, če pustim to, pa če grem še naprej, da počasi zaključim,
               jaz nimam ravno zaupanja v ta zakon. Jaz ne trdim, da je ministrica za to kriva. Saj
               ga ni ona pripravljala. Pač, bila je ekspertna skupina, kdo je še ostal, to je drugo,
               ministrica pa za tem zakonom stoji. In če sem čisto pošten, če meni nekdo nekaj
               pripravlja, v redu, jaz približno vem za kaj gre, osnovne vsebine so take, kaj pa se
               tukaj skriva v drobnem tisku v ostalem, to pa je drugo in to je tisto kar sem jaz na
               začetku povedal, da je tukaj, ko gre za kapitalske družbe, da je lahko tudi
               privatizacija in podobno, privatizacija določenih služb, določenih aktivnosti, česa
               podobnega. Jaz pač to tako gledam in jaz ravno nimam zaupanja v to. Bom še enkrat
               povedal, tisto kar sem enkrat že v Državnem zboru povedal. Tako, kot se je začelo s
               spreminjanjem stvari na RTV, z imenovanjem direktorja, ko si je programski svet vzel
               to pravico, da je kljub temu, da zakon za ukazuje, da je 15 tista številka, ki v
               programskem svetu lahko pomeni spremembo ali pa imenovanje novega direktorja. Pa jih
               je bilo samo 14. Ampak predsednik programskega sveta je mirne duše podpiral, da je
               14, 15. In potem je seveda sodišče, ustrezno sodišče to povedalo, da to tako ne gre.
               Da kljub temu za tega predsednika tudi velja in za ta programski svet velja
               zakonodaja, da če je 15 tista večina, je 15 večina. To je šlo preko sodišča.
               Oprostite, če to ni šlo tako, ne se nad mano obregati,  to smo pač v medijih lahko prebrali. Tam imam
               shranjen članek, vam ga lahko preberem kadarkoli. Če so mediji to narobe prenesli,
               oprostite, jaz tako ugotavljam. In dejansko se je potem tudi tako izvršilo, da je
               bilo potrebno ponovno uvrstitev na dnevni red in odločanje o tem. Če je začetek
               takšen, da si nekdo vzame, uzurpira pravico, da je 14 lahko tudi 15 in da zakona ni
               treba spoštovati, potem oprostite, kako naj zaupam, da bo v tem zakonu, ki je
               organizacija "sui generis", da bo vse štimalo tako, kot je treba. Še tam, kjer ni
               "sui generis", kjer je vse tako, ker že imamo pravno prakso, pa zadeve ne štimajo.
               Ker če bi vse štimalo, potem se ne bi mogle dogajati takšne stvari, kot so zadnje
               čase polni medijev, od Vegrada nazaj, bom rekel, ne naprej, ker naprej še ne vem za
               nazaj, so še hujše stvari, verjetno kot Vegrad, pa vseeno ni štimalo. Pa smo imeli
               zakon o kapitalskih gospodarskih družbah, tudi pravna praksa je že do neke mere bila.
               Tu pa še pravne prakse ne bomo imeli.</p>
               <p>Mislim, da primerjava s SAZU-jem niti ne vzdrži, ker to sta dve tako različni stvari.
               Jaz tu niti ne bom primerjave delal in se v to sploh ne bom spuščal.</p>
               <p>Tu imam kup pomislekov. To, kar sem povedal v zvezi s šparanjem in z dražjim
               programom, kaj Slovenija v tem trenutku črta, pa je to življenjskega pomena za našo
               državo, po drugi strani si pa nalagamo vsebine in seveda s tem tudi finančne
               obveznosti tam, kjer ni potrebe, to pa mi nekako ne gre skupaj. Mislim, da je prav,
               da se s tem tudi seznanijo državljanke in državljani, to se pravi tisti, ki v javnem
               interesu zbirajo denar za funkcioniranje ali za gledanje, poslušanje programa, da so
               o tem obveščeni, da se s tem seznanijo in da na referendumu povedo ali soglašajo s
               tem, ali pa ne. Hvala.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp21">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospodu Rudolfu Petanu. Besedo dajem poslancu Vitu Rožeju.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp22">

               <speaker>VITO ROŽEJ:</speaker>

               <p>Hvala za besedo. Tudi predgovorniki se niso ravno držali točke dnevnega reda, zato mi
               ne smete zameriti, če mogoče v uvodu še kakšno reč rečem na splošno o medijski
               svobodi. Saj že ptiči čivkajo, da smo padli na tej lestvici predvsem zaradi tožb
               novinarjev, ne zaradi kakšnih sprememb našega javnega zavoda....<stage>/Oglašanje iz klopi./</stage>
               Ali smem, gospod Jerovšek? Ali potrebujete minutko, da se pomirite? Skratka, kdo pa
               največkrat toži, pa tudi vemo v tej državi, da to je politik bivši. Bivši predsednik
               vlade to najrajši počne.</p>
               <p>Kadar gospod Jerovšek začne govoriti o populizmu, seveda še posebej našpičim ušesa,
               se mi zdi, da je ta kombinacija zelo pogosta, vsi jo poznamo, tudi javnost in je zato
               potrebno posebej prisluhniti. Težko sklepam, verjamem, da bi človek lahko izključno
               po tem, da sklepa po lastni podobi, lahko sodil tudi vse ostale. Mislim, da se je
               potrebno poglobiti in poskušati razumeti koncept, čeprav je sicer najbolj domač
               koncept za marsikaterega razpravljavca teorija zarote. Obstajajo pa še, verjemite,
               tudi drugi koncepti. </p>
               <p>Pri pisanju zakona o radioteleviziji Slovenija se je ministrstvo tega lotilo in
               strokovnjaki so mu bili pri tem v pomoč. Če je, kakor je bilo tukaj slišano, kakšen
               pritisk s strani stranke Zares na vse žive medije bi, seveda, bilo zelo dobrodošlo,
               da kolegi to dokažete s kakršnimikoli dokazi. Ker če ne jaz besedo Agitprop iz vaših
               ust res težko sprejemam. Jo pa razumem zgolj kot tako, da se nanaša na vas same.
               Stvar Studia City na primer ni, da bi bil opozicijska. To je urbana
               oddaja....<stage>/Oglašanje iz klopi./</stage> Ali dovolite?</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp23">

               <speaker>PREDSEDNICA MAG. MAJDA POTRATA:</speaker>

               <p>Lepo prosim, umirite se gospod Jerovšek.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp24">

               <speaker>VITO ROŽEJ:</speaker>

               <p>Smem kolega Jerovšek? Če je urbanost nekaj, kar je v strašnem nasprotju s
               prepričanjem kogarkoli prav, bodi temu tako, ni pa dobro posploševati to na opozicijo
               in koalicijo, čeprav se določene povezave tudi v komentarjih tukaj na to navezujejo.
               Nekateri pravijo, da pri nas nimamo levice in desnice, da imamo pač samo urbano in
               ruralno, da je to ta meja, ki je mogoče tudi ideološka. Jaz upam, seveda, da tudi ni
               in da se te stvari dajo tudi povezovati. Tista stvar, ki nas ponavadi povezuje je
               humor. Kolega Jerovšek si je tukaj privoščil tudi eno kvalifikacijo  teh, ki se trudijo ustvarjati humorne oddaje
               na televiziji. Po mojih izkušnjah, nekaj jih pa vseeno na tem področju imam, je namen
               humorja oziroma njegova vsebina ta, da smeši človeške slabosti. Kje pa sedaj
               humoristi več teh človeških slabosti zaznavajo in zakaj, je pa seveda njihova
               avtonomna umetniška odločitev in svoboda. Jaz moram reči, da kolegi Jerovšku zavidam,
               pa ne kakršnekoli stvari na tem svetu, ali kakršnekoli argumente, ki jih sam
               prepoznava, zavidam mu predvsem nebeško kraljestvo, ki bo, če je verjeti božji
               besedi, njegovo.</p>
               <p>Kar se tiče pa seje Odbora za obrambo, se opravičujem, ker spet skačem iz osnovne
               teme današnje točke dnevnega reda, jaz sem prepričan in v stranki Zares smo tega
               mnenja, da pač parlament mora imeti besedo pri tem, kdaj gre ta država v vojno, ali
               ne. Jaz razumem, da kakšnemu militaristu se to zdi seveda nepojmljivo. Nam pa pač ne,
               ker taki nismo. In zato je ta debata tudi tako tekla.</p>
               <p>Kar pa se tiče ponovitev seje tega odbora, je pa seveda pravi naslov najbrž da
               uredništvo tretjega programa. In v luči tega se mi zdi prav tako dobro, da tretji
               program ostaja v sklopu Radiotelevizije Slovenija, da ni postal del tega parlamenta,
               kar je nujno zato, če naj ostane ločen od takšnih in drugačnih političnih vplivov,
               kolikor je le mogoče.</p>
               <p>V samih razlogih, ki ste jih navedli za referendum je meni, hvala bogu, kakšna stvar
               tudi blizu. Tudi sami priznavate, da se že sedaj nekomercialni programi umikajo
               komercialnim. To najbrž že zdajšnji zakon tega ni preprečeval. Moja izkušnja je taka,
               da sem dobil predvčerajšnjim neko sporočilo, kdaj bom imel priložnost snemati,
               kolikor pač še smem, otroško oddajo na Radioteleviziji Slovenija, termin je pa od 19.
               ure do 1. ure zjutraj. Takrat se snemajo v zdajšnji situaciji na javnem zavodu RTV
               čas za take umetniške in ostale programe. Zdi se mi zelo dobro, da bo zakon
               natančneje določil obveznosti RTV Slovenija, ravno zardi izobraževalnih, umetniških,
               kulturnih in podobnih programov in da bo neizpolnjevanje teh meril lahko
               sankcionirano, da bo odgovornost članov sveta in nadzora tudi osebna. Zdi se mi
               dvolično govoriti, da bo nov zakon legitimiral in legaliziral dejstva, da imamo tudi
               komercialni in tržni program. Mislim, legitimirati mu ga niti ni treba, če se stvari
               že sedaj dogajajo in nihče proti temu ni povzdigoval glasu. Da ga bo pa legaliziral
               in omejil se mi zdi pa kvečjemu dobro. Bolje kot, če stvari ostanejo nedorečene, kot
               so sedaj. Stvari kot so sedaj omogočajo ribarjenje v kalnem. Nasprotovanju zakonu
               kakršen je pomeni spodbujanje ribarjenja v kalnem. Nasprotovanje določbam, da so
               člani nadzornega sveta tudi osebno odgovorni za to, kar se dogaja, z osebnim
               premoženjem odgovorni za to, kar se dogaja na RTV je skratka spodbujanje tega istega
               ribarjenja v kalnem in te nepreglednosti.</p>
               <p>Kar pa se tiče očitka z vaše utemeljitve predloga za sklic referenduma, da si bodo
               lahko po zdajšnjih zakonskih določbah dobiček iz komercialne dejavnosti lahko delili
               uprava, nadzorni svet, strokovni svet in zaposleni, jaz ne vem, ali nihče od vas
               nikoli ni bil, recimo, v svetu kateregakoli drugega javnega zavoda, denimo na
               področju kulture. Ali sedaj direktorji javnih zavodov ne dobivajo dodatka za
               uspešnost za delo? Seveda ga dobivajo. Iz česa se pa to financira? Ja, iz tistega
               presežka, ki ga sami ustvarijo v okviru javnih zavodov. Na področju radiotelevizije
               ja ta možnost ustvarjanja presežkov in tržne dejavnosti večja kot, recimo, v
               gledališču ali pa v kakšnih drugih primerljivih zavodih. Najbrž si predstavljate, da
               Arhiv Slovenije težko ima neko dodatno tržno dejavnost, ki bi bila tega ranga kot je
               lahko ta televizijska. Stvari se na tak način tudi v javnih zavodih že dogajajo. Jaz
               sem prepričan, da so zdajšnja ureditev, kakršna je predlagana, ta razmerja, da bodo
               preglednejša. Sem pa po svoje vesel, da je tudi v zahtevi  da predstavljajo razlogi za sklic referenduma,
               vsebinski, pravzaprav samo polovico, druga polovica pa sicer ne vem zakaj različne
               interpretacije naše ustave, ki jim nihče ne nasprotuje, govorijo o Zakonu o
               referendumu in ljudski iniciativi zaradi katere bo treba sklicati tudi ta referendum.
               Jaz mislim, da je po svoje tudi razumljiv ta razmislek, ki ste ga navedli, da bi o
               večih referendumih glasovali skupaj. Jaz sam sem že preden sem bil poslanec, tudi,
               mislim da prav v tej dvorani Državnega zbora predstavljal idejo o referendumskem
               dnevu. Mi Slovenci imamo poseben odnos do referenduma iz leta 1990 in mislim, da bi
               bil december dober dan za različne referendume. Sedaj, če bi se dalo uskladiti, ne
               samo v primeru teh referendumov, ki se zdaj napovedujejo, ampak tudi v vseh mogočih,
               bodočih referendumov uskladiti glede datuma in december je mesec, ko več razmišljamo
               o nas, o naših bližnjih in naših skupnosti, da bi morda bile te odločitve še celo
               temeljitejše in boljše kot pa, če bi se referendum zgodil v kakšnih drugih dneh,
               ampak to je seveda debata za kakšen drug čas. Se opravičujem, ker sem malo izšel iz
               teme. Sam bi podprl, da se skratka o tem odločajo in odločamo državljanke in
               državljani že decembra. Hvala za besedo.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp25">

               <speaker>PREDSEDNICA MAG. MAJDA POTRATA:</speaker>

               <p>Hvala. Repliko gospod Jerovšek. Izvolite.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp26">

               <speaker>JOŽEF JEROVŠEK:</speaker>

               <p>Hvala lepa. Lepo je, da se gospod Rožej toliko z menoj ukvarja, in da mi pripisuje
               oziroma zavida nebeško kraljestvo. Jaz njemu zavidam pa takšen vpliv na medijsko
               kraljestvu in opozicija v medijskem kraljestvu. Namreč ja, zelo hud, ker ste, ko
               pravite, da humorni programi ...<stage>/Nerazumljivo./</stage>... človeške slabosti. Vaša je, na
               človeški slabosti je, da pogosto uporabljate neutemeljene napade, to kar ste zdaj
               promovirali kot sovražni govor, pa ni čisto prava sociološka oznaka. Veste, ko ste bi
               mene napadli, da sem nacistični kapo, kapo v nacističnem lagarju, to je uporaba
               Berlusconijeve zmerljivke na račun poslanca Šulca v Evropskem parlamentu, ki je sedaj
               vodja socialistične skupine, je cela Evropa zavrela. Vi ste si pa to privoščili brez
               ene opazke kjerkoli. In to človeka katerega družina je pod nacizmom zelo trpela. Moj
               oče je bil 11. aprila od nemcev zaprt. Ne vem kako so bile vaše, to. In zaradi tega
               si ne dovolim tega. Tudi sem prvi opozoril na nesprejemljivo propagando
               Mussolinijevih sintagem s strani poslanca Jurija. Vlada je zavrnila odgovor na tako
               vprašanje. To vaša vlada, gospa ministrica. Propagiranje Mussolinijevih sintagem,
               najbolj popularne Mussolinijeve sem naslovil na Vlado, poslansko vprašanje, da naj
               šolska ministra odgovorita kaj to pomeni, če univerzitetni učitelj propagira
               Mussolinijeve sintagme na uradni prireditvi. Vlada je zavrnila odgovor na tako
               vprašanje. In takšno je stanje danes, ja, in gospod Rožej, pravite, da namen Studia
               City ni, da bi bil opozicijski. No, se strinjam. Ampak zakaj potem pritiskate na
               urednika, očitno na urednika, ker v prejšnjem mandatu prejšnje, pa niste
               protestirali, da češ, ne sme biti opozicijska oddaja. V prejšnjem mandatu je pa lahko
               bila, pa to ni bilo narobe. Danes bi pa bilo narobe, če bi vsaj ena oddaja imela
               opozicijsko vsebino ali pa ton opozicijski. Tako da, se strinjam z vami, da vi,
               gospod Rožej, po lastni podobi sodite druge. Vi znate biti izjemno nesramen, jaz pa
               znam biti oster, ker imam, vem, da nisem enega evra v življenju vzel  nikomer, imam osnovo in mi
               nimate kaj očitati po človeški plati pa po človeških slabosti.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp27">

               <speaker>PREDSEDNICA MAG. MAJDA POTRATA:</speaker>

               <p>Hvala. Jaz bi vse članice in člane odbora, pa tudi tiste, ki so nadomestni člani in
               članice, prosila, da skušajo razpravljati o točki dnevnega reda in da se pri tem
               izogibajo takim besedam, ki potem odpirajo nove žalitve ali take, da kdo potem čuti
               potrebo po tem, da se spominja še nekih navedb iz ne vem katerega časa.</p>
               <p>Besedo dajem poslancu Samu Bevku. Izvolite.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp28">

               <speaker>SAMO BEVK:</speaker>

               <p>Hvala lepa za besedo, gospa predsednica. Prej je bilo rečeno, da si ta koalicija želi
               političnega prevzema Radiotelevizije Slovenija. Seveda, če bi bilo to res, potem ne
               bi spreminjali zakona praktično v drugi polovici mandata te vlade, ampak bi se
               ravnali po vašem receptu. Poglejte, 28. februarja 2005 je minister Simoniti na
               tiskovni konferenci predstavil načrt dela v letu 2005 in je med drugim napovedal, da
               je potrebno oziroma, da bodo skušali pripraviti najnujnejše spremembe zakona o RTV
               Slovenija. In že 1. aprila je bil na spletni strani Ministrstva za kulturo objavljen
               prvi osnutek Zakona o RTV. In že 22. junija je bil zakon v Državnem zboru sprejet. Se
               pravi, praktično v nekaj mesecih, tako da ste izvedli nek "blitz krik" da tako rečem,
               kar pa seveda ne moremo očitati temu zakonu, ki je bil dejansko strokovno
               pripravljen, ne pa avtorsko delo enega izmed poslancev, kot je bilo to primerjano v
               prejšnjem mandatu in s prejšnjim zakonom. Jaz že v prejšnjem mandatu nisem bil za to,
               da bi o takem, o tovrstnem oziroma o Zakonu o RTV Slovenija odločali na referendumu,
               ker se mi je zdelo, da to ni tematika za referendume. Ne moremo pač o vsakem zakonu
               spraševati ljudi ali se strinjajo s tem zakonom ali ne, kajti s tem, ko smo postali
               poslanci, ko je vlada prevzela svojo odgovornost za vodenje države, je pač potrebno
               sprejemati odločitve. In zdaj, če bomo o vsakem zakonu odločali na referendumu, potem
               bo res malo čudno. Kajti v Državnemu zboru smo za to, da sprejemamo odločitve. Zato
               tudi tokrat nisem praktično za referendum, vendar ker je pač bila ta pobuda, ne
               moremo mimo tega. Konec koncev, bomo s tem referendumom zapravili toliko in toliko
               milijonov evrov. Če bi mene poslušali, bi prihranili dva referenduma, tistega v letu
               2005 in tega v letu 2010, če bomo tako odločili. Sicer pa bi v imenu poslanske
               skupine na podlagi 73. člena poslovnika predlagal, da odredite pol ure odmora za
               posvetovanje v poslanski skupini. Hvala lepa.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp29">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem gospodu Jerovšku.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp30">

               <speaker>JOŽEF JEROVŠEK:</speaker>

               <p>Hvala lepa še enkrat. Tokrat moram reagirati na gospo ministrico, na njene odgovore,
               ki so se nanašali name. In moram še enkrat poudariti, da je gospa ministrica v opazki
               na račun SAZUJ-a ali pa opazki, obrazlagi, dejala, tam dobro živijo. Poglejte si v
               magnetogram, ker sem si zapisal. In sprejel sem to in mislim, da je bilo žaljivo in
               pri tem vztrajam. Me zanima kaj bodo akademiki menili o vaši razlagi. Me zanima. Imam
               pravico, da opozorim neposredno v tistem trenutku na takšno,  po mojem žaljivo interpretacijo in pod ton, kot
               je bil. Žaljivo je bilo, gospa ministrica, tudi to, da ste mi očitali, da govorim ne
               in ne poznam vsebine. Bila sva toliko let skupaj v parlamentu, da natančno veste in
               ste se sprenevedali, da vsaj tega mi ne morete očitati, da ne bi prebral marsikaj iz
               vsem medijev, in da sem spremljal vse, posebej pozorno kaj so strokovnjaki o tem
               zakonu rekli, kaj so rekli zaposleni novinarji in vse to in kaj so vam očitali in
               tudi zakon. In vi kar tako čez palec napadete, ne poznate. Res je, da izgleda, da kot
               ste rekli, da živimo v dveh svetovih. Jaz vam v prejšnjem mandatu, ki se mi je zdelo,
               da živite v drugem svetu, nisem očital, da ne poznate vsebine, ko ste na vsaki seji
               imeli poslansko vprašanje v zvezi z RTV. Tega vam nisem očital, četudi ste slikali
               skoz in skoz apokaliptične posledice. Zdaj pa povejte katere so te apokaliptične
               posledice, ko ste ministrica. Povejte. Taksativno jih navedite kaj se je
               apokaliptičnega zgodilo. Slikali ste apokaliptične posledice tega RTV zakona v
               prejšnjem mandatu. In mislili ste tudi, da ste prepričali ljudi. Vem, da ste
               zaslužili za tisti referendum, ampak ste doživeli poraz. In ljudje niso sprejeli tega
               slikanja apokaliptičnih posledic, jih tudi niso doživeli. Doživeli so pozitivne
               posledice. Cel mandat se RTV ni dražil in se znatno pocenil v sistemu pravzaprav
               realne rasti drugih stroškov. RTV je postal cenejši v času tistega in se je
               uresničila referendumska napoved. Zelo dobro se je uresničila. Zdaj ste pa te ventile
               v tem zakonu spustili in se bo po uveljavitvi, ko boste dosegli politične cilje, zelo
               podražil. Se ve in zato bodimo korektni, lahko upamo, da opozicija še lahko svoje
               razloge, čeprav jo je poslanec Rožej žaljivo opredelil kot ruralno, da se, danes ni
               več ločitve tega, ampak da je pač, on je urban, drugi so pa ruralni. Ne, to so
               žaljivke, ki nimajo posledice, ki skoz in skoz žali in je nesramen in sovražno
               govori. Tako da, gospa ministrica, midva se iz parlamenta dobro poznava in sva se
               tudi spoštovala kot poslanca, čeprav sva si nasprotovala in v vidu ohranite tudi ta
               nivo, po mojem, bi bilo dobro, da dovolite opoziciji, da govori pa svoje argumente
               predstavlja.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp31">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Repliko želi gospod Vito Rožej. Izvolite.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp32">

               <speaker>VITO ROŽEJ:</speaker>

               <p>Hvala. Jaz vem, da tudi ko bo magnetogram napisan, pa bo resnično razvidno kaj je kdo
               od nas govoril, stvari ne bodo kaj dosti boljše, pa vseeno bom še enkrat
               poizkusil.</p>
               <p>Jaz sem govoril o mnenjih komentatorjev, ki sem jih prebral. Nisem sto odstotek, zdi
               se mi, da sem to prebral v Dnevniku, lahko pa da tudi kje drugje. Tako da, kolega
               Jerovšek, ne želim niti omeniti kateregakoli od komentatorjev, ker ne želim, da bi
               potem zlorabljali pa še njegov priimek, tako kot ste mojega. In jaz sem to navajal
               kot mnenje komentatorjev. Sem pa sam tudi zraven rekel, da sem jaz prepričan, da te
               delitve niso nujno take in da jih mi lahko presežemo. Če se je kdo počutil
               užaljenega, naj zdaj še enkrat dobro posluša, ravno to kar sem v prejšnjem stavku
               rekel, pa upam, da se ne bo več počutil tako. In je zelo pomembno seveda, da tudi
               slišimo tiste stvari, ki so v resnici izrečene. Če sem jaz poslušal dobro in mislim,
               da sem, je gospa ministrica govorila o institucijah, ki dobro živijo oziroma
               obstajajo, SAZU in podobno. Ni govorila o njihovih članic, ampak o institucijah. Vi
               ste pa sami... Ne, institucija živi dobro, mislim funkcionira že več kot, koliko jo
               imamo, od prve vojne naprej. O tem je tekla beseda. Jaz mislim, da bo to mojo navedbo
               potrdil tudi magnetogram, se seveda veselim, da bomo vsi prišli do resnice, ko bo
               končno magnetogram izdelan. Hvala.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp33">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem gospodu Miranu Potrču. 
               </p>
            </sp>
            <sp xml:id="SDT5-OZKŠŠIM-Nujna-013-2010-10-29.sp34">

               <speaker>MIRAN POTRČ:</speaker>

               <p>Hvala lepa. Jaz spoštujem vaša prizadevanja, gospa predsednica, čeprav na žalost niso
               dovolj uspešna, pa ne po vaši krivdi, da bi govorili o vsebini današnje seje. Ampak
               izgleda, da to ne gre. Jaz imam pravico na to opozoriti, ker vsakokrat kadar
               razpravljamo o referendumu in to povem tudi na seji Državnega zbora in sem kritičen
               do drugačnega vodenja, ker mislim, da se odločamo o odloku ne pa o vsebini zakona. In
               lepo bi bilo, če bi tudi tokrat se tega v čim večji meri držali. Posebej me čudi, da
               to ne delajo kolegi iz SDS, zaradi tega, ker vem kako je ravnal Cukjati kot
               predsednik, gospod Cukjati kot predsednik Državnega zbora, kjer je izrecno, ko smo
               odločali o referendumu o RTV, pred, koliko zdaj že, petimi, šestimi leti, izrecno
               zahteval, da se govori samo o odloku in vsebini odloka ne pa o zakonu in je jemal
               besedo vsakemu, ki je ravnal drugače. Če bi kaj tega se spomnili, bi bilo koristno,
               da bi potem se usmerili v to vsebino.</p>
               <p>Drugo, bom pa moral in si dovolil kljub temu, glede na razpravo, ki je bila, reči
               naslednje. Ni res, da omenjanje ali zahteva po utemeljenem položaju mnogih narodnih
               manjšin ali pa ne imenovanjih v ustavi narodnih manjšin ni z ničemer opredeljena kot
               obveznost naše države. Je. Prvič gre za naše državljane. Drugič, vse mednarodne
               institucije o tem govorijo in tretjič, mi smo pred parimi dnevi, mislim da samo z
               glasom ali celo brez glasu proti sprejeli sklep na priporočilo varuhinje človekovih
               pravic, da je ta vprašanja treba urediti. In mene bo res zanimalo ali gre predvsem za
               finančno vprašanje, kar ne more biti res, ker zakon v ničemer finančno ne opredeljuje
               za enkrat teh obveznosti in v okviru razpoložljivih sredstev RTV bodo lahko na
               začetku tudi zelo zelo minimalne, ampak zanima me, kako boste ravnali v SDS in še
               eventualno v drugih opozicijskih poslanskih skupinah, ko boste v miru proučili naš
               predlog, ki smo vam ga včeraj poslali, da bi Državni zbor o neimenovanih narodnih
               manjšinah v ustavi sprejeli posebno deklaracijo. Namreč zanima me zaradi tega, ker v
               tem predlogu ni enega evra obveznosti, razen da se oblikuje poseben svet ali pa
               sosvet, ki naj bi v sodelovanju z vladnimi institucijami in predstavniki teh, v
               ustavi neimenovanih manjšin razpravljal o njihovem položaju in dajal ustrezne
               predloge. Če gre res za vaš načelen odnos, potem me veseli in zato smo vam to tudi
               poslali, da boste to deklaracijo podprli, in da jo bo z aklamacijo Državni zbor
               sprejel. In tretje, gospa predsednica. Doslej je vedno SDS, kadar je predlagal
               referendume, pričakoval in zahteval takojšnje odločanje, ker je rekel, da je to
               temeljna pravica in najvišja demokracija, ki obstoja. In zato je meni razumljivo, da
               je predsednica predlagala najbližji realni možen datum, 12. december, da bi se
               referendum opravil. Glede na predlog, ki ga je dal gospod Tanko, ki je mogoč, bi pa
               jaz prosil, če bi lahko iz Zakonodajno-pravne službe dobil naslednje obvestilo. Ali
               to pomeni, da moramo tudi o tem predlogu na matičnem delovnem telesu 2/3 odločati,
               ker je kasnejša odločitev 2/3 v Državnem zboru? In drugo. Ali mora biti danes oziroma
               v torek, ko je predvidena seja Državnega zbora, odločeno že o novem datumu? Ali je
               lahko odločeno tudi o tem, da se bo datum določal po preteku 45. dni? Govorim to iz
               tega razloga, ker ni vseeno, katere vse eventualne potencialne možne referendume bi
               želeli še ali ne bi želeli 
               vključiti v ta enoten datum. Danes tega namreč nihče vnaprej še ne more povedati,
               mogoče bi pa, če bi bila odločitev sprejeta z dvotretjinsko večino, da bomo kasneje
               določili datum, ampak kot obvezo državnega zbora lahko že vedeli kdaj približno bomo
               te datume določili. Ali je gospod Strle možno kaj o tem reči, bi bil hvaležen, ker bi
               nam pomagali, pri odločitvi. Hvala lepa.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp35">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Hvala za to razpravo gospod Potrč. Saj jaz sem zaznala predlog
               poslanskega kolega Sama Bevka za polurno prekinitev tudi kot možnost pred glasovanjem
               sem jo nameravala realizirati, da pretehtamo ta vprašanja, ki ste jih vi zdaj odprli.
               ...<stage>/Oglašanje iz klopi./</stage>... Seveda, to bo pred odločanjem zato bo gospod Božo Sterle
               naprošen za komentar preden gremo na posvet tako da bomo imeli vse elemente
               pripravljene. Zdaj pa vprašujem ali želi gospod Sterle besedo takoj? Izvolite.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp36">

               <speaker>BOŽO STRLE:</speaker>

               <p>Saj moram, hvala.</p>
               <p>Najprej glede drugega dela vprašanja, ki je stvar naših pristojnosti. Seveda dan
               glasovanja je potrebno tudi v temu primeru odločiti, če sem prav razumel vaše
               vprašanje ne na ta način, ker akt o razpisu, ki bo sprejet mora vsebovati dan
               glasovanja pa tudi iz drugih določb to jasno izhaja, konkreten datum to pomeni. Kar
               se tiče pa odločanja pa moram reči, da to ni pristojnost ZPS-ja, da bi na to
               odgovarjala ali je tudi v temu primeru, to je poslovniška stvar. Meni je znano, ker
               tukaj delam, da se vedno, ko je določena, ko je predvidena, predpisana določena
               večina za določanje v državnemu zboru, da potem to večino tudi pristojno delovno telo
               upošteva. To mi je znano vendar to je poslovniška zadeva, ki je jaz ne morem, kar bi
               rekel pristojno razlagati.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp37">

               <speaker>PREDSEDNICA MAG. MAJDA POTRATA:</speaker>

               <p>Ja, prosim izvolite gospod Potrč.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp38">

               <speaker>MIRAN POTRČ:</speaker>

               <p>Poglejte, jaz sprejmem vsako vašo razlago ali z njo soglašam ali ne je druga stvar.
               Ampak na kaj opozarjam? Če je potrebno zdaj v torek, govorim način kakor odločamo,
               določiti tudi datum, ker je potrebno sprejeti odlok potem je potrebno določiti tudi
               vsebino odloka in potem v vsebini odloka je potrebno tudi določiti kaj bo vprašanje
               na referendumu in potem ideja, ki jo je imel gospod Tanko ne pride več v poštev. Ker
               mi bomo potem odločili ta moment samo o tem, da bo vprašanje na referendumu ali
               soglašate, da se uveljavi Zakon o RTV in nič drugega, ker nobenega drugega
               referenduma ta moment ni.</p>
               <p>In ideja, ki je bila dana, ki jo jaz štejem kot dobronamerno, ne kot slabonamerno, to
               gotovo ne, je aktualna.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp39">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Prosim, gospod Strle, izvolite.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp40">

               <speaker>BOŽO STRLE:</speaker>

               <p>NO saj zadeva se mi zdi sama po sebi jasna, normalno vsak referendum zahteva svoj akt
               o razpisu, lahko je seveda isti dan, ampak ta akt o razpisu tega referenduma bo
               vseboval samo to referendumsko vprašanje saj drugega ni, trenutno druge zahteve ni.
               Če se bo pa potem pojavljal še kateri bo pa potrebno nov akt o razpisu vendar lahko
               pa je seveda isti datum. To jaz ne morem prejudicirati tukaj.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp41">

               <speaker>PREDSEDNICA MAG. MAJDA POTRATA:</speaker>

               <p>Lahko še jaz neko vprašanje zastavim?</p>
               <p>Hipotetično je seveda, ampak lahko se zgodi, da bo dvotretjinska večina za takšen
               odloženi datum, kot je bilo predlagano mislim, da tam marca in aprila, zdaj
               dvotretjinska večina potrdi. Kaj pa če kakšnega od naslednjih razpisanih referendumov
               ne potrdi je pa namen zgrešen oziroma neuresničen. In v tem primeru ali obstaja
               kakšna verjetnost zapleta zaradi tega ali je to skladno z zakonom tudi, če se samo
               eden od referendumov zunaj tega običajno poslovniškega roka trideset oziroma
               petinštirideset dni razpiše. Je to lahko samo enkrat za en referendum, ne glede na
               to, da je bil namen predlagateljev zdaj doseči en šopek referendumov?</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp42">

               <speaker>BOŽO STRLE:</speaker>

               <p>O tem namenu jaz ne morem komentirati tega namena, to je namen predlagatelja. Jaz
               lahko rečem, razlagam kaj trenutno imamo eno zahtevo, o tej zahtevi razpravljamo. Kar
               se tiče dneva glasovanja za to zahtevo so določbe takšne lahko določene tako ali tako
               kakšen namen ima kdo pri določanju dneva glasovanja pravzaprav zame ni pomembno s pravnega vidika. Potrebno je
               upoštevati, če je več kot petinštirideset dni je takšna večina, namen je pa tukaj
               povsem irelevanten. Se pravi vsak referendum, vsaka zahteva se bo obravnavala in
               določalo o njej posebej. In seveda se ta namen lahko že pri odločanju izjalovi.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp43">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Zdaj pa, kot rečeno, besedo ima gospod Jože Tanko.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp44">

               <speaker>JOŽE TANKO:</speaker>

               <p>Hvala lepa za besedo.</p>
               <p>No, jaz bi predlagal, če že, kar zadev datum, da je ta referendum 17. aprila. Tako da
               ne bo kakšnih težav, do takrat bodo najbrž iztekli vsi tisti napovedani postopki pri
               zakonih, ki so še v zakonodajnem postopku tudi v drugih zadevah in tudi s strani
               drugih predlagateljev. In zdaj, če se bo večina v Državnem zboru odločila za to, da
               bomo imeli skupni referendumski dan se bo, če se ne bo se ne bo. To je pač njena
               odgovornost.</p>
               <p>Mi predlagamo, da glede na dogajanja, ki so sedaj aktualna in o teh namerah smo
               obveščeni s strani, bi rekel številnih, ki imajo kaj za povedati pri tem in pri
               ostalih napovedanih pobudah za referendum ali pa tudi zahtevah, odvisno kako se bo to
               izpeljalo, da je to nek primeren datum. Da to naredimo na cvetno nedeljo,
               ...<stage>/Nerazumljivo./</stage>... da ne bo težava.</p>
               <p>Drugo kar je pa bi se moral le na nekatere stvari še odzvati. Najprej je bilo v
               razpravi rečeno, da je sedanji zakon, veljavni zakon povzročil določene škode. Zdaj
               glede na to, da imamo v tej državi zakonodajo, ki ureja, bi rekel probleme, ki so
               povezani s škodami, z osebno odgovornostjo me pravzaprav zanima ali je Vlada, ki je
               zaznala, da so v sedanjem delovanju RTV-ja bile povzročene določene škode sploh
               sprožila kakšne postopke za ugotavljanje odgovornosti na temu področju. Recimo
               osebno, kazensko odgovornost ali kar koli drugega. Sicer je to, kar je bilo izrečeno,
               kar je izrekla ministrica v bistvu neka floskula, ki naj bi pomagala samo pri
               argumentaciji njenega zakona. Pa tudi sicer sem nekako pravzaprav nasprotoval te
               rešitvi zato, ker v zakonu, ki ga sedanja koalicija predlaga in, ki ga je tudi
               potrdila je uzakonjena valorizacija RTV prispevka ne glede na dejansko, ekonomsko
               stanje v tej državi. Mi se soočamo z veliko krizo, mi se soočamo z velikimi težavami
               pri izpolnjevanju obveznosti do državljanov, tudi tistih v javnem sektorju. Kot veste
               Vlada ne pristaja na nikakršno dogovorjeno uskladitev, se je celo odpovedala enotni
               ureditvi teh plačnih razmerij v javnem sektorju včeraj. Je pa izrecno zapisala v ta
               RTV zakon določbo, ki predpisuje valorizacijo ne glede na razmere v državi. Se pravi
               inflacija bo izhodišče, ne bodo pa to niti rast plač, ki je ne bo, ne bo to niti
               vezano na kakšen drug ekonomsko socialni kriterij.</p>
               <p>Skratka, mislim da urejati neko področje samo zato, ker je nekdo od predlagateljev na
               njega izjemno čustveno navezan in iz njega pričakuje potem tudi posledično na
               stroškovnem delu neke odlive, morda preko tihih družb tako kot je že značilno za
               nekatere sisteme v večinsko državni lasti. Pa tudi tam so organi nadzora tisti, ki so
               združeni ugotovili, da ni to nič narobe. Skratka predlagam, da se tudi s tega vidika
               te zadeve pogleda.</p>
               <p>Žal sem tudi zelo razočaran nad pristopom ministrice, ko kogarkoli, ki oponira bolj ali manj
               argumentirano, da je okarakteriziran kot tisti, ki ni prebral, ki ni pogledal, ki se
               ni posvetil, ki ni razumel in tako naprej. Saj v tej državi niso člani Zares nove
               politike edina intelektualna elita, ki vse razume, ki vse prebere in ki edina lahko
               merodajno presoja tiste, ki so v komunikaciji z njimi ali so primerni ali so prebrali
               tisto kar je potrebno ali ne. To je nedostojno in je žaljivo. Obravnavati poslance
               državnega zbora, ki so potrdili zakon, ...<stage>/Nerazumljivo./</stage>... je pa tudi nasprotoval,
               da so do tistih, ki se temu zakonu niso posvetili z zadostno mero resnosti je žaljivo
               za Državni zbor in tudi za tiste poslance, ki jim je to namenjeno. Zanima me, če so
               tisti poslanci, ki so zakon podprli zakon prebrali? Na zadnji seji Državnega zobra
               sem doživel, daje predstavnica, to se pravi tista, ki je bila določena kot "speaker"
               poslanske skupine največje vladne stranke, koalicijske, za mnenje poslanske skupine
               prebrala stališče vlade, dobesedno. Zato sprašujem, če so tisti katerim namenjate te
               pikre besede, da ne preberemo teh stvari, da so na drugi strani tudi takšni ali še
               celo več takšnih. Ko ne razmišlja popolnoma nič, ko se materiji ki jo dobijo na mizo
               ne posvetijo kritično in jo tako tudi potem obravnavajo. To se je zgodilo in na to
               sem tudi opozoril.</p>
               <p>Kar zadeva... ...<stage>/Oglašanje s klopi./</stage>... Spoštovana predsednica tudi kaj kot
               predstavnik opozicijske stranke bi rad mir pri svoji razpravi...</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp45">

               <speaker>PREDSEDNICA MAG. MAJDA POTRATA:</speaker>

               <p>Razumem, zato pa vas prosim, jaz vas najmanj trikrat, vas treh nisem opozarjala, ko
               ste komentirali. zato vas lepo prosim, dajte se zadržati, umiriti. Jaz vas poslušam v
               stvareh, ki nimajo zveze z odlokom pa ne komentiram pa bi vas vljudno prosil, da tudi
               vi ne komentirate, kako koalicijske poslanke in poslanci ravnamo. Ker, če vi terjate
               spoštljiv odnos do poslank in poslancev to velja tudi za vas, da morate imeti
               spoštljiv odnos do koalicijskih poslank in poslancev. Hvala, izvolite
               nadaljevati.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp46">

               <speaker>JOŽE TANKO:</speaker>

               <p>Hvala lepa. No bom sam prosil spoštovanega kolega Potrča, da mi dovoli, da opravim
               svojo razpravo v miru tako kot jaz nisem motil njega naj z enakimi vatli, bom rekel
               pristopi tudi do moje razprave.</p>
               <p>Še nekaj stvari je, na katere bi rad opozoril. Ena je tudi ta zadeva, ki je bila
               opozorjena v zvezi tega multikulti studia v naši radioteleviziji. Podlage, kot
               ugotavljamo za to zadevo ni, ker to je neka presoja vladne koalicije, da je potrebno
               to zadevo urediti. Kolega Potrč je prej v razpravi opozoril, da so včeraj predstavili
               deklaracijo o politiki Republike Slovenije do novih narodnih skupnosti, imamo tukaj
               pred seboj in očitno je, da je ta deklaracij tista potrebna pravna podlaga, ki je
               potrebna, da se lahko nekaj takšnega sploh umesti v pravni red oziroma v zakon, ki ga
               imamo pred seboj. Do sedaj nimamo nobene pravne podlaga za kakršno koli takšno
               obveznost v tem Državnemu zboru. Ta deklaracija, ki je vložena, ki jo je koalicija
               vložila, je tista prva podlaga, da se nekaj takšnega lahko umesti. Prej sem pa
               opozoril, da ta država, ta vlada ni sposobna oziroma zavestno ne spoštuje pravnega
               reda Republike Slovenije, ruši pravno ureditev in ne izvaja zakonov na način kot bi
               jih morala, tako da bi spoštovala načela pravne države. To so opozorili tako na Računskem sodišču in v
               primeru, ko je tukaj predsednik Računskega sodišča izrekel presojo, da Vlada ne
               deluje zakonito, ni ukrepa. Enega izmed ministrov ste pa odstavili za nekaj kant,
               zato ker je takšna presoja Računskega sodišča tudi bila.</p>
               <p>In prav zanima me stališče koalicije do problema, ko ključne inštitucije države kot
               sta Ustavno sodišča in Računsko sodišče opozorita na kršitev pravnega reda, ki ga
               izvaja vlada za njo tudi vladna koalicija, tudi koalicija v Državnemu zboru, kako
               boste v temu primeru ravnali? Ali ti pozivi, ki jih dajo te inštitucije zadoščajo ali
               ne zadoščajo za kakršno koli, bom rekel presojo v vladni koaliciji o tem ali zadeve
               delujejo po pravi poti, ki naj bi bila pravna pot. Tako naj bi bilo zapisano po
               programih in programu koalicijskega sporazuma, ali je dovoljena še kakšna druga pot.
               To je tista na katero mnogi že veliko časa opozarjamo, dve leti v tem mandatu. Dve
               leti že, da imamo pravno državo, ki ima dve kategoriji, da imamo državljane v tej
               državi, za katere veljajo pravila pravne države na dva načina, za nekatere takoj in
               brez prizivno in tako naprej, za druge se postopki niti začeti ne morejo in tako
               naprej.</p>
               <p>In pod temi paradigmami, ki ste jih zapisali v svoj koalicijski sporazum, bi bilo
               prav, da tudi ta vlada deluje. Žal je na marsikaj dana stopnja zaupnosti, na to je
               opozorila tudi informacijska pooblaščenka, da tako, bom rekel, obtežitev aktov s
               takšnimi stopnjami zaupnosti in tako naprej, to se pravi da se odloča na nek prikriti
               način še ni bilo v zgodovini te države.</p>
               <p>Opozoril bi pa tudi še na nekaj. Tukaj smo pravzaprav slišali, da nekateri poslanci v
               okviru javnega zavoda Radiotelevizije Slovenije imajo svoje oddaje. Aktualni poslanci
               imajo, ne vem, neke skrite kamere, sodelujejo v nekih otroških oddajah in tako
               naprej. Zdaj pa me zanima ali je to načelo, da je dostop do programov Radiotelevizije
               in nastop v programih Radiotelevizije omogočen vsem pod enakimi kriteriji? Ali je
               lahko nekaterim omogočeno, da svojo politično vlogo unovčujejo tudi v takšnih
               oddajah, ne na informativnih. Ali je to izjema samo za tiste, ki so slučajno člani
               Zares nove politike. Jaz sicer drugih ne poznam, ampak trije poslanci Zares nove
               politike so bili sodelujoči v takšnih oddajah, ki smo jih plačevali skozi naročnino
               RTV oziroma RTV prispevek. To se mi pa ne zdi najbolj primerno, da se na takšen način
               zlorablja kamere javne radiotelevizije ali pa mikrofona javne radiotelevizije. To pa
               že sodi v neko področje politične higiene. Mislim, da bi kazalo, spoštovana
               ministrica tudi v teh vidikih nekoliko odgovoriti.</p>
               <p>Pa še nekaj bi opozoril, tukaj sem zasledil neko izjavo ministrice, ki gre tako:
               "Demokracija ni draga, temveč je predvsem zelo dragocena in način kako jo lahko
               upravljajo v politiki pa je lahko drag." In, ker smo prepričani, da je zakon dober in
               da zagotavlja depolitizacijo radiotelevizije verjamem, da mu ne bo nasprotoval nihče,
               ki si na RTV želi sprememb. Zdaj to jaz lahko trdim tudi za veljavni zakon in trdim,
               da je to tako. Vendar takrat ni bila demokracija, ko ste zahtevali referendum, ni
               bilo drago, ampak je bilo to dragoceno, obrnili ste. Ko pa mi predlagamo  neko stvar je pa draga, ni
               dragocena. In najbrž velja enako za interpelacije. Prejšnji minister za kulturo je
               doživel interpelacijo in to je bilo dragoceno spoznanje, ali dragocen pristop k
               utrjevanju demokracije. Če bi mo to predlagali ne bi bilo drago. Enako obtežite tudi
               preiskovalne komisije, z istimi vatli obtožite isto tudi zahtevo za referendum in
               tako naprej. Predlagam, da ste pri teh presojah odmerjeni, uravnoteženi in da
               spoštujete pravni red.</p>
               <p>In tudi zaradi teh razlogov, ko se napovedujejo nove referendumske pobude ali pa celo
               zahteve predlagam, da to breme stroškov razdelimo tudi na tiste, za katere smo skoraj
               prepričani, da so to ...<stage>/Nerazumljivo./</stage> Ker za nekatere so že pripravljene nekatere
               podlage, ki bodo podlaga za odločanje in za uvedbo postopkov. Za nekatere pa tudi
               bodo se zgodile, kot je na primer zakon o ZPIZ-u, katerega tako forsirate preko
               zakonodajnega postopka. In prav je, da vse tisto, kar je koalicija povzročila, zaradi
               razlogov, zaradi neupoštevanja pogovorov, zaradi nespoštovanja socialnih partnerjev,
               zaradi ignorance, izsiljevanja in tako naprej, da vse take stvari vzame koalicija na
               svoje breme, na svoja pleča, ne pa da to naprti ali opoziciji, ki to predlaga, neko
               zadnjo možnost, zato da se neka stvar zavaruje, ali pa kakšnemu drugemu
               predlagatelju, na primer ŠOS-u ali pa sindikatom, ki bodo najbrž vložili kakšne
               zahteve tudi za referendumsko odločanje. To so zadeve, ki so izzvane zaradi načina
               dela koalicije. In v tem mandatu se srečujejo permanentno s tem, da tako ignorira,
               tako prezrt socialni dialog ni bil še nikoli, kot je v tem mandatu. In to ni take
               odločitve, potem ko se zadnje možno sredstvo uporabi. Ne gre to na breme tistih, ki
               to zahtevamo, ampak gre na breme tistih, ki so to povzročili. In povzročitelji ste na
               strani koalicije. Predlagam, da si to breme za to, kar se bo zgodilo v naslednjih
               mesecih, porazdelite vsaj tako, da določimo skupen datum, da naredimo poskus za ta
               referendumski dan. To mislim, da je zelo utemeljena pobuda, utemeljen predlog in tudi
               podpiram predlog, ki ga je dal kolega Bevk, da si vzamete pavzo in o njem razmislite.
               Hvala lepa.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp47">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Repliko dajem gospodu Potrču.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp48">

               <speaker>MIRAN POTRČ:</speaker>

               <p>Hvala lepa, gospa predsednica. Še enkrat prosim, vem, da brez upanja, kolegice in
               kolege, da govorijo o temi, ki je na dnevnem redu, ne pa o drugih vprašanjih.</p>
               <p>Povem še enkrat, prosim, zahtevati ne morem. Vem tudi, da je brez upanja, ampak kljub
               temu prosim. Ker to, kar delamo danes, je neprimerno za delo tega odbora.</p>
               <p>In drugo, gospodu Tanku se opravičujem za mojo polglasno pripombo. Vem, da ga ni
               zmotila, ker njega ne zmoti nič kar misli kdo drug, in tudi posluša ne, kar kdo drug
               misli. Hotel sem pa samo opozoriti, da ne bi njegova razprava bila povezana s tem, da
               je predstavnica poslanske skupine največje koalicijske stranke pri zakonu o RTV, ker
               o njem govorimo, brala stališča Vlade. To namreč ni res in bi bilo prav, da, gospod
               Tanko je precizen, in pove, če že govori o tem, na koga se to nanaša. Sicer je pa to
               popolnoma brez pomena. Tisti, ki govori v imenu poslanske skupine lahko svoja
               stališča oblikuje kakor jih želi on in njegova poslanska skupina.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp49">

               <speaker>PREDSEDNICA MAG. MAJDA POTRATA:</speaker>

               <p>Ja, no gospod Potrč, naj vas spomnim, da v imenu poslanske skupine sem brala stališče
               o zakonu o RTV jaz. In jaz nisem brala stališča Vlade.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp50">

               <speaker>MIRAN POTRČ:</speaker>

               <p>Gospa predsednica, to sem ravnokar rekel.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp51">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Dvakrat potrjeno. Repliko ima gospa ministrica.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp52">

               <speaker>MAJDA ŠIRCA RAVNIKAR:</speaker>

               <p>Jaz razumem, da predlagatelji iščejo sedaj razloge tudi zaradi nezadovoljstva  ljudi, ker se v kriznem času
               vendarle poslužujejo enega postopka, ki ni doživel še vseh mogoče drugih možnosti
               preverbe dvomov, ki nastanejo pri tem zakonu, recimo preverbe na Ustavnem sodišču ali
               še kje drugje. Doživel jih je pa večino znotraj zelo demokratičnih razprav, trajale
               so skoraj leto in pol, ki ni nujno, da so zaprla vsa vprašanja. Konec koncev,
               marsikdo bi želel nekaj povsem drugega, kar je prišlo ven. Recimo, pol naše skupine s
               katero smo se pogosto konzultirali in niso zagovarjali parlamentarnega programa, pa
               je vseeno notri. Številni drugi niso zahtevali, dobro, različne rešitve, ampak
               vendarle potem je potrebno poiskati kaj je dobro in kaj ni. In tudi, moram poudariti,
               da smo ohranili vse dobre rešitve sedanjega zakona. Tiste, ki niso spadale v tiste
               pripombe, ki jih je, kot pravim, marsikdo ali ugledni ljudje s sveta Evrope opredelil
               kot zakon, ki pomeni recept za katastrofo.</p>
               <p>En pomemben poudarek pa vendarle velja povedati. Prejšnji referendum, ker smo se pač
               ustavili ob tej temi in je mnogo danes besed o tem, kaj se je zgodilo po 1. aprilu
               leta 2005. Prejšnji referendum je bil pravzaprav javna razprava, ki prej je ni bilo
               ob tistem zakonu sploh možno slišati, doživeti. Uslužbenci na Ministrstvu za kulturo
               zakona, ki ga je Grims napisal, niso poznali, niso imeli niti možnost, razen
               predhodnih določb napisati. Tako kot niso poznali prekinjenega ali pa novega oziroma
               novega sporazuma, ki je bil v zadnjem trenutku za časa tehnične vlade podan na vlado
               glede spodnašanja vseh denacionalizacijskih odločitev okoli blejskega otoka. In tudi
               javne razprave pač ni bilo. Zakon je bil predlagan, da gre po hitrem postopku. Tukaj
               je razlika, zelo pomembna razlika, da so bile z naše strani ubrane številne poti, ki
               bi poiskale tako rešitev, ki bi združevala dobre lastnosti zdajšnjega zakona, dobre
               prakse Evropske unije, dobre rešitve, ki jih prinaša čas.</p>
               <p>Tisto, kar sem hotela poudariti glede datuma, o katerem se pogovarjate pa je le to,
               da predlagani zakon govori o tem, da bi vstopil oziroma potrjeni v Državnem zboru in
               Državnem svetu potrjeni zakon, da naj bi stopil v veljavo s 1. 1. 2011. Pomembni
               razlogi za ta datum, ki smo ga predlagali so tudi v računovodskih standardih, ki so
               tista potrebna uzanca, da se potem spremembe, ki se dogajajo pri večjem nadzornem in
               poslovanju RTV Slovenija uveljavijo pravočasno. In v kolikor bi seveda vse zamike,
               danes predlagane zamike, ki segajo mnogo mnogo dlje kot je december, to se pravi
               pozno v prvo polovico naslednjega leta pomeni, da se praktično pozitivne in tudi
               finančne in vse ostale pozitivne izplene tega zakona ne bo mogoče prakticirati. Kar
               pomeni, da dejansko uzakonjate in želite, da se ostane pri zdajšnji zakonodaji, ki,
               kot pravim, omogoča tudi razprodajo premoženja RTV Slovenija, kar se sedaj dela,
               mimogrede, razprodaja se njihovo srebrnino, da se lahko to še naprej nadaljuje v
               nedogled. In ti pomiki v tem smislu, seveda, niso dobrodošli. Opozarjam, da bi bilo
               dobro, da bi se odločitev zgodila prej, v tem smislu, da bi zakon tudi, če bo volja
               ljudstva taka, začel veljati kot je bilo predvideno, da je dobro, da velja.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp53">

               <speaker>PREDSEDNICA MAG. MAJDA POTRATA:</speaker>

               <p>Ne morete imeti na repliko, potem vam lahko dam... Gospod Vito Rožej ima repliko.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp54">

               <speaker>VITO ROŽEJ:</speaker>

               <p>Hvala. Mislim, da je navedba kolege Tanka o treh poslancih Zares-a, ki da, delujemo
               na javni RTV neresnična. Jaz vem zase, da tam delujem v skladu s sklepom
               Mandatno-volilne  komisije, ki
               mi pač dopušča umetniško udejstvovanje manj kot v petini delovnega časa. To počnem že
               mislim, da 8 let, tako da so vse insinuacije, da gre tukaj za kakršno koli politično
               pritiskanje in delovanje, podobno kot seveda tudi domnevni razlogi za razpis
               referenduma so iz trte zviti in izmišljeni, ampak saj ni prvič tako. Jaz pravzaprav
               moram povedati ponovno, da gre tukaj za delo lutkarja animatorja, ki je deficitarni
               poklic v kulturi, je bil pod prejšnjim ministrom in še kakšnim prej in je tudi pod
               zdajšnjo ministrico, sem pa jaz pripravljen, če boste v vaši poslanski skupini našli
               koga, ki bi to delo znal opravljati, pripravljen prepustiti to vlogo komu izmed vaših
               poslanskih kolegov ali pa kolegic, s tem, da seveda za verodostojnost lika je dobro,
               če glas ostane isti, sem pripravljen pa to brezplačno početi še naprej, da ne bo
               mogoče kakršnega koli dvoma o funkciji oziroma o vlogi, ki jo igram na RTV Slovenija.
               Hvala.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp55">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Zdaj sem za razpravo prijavljena sama in želim uvodoma povedati, da se
               bom najprej opredelila do tistega o čemer bi morali razpravljati. Ni mi zaradi
               poslovniških in vseh drugih določil dano kaj drugega, kot podpreti odlok o razpisu
               zakonodajnega referenduma zato, ker je tu zahteva 32 podpisnikov odloka. Glede na to,
               da je bila takoj po neizglasovanem vetu, ob 15.50 vložena zahteva za razpis
               zakonodajnega referenduma, sem domnevala, da se tisti, ki so to zahtevo vložili, za
               tako hitro reakcijo odločajo zato, ker se jim zdi zadeva tako zelo urgentna in
               skladno s to urgentnostjo sem predvidela tudi datum o katerem sem vas prosila, da se
               izrečete med drugim tudi v svoji razpravi. Torej eden najzgodnejših možnih datumov,
               to je 12. december letos, ko bi upoštevaje vsa določila, ta referendum bilo mogoče
               izvesti. Še vedno pa seveda, če bi bil na referendumu zakon potrjen, je ogroženo
               tisto določilo ali naj zakon, ali lahko začne veljati 1. 1. 2011. Zame so te stvari
               vendarle povezane in je nanje treba opozoriti.</p>
               <p>Zdaj pa, ker se danes pogovarjamo še o številnih drugih zadevah, poleg vsega in ker
               očitki tako zlahka letijo, bi vendarle opozorila na neko dejstvo. To, da je nek zakon
               bil na referendumu potrjen in če se čez čas vpeljuje nov zakon, to do zdaj, kolikor
               se jaz spomnim, ni bilo zvezano s tem, da bi tisti novi zakon zaradi tega moral biti
               potrjen tudi na referendumu. To je namreč eden od argumentov zakaj razpisovati
               referendum o tem zakonu. Zato, ker je bil prejšnji potrjen na referendumu. Kot
               rečeno, potem ne bi bilo dano tudi, ne bi bila dana tudi tista možnost kdaj se in po
               kolikem času se lahko kak zakon spremeni po enem letu, če je bil nek zakon na
               referendumu zavrnjen in nikjer jaz ne poznam določila, da bi zaradi tega tisti, ki
               drugače ureja, kot je to urejal zavrnjeni zakon, da bi moral biti ali, da bi bilo
               logično ali zahtevano samo po sebi, da se mora tudi tisti zakon dati na referendum.
               Kar pa zadeva voljo ljudi in mnenje ljudi, da ne bo kasneje spet očitkov kako ima kdo
               medije v oblasti. V nekem tiskanem mediju, v nekem tiskanem dnevniku je danes v
               ...<stage>/Nerazumljivo./</stage>... ljudstvo reklo, z dobro tretjino, da vidi upravičeno zahtevo za
               referendum. Slabi dve tretjini pa te potrebe ne vidita. Toliko glede tega kako kdo
               vidi kakšno potrebnost ali nepotrebnost.</p>
               <p>Zdaj vse, kar se ta hip ali do tega trenutka dogaja na RTV, se dogaja po veljavnem
               zakonu. Zato bi rada reagirala na razpravo gospoda Petana in opozorila, da je v
               veljavnem zakonu vgrajena neka napaka, ki je povzročila zaplete o katerih se je potem
                   odločalo sodišče prvič
               tako in drugič drugače in jaz verjamem, da mi lahko gospod Petan pokaže zapis, ki ga
               je bral v medijih, ampak midva se lahko zdaj ne, da bi se bila dolžna prepričevati
               kaj dosti, vprašava kdo je ta hip generalni direktor RTV-ja pa se bo tudi videlo
               katera odločba sodišča je potem veljavna in kako se morajo stvari urejati. Toliko
               glede tega.</p>
               <p>Tisto, kar se meni zdi bistvenega pomena in zaradi česar se mi zdijo nekateri očitki
               v zvezi s politizacijo in še s čim deplasirani ta hip za novi zakon, ki se sploh še
               ni imel možnosti preizkusiti je pa to, da vse, kar je mogoče zaznati v zvezi z
               razmerami na RTV, se po merljivih kazalnikih giblje v smer zmanjševanja gledanosti
               programa in mislim, da je naloga javnega servisa, ki je definiran v tem zakonu, zelo
               natančno in mogoče za pravnike tudi preveč ekstenzivno, ampak vendarle je javni
               servis natančno določen in jaz ga podpiram zaradi tega, ker se mi zdi, da smo v
               postopku sprejemanja zakona upoštevali tudi pripombe opozicije, pripombe poslanca, ki
               je družno z nekaterimi drugimi posamezniki predlagal posamične amandmaje pa zdaj tega
               noče več videti, da so bili sprejeti in na razpravi, v razpravi je bilo celo izraženo
               neko zadovoljstvo, da so ti posamezniki poskrbeli, da je zdaj neko dodatno varovalo
               še vgrajeno v zakon. Tako, da bi bilo pa treba se spomniti kako je kljub opravljeni
               javni predstavitvi mnenj leta 2005 pa potekal sprejem takratnega zakona v obstrukciji
               tedanje opozicije in, da se je celotna strokovna javnost oglašala zaradi nemožnosti
               vplivanja na besedilo.</p>
               <p>Zdaj bi pa rada reagirala samo še na to stvar, ki je tolikokrat očitana in, ki bi v
               napovedi referenduma, ki je dobila tudi posebno publiciteto in h kateri se gospod
               Jerovšek rad vrača. Da je nemška kanclerka Angela Merkel govorila o multikulti. To je
               v njenem jezikovnem področju čisto normalno, v slovenskem pa ne, ampak jaz bi
               pričakovala, da predstavniki vladajoče stranke takrat, ko je bila Slovenija
               predsedujoča svetu Evropske unije in ki si je kot posebno zaslugo štela ravno
               razpravljanje o multikulturnosti, so tistim besedam, usmeritvam in vsemu tistemu, kar
               je bilo takrat izrečeno, tudi zvesti. Namreč Slovenija je bila takrat gostiteljica
               razprave o multikulturnosti in ni mogoče prezreti tudi argumentov sedanje opozicije,
               ki trdi, da imajo predstavniki narodov nekdanje Jugoslavije tako že zdaj vse pravice
               zagotovljene, tudi v okviru televizijskih programov. Če je to tako res, potem tudi ne
               bo nobenih posebnih novih dodatnih finančnih obveznosti v obliki petih različnih
               studiev in kasneje še petih poslancev, kar je eklatantno ali tako opazno
               pretiravanje, da se vidi zakaj je to pretiravanje potrebno zato, da bi opravičili
               svoje nasprotovanje. Nasprotovanje nečemu, kar je civilizacijski dosežek. Glede na to
               kako je sestavljena nacionalna struktura državljank in državljanov Republike
               Slovenije. Jaz ne vidim takih finančnih posledic in takih programskih posledic, ker
               če bi to v resnici uresničevali  tako, da bi omogočili pripadnikom teh narodnih skupnosti, da so vidne
               tudi v javnem servisu, potem ne bi pripadniki teh skupnosti tudi pričakovali in tudi
               se videli v priporočilih varuha človekovih pravic pa tudi opozoril sveta Evrope, ki
               jih dobivamo. Dobivamo zato, ker jih nismo dobili samo enkrat.</p>
               <p>Jaz bom seveda, kot rečeno, odlok o razpisu zakonodajnega referenduma podprla zaradi
               tega, ker če hočem spoštovati tisto, kar je zapisano v Poslovniku in v zakonih, druge
               možnosti niti nimam. Ampak kaj si pa mislim v zvezi s tem, sem pa v svoji razpravi
               povedala in zdaj dajem besedo gospodu Jerovšku. Replika.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp56">

               <speaker>JOŽEF JEROVŠEK:</speaker>

               <p>Izrazili ste se, da izjava nemške kanclerke Angele Merkel, da je v Nemčiji
               multikulturnost zavozila ali kako se ...<stage>/Nerazumljivo./</stage>... prevedlo. Zašajtrala<stage>(?)</stage> so
               nekje zapisali. Sem jaz enkrat omenil. Vi ste sicer tudi citirali, ko tako rad gospod
               Jerovšek omenja to, je seveda ...<stage>/Nerazumljivo./</stage>... na vsakodnevno uporabo. Ampak je
               bilo v kontekstu uporabljeno takrat in seveda zdaj ste hoteli manipulirati. Še enkrat
               pa pravim, ker ste prej, ne vem na kakšen način ste našo poslanko tukaj skušali
               vplesti prej v prejšnji, Jerajevo, vem, da smo v zvezi s tem, sem z njo govoril po
               eni od teh sej in mislim, da je ona verjetno opozorila na isto, da gre tu verjetno,
               pri tem za institucionaliziranje poznejših zahtev za nemško manjšino na Štajerskem in
               to je skriti namen, prav gotovo in seveda tisti, ki prihajate iz Maribora veste kaj
               se dela to, kakšni so tu podtoni, kaj je zadaj in mene pravzaprav zelo presenečajo
               takšni nameni in takšno ravnanje in še to moram reči gospa predsednica. Ko ste nek
               vokspopuli<stage>(?)</stage> omenjali, ne vem kje ste danes prebrali, zaradi tega sem rekel, veste,
               da se vam strašno mudi pa ne zaradi izida, ampak včeraj na večernem programu ko sem
               poslušal, sem tudi eno anketo na to temo preko javne televizije gledal in moram reči,
               da ob referendumu o arbitraži ni bilo na tak način postavljeno vprašanje, sicer
               slučajnim tam na Pogačarjevem trgu ali kje se je to snemalo. Tokrat je novinar,
               verjetno so mu rekli kako naj zastavi, izjemno sugestibilna vprašanja postavljal,
               izjemno sugestibilna. Ne vem, če je to profesionalno pri novinarjih, ampak ...</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp57">

               <speaker>PREDSEDNICA MAG. MAJDA POTRATA:</speaker>

               <p>Jaz o tem nisem govorila, vi pa name replicirate.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp58">

               <speaker>JOŽEF JEROVŠEK:</speaker>

               <p>Ampak v tem smislu, ali bi morali poslanci prevzeti odgovornost, ne ali je referendum
               normalen inštitut, eden od vprašanih mu je res odgovoril zelo dobro, to je pač
               legitimen pa demokratičen inštitut. Ali si ...<stage>/Nerazumljivo./</stage>... poslanci preveč
               privoščijo? Nimajo odgovornosti. Seveda je bilo vprašanje ali bodo spet zapravili
               toliko milijonov denarja pa vse to. Tendeciozno sugestibilno. Ne vem, če je to
               profesionizem, vem pa pri preiskovalnih komisijah, ki sem jo vodil, je strogo
               prepovedano polagati sugestibilna vprašanja vprašanemu v usta. V novinarstvu so
               verjetno drugačni postulati, ampak ne vem in v tem se vidi dolga roka sedanje
               politike, v tem se vidi dolga roka in pritiski na novinarje, v tem se vidijo pritiski
               na urednike. Že sedaj izraziti pritiski in cenzuriranju vsebine in zaradi tega to,
               kar je gospod Rožej pa ste vi na seji govorili, da je naš padec na medijski svobodi
               na 46. mestu. Posledica to, da je za  oddajo na finski televiziji nekdo legitimno tožbo vložil pa to je
               norost. ...<stage>/Nerazumljivo./</stage>... Finska padla na 100. mesto, verjetno, tam so ti
               pritiski verjetno, na Finskem. To je norost, tipična norost, ki si jo dovoljujete
               uporabljati pa vas nihče, žal v medijski sceni ne reče, ne upajo povedati kje so
               pritiski sedanje Vlade, da se je to zgodilo, ta padec, kakšne so metode cenzure. To
               je treba povedati in delate izrazito z uporabo starih vzorcev, zelo starih vzorcev,
               ki ste se jih naučili nekje drugje. Hvala lepa.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp59">

               <speaker>PREDSEDNICA MAG. MAJDA POTRATA:</speaker>

               <p>Gospod Jerovšek, da ste zlorabili repliko je tako ali tako neuspešno opozarjati. Jaz
               sem se pa na razpravo prijavila zaradi tega, ker to, kar vi delate je nedopustno.
               Bogdan Čepič ima besedo.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp60">

               <speaker>BOGDAN ČEPIČ:</speaker>

               <p>Seveda tudi moram reči, da je celotna današnja predstavitev tukaj s strani
               predlagateljev zahteve za razpis, pravzaprav zloraba celotnega dela. Mi se danes
               pogovarjamo o odloku, o razpisu, v čemer sami vsebini ni kaj dodati, tudi
               Zakonodajno-pravna služba je tako ugotovila in pogovarjamo se pravzaprav samo lahko o
               datumu, ali je to 12. december kot prvi možen oziroma znotraj 60 do 75-dnevnega roka,
               30 do 45-dnevnega roka, kolikor je to seveda v skladu s Poslovnikom. Mora se napravit
               ali pa o daljšem roku, kot ste ga predlagali na začetku, to pa je, da bi bilo 17.
               april, z neko navedbo, ki po mojem mnenju ni dovolj trdna. Predvsem vaša navedba
               govori o tem, da bi takrat lahko združili še nekatere druge referendumu, ne koliko in
               katere, seveda in, da je odgovornost zato, da bi zmanjševali eventualno stroške na
               strani koalicije ali bo podprla tisti datum ali ne. Odgovornost za referendum tako
               ali drugače, je na predlagatelju. Tisti, ki predlaga ta referendum in to je seveda
               demokratična oblika, ki je pri nas uzakonjena, nosi tudi odgovornost za uspeh ali za
               neuspeh samega referenduma.</p>
               <p>Sam sem mislil, da smo na 20. seji zaključili razpravo o zakonu o RTV-ju, ker takrat
               je bila možnost spremembe ali pa dopolnitve teh stvari in v predhodnih razpravah,
               ampak seveda za nekatere razprava v Državnem zboru in spremembe pač niso bile, ne
               morejo se poistovetiti s tem, kar je bilo seveda demokratično z glasovanjem v
               demokratičnem Državnem zboru tudi sprejeto. Zato je seveda ta pobuda, ki ste jo dali,
               pač takšna kot je.</p>
               <p>Ali bomo imeli aprila ali pa kdaj koli drugič še dodatne referendume, danes ne more
               nihče napovedati točno. Predvsem zaradi tega ne, ker smo v Sloveniji v tem mandatu že
               imeli referendum in smo imeli tudi že nekaj referendumov, ki jih je Ustavno sodišče
               zaradi možnih nastalih protiustavnih posledic tudi zavrnilo in ni bilo možno
               izpeljati in iz tega vidika je današnja naša odgovornost, da se določimo v skladu z
               odlokom o datumu. Če pa bodo seveda še pobude in bodo še te stvari, bo pač žal tudi s
               stroški še kakšen referendum tukaj notri. Vse dokler ne bomo imeli v Sloveniji
               določeno, da so referendumi en dan v letu, vsi referendumi, ki se eventualno v tistem
               tekočem letu pojavijo in, da bi lahko opravili glasovanje oziroma, da bi bila to kot
               neka referendumska nedelja. Sam bom podprl datum 12. december. Tudi zaradi tega, ker
               bi seveda želel vam, ki ste zelo hitro pohiteli s to pobudo in ste verjetno želeli,
               da bi seveda eno takšno stanje, kjer velja en zakon in ne velja še drugi zakon, čim
               prej presegli in ugotovili kaj od 1. 1. 2011 dalje tudi dejansko velja, ali bo stari
               ali nov zakon in zato, da bo seveda lahko inštitucija kot je RTV, ki je izjemno
               pomembna inštitucija, tudi normalno delala in ne bo ves čas v nekem pritisku med
               starim in novim zakonom, med vplivom, ki ste ga s samim zakonom, ki je bil sprejet
               leta 2005 omogočili, od politike, od vsega tega in od tega, kar je seveda zdaj bilo
               predlagano in zato, da bi seveda imeli različna mišljenja kljub temu, da jasno vemo
               kateri zakon in kateri  akti
               seveda veljajo. Gre za novo poslovno leto in gre za novo programsko leto. Iz tega
               vidika, tako kot je zapisano, menim da je dobro, da se ta dilema, kaj velja v letu
               2011 in naprej, zaključi čim prej in iz tega vidika se mi zdi da datum zelo korekten.
               So pa upoštevani v tem vsi poslovniški roki, vse aktivnosti je možno izpeljati, zato
               da ne bo seveda sama demokratična pot referenduma kot je, tudi okrnjena. Torej bomo
               imeli več kot 30 dnevni rok za razpravo na kateri boste lahko eni in bomo lahko eni
               in drugi prepričevali ljudi, kaj je dobro in kaj je bilo slabo prej oziroma kaj je
               bilo prej dobro in kaj je zdaj slabo. In potem bodo seveda ljudje z udeležbo ali pa
               neudeležbo na referendumu pokazali svojo odločitev, ki bo takšna kot bo in bo veljala
               za vse, ne glede na to ali bo kdorkoli zadovoljen ali pa ne, s tem. Volja ljudi bo
               tukaj jasno izražena in seveda bo jo potrebno tudi upoštevati. Hvala.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp61">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem gospodu Jožetu Tanku.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp62">

               <speaker>JOŽE TANKO:</speaker>

               <p>Hvala lepa. Ena izmed argumentacij ministrice, zakaj je potrebno čim prej speljati
               referendum je ta, da se dogajajo razne prodaje premoženja, nam ta zakon sedanji to
               omogoča. Jaz bi vas rad opozoril, da smo v tem mandatu ali pa, da ste v tem mandatu
               imenovali nov nadzorni svet, ki ga vodi Picalo. ...<stage>/Glas iz ozadja./</stage>... OK. Je pa
               programski svet, ki ga vodi Šetinc ali pa obratno, lahko je pa obratno, OK, ga bomo
               pa zamenjali. V glavnem, oba sta nova. Imamo novega direktorja zavoda Radiotelevizije
               in imate v rokah čisto vse instrumente, ker ste v te organe RTV imenovali svoje
               ljudi, da pač preprečijo tisto kar je ministrica ugotovila, da je škodljivo za javni
               zavod Radiotelevizijo. Zlahka to preprečite, če boste ravnali odgovorno, če boste
               tako delovali kot ste dejali. Verjetno ti organi, ki obvladujejo zavod RTV, to se
               pravi direktor, predsednik programskega in predsednik nadzornega sveta niso tisti, ki
               bi zanalašč rušili vladni koncept na področju javne Radiotelevizije in uničevali
               javni zavod Radiotelevizijo s prodajo nekega premoženja, verjetno tega nepotrebnega
               premoženja. To lahko sedaj mirno uredite, ker imate vse vzvode odločene v svojih
               rokah.</p>
               <p>Drugo kar je, kar zadeva roke in hitenja za vložitev zahteve. Tukaj je neka nerodnost
               zapisana v našem pravnem redu. Sedem dni po sprejemu zakona, gospa Potrata, je rok za
               vložitev zahteve za referendum. Nič dalji rok ni predpisan. Samo 7 dni. In mi ne
               moremo deveti dan take zahteve vložiti ali pa trinajsti, lahko samo sedmi dam vložimo
               to zahtevo. In ne moremo je vložiti tudi časovno kadarkoli, ker službe Državnega
               zbora v tem mandatu delajo samo do 16 ure. Do 16. ure lahko vložimo zahteve. Včasih
               je bilo drugače urejeno. Zato smo vložili to v 15.50 v pojasnitev, zakaj je pač bilo
               potrebno to ravnati na tak način. Ni izbire druge, ni možnosti druge. In če vi, si
               lahko bolj benevolentno razlagate, interpretativno naš pravni red, potem pač
               izvolite. Mi te možnosti nimamo, zato ker smo v opoziciji. Kar zadeva padanje
               gledanosti. To je tudi eden od argumentov. Jaz tega argumenta ne kupim. Zato, ker
               javna Radiotelevizija deluje po drugih zakonih, po drugih principih, zato je javna
               kot komercialna televizija. Če bi javna Radiotelevizija lahko oblikovala program samo
               tako, da bi dvigovala gledljivost, verjetno ne bi bil izpolnjen temeljni kriterij
               nalog javnega zavoda. To verjetno ministrica za kulturo dobro ve. In zato se ob to
               gledljivost verjetno ne spotakne tako kot jo nekateri poskušate interpretirati.
                   Če bi stavili samo na
               gledljivost in slišanost, bi verjetno program ARS lahko ukinili, ker ni toliko
               gledljiv in toliko poslušljiv kot so recimo Val 202 ali pa Prvi program Radia
               Slovenije itn. Tudi marsikakšno kulturno oddajo, ki je v prime timu TV-ja, bi bila
               mogoče uvrščena kam drugam in kako drugače ali pa sploh ne bi bilo teh oddaj. Ampak
               zato, ker je to javni interes, ker želimo te kulturne vsebine ščititi, pač je to v
               takih terminih in to neposredno vpliva tudi na gledljivost javne Radiotelevizije ob
               določenih terminih. Rad bi vas opozoril, da javna radiotelevizija ni več edini
               medijski ponudnik. Tukaj je cel kup novih zasebnih, neprofitnih in drugačnih oblikah
               ustanovljenih radijev in televizij in vsi ti konkurirajo za istih 24 ur
               razpoložljivega dnevnega časa. Vsi. In jaz bi le od tistih, ki ste na tem medijskem
               področju nekoliko bolj doma ali pa se ga bolj prilastite v teh komentarjih le
               pričakoval nekako več razumevanja ali pa argumentacije, zakaj so neki procesi pač
               taki. To kar je imela Radiotelevizija, edini ponudnik medijskih storitev je pač imela
               polno gledljivost in slišljivost. Ko se pojavijo druge vsebine, ki so usmerjene na
               druge dele populacije, na druge interese, pač se ti interesi razdelijo in jaz ne
               vidim v tem popolnoma nič slabega. Popolnoma nič in verjetno tudi ministrica deli
               podobno mišljenje kot sem ga sedaj povedal. Verjetno. Mi nekatere vsebine v javnem
               servisu enostavno moramo imeti, zato ker je to slovenski kulturni nacionalni prostor
               in je pač potrebno s temi vsebinami vzdrževati in pa tudi razvijati. V mnenju
               Zakonodajno-pravne službe piše, da zakon ne bo imel nobenih protiustavnih posledic.
               Tudi če se zamakne datum referenduma, ne bo nobenih protiustavnih posledic, ker ta
               zakon, ki sedaj velja, ni protiustaven. Ni protiustaven. Nihče ni zahteval presojo
               tistih določb, ki bi karkoli na tem področju bile. In tudi stanje ne bo neurejeno. Bo
               urejeno. Zavod posluje po standardih, finančno-računovodskih standardih, tako kot vsi
               drugi javni zavodi. Verjetno zaradi tega ne bo nastala nobena protiustavna posledica.
               Dolžan je pripraviti poročila, ki veljajo za javne zavode, to se pravi polletno,
               letno poročilo. Vse zadeve pač verificirati na ustreznih organih in pač tako je to.
               Nobenih takih posledic ne bo to povzročilo, če bo referendum prestavljen na termin
               kot sem ga predlagal. In še kar zadeva tisto, kar me je nekako opozoril gospod Potrč.
               Jaz sem povedal, da sem pri eni izmed razprav v Državnem zboru opozoril na to, da je
               poslanka največje poslanske skupine prebrala mnenje vlade kot stališče poslanske
               skupine. To se je zgodilo pri Zakonu o kmetijskih zemljiščih in to je seveda gospa
               Brunskole. Uvod je povedala, po svoje pa en del zaključka po svoje, ostalo je pa
               magnetogram. Boste lahko prebrali, postavili mnenje vlade in stališče poslanske
               skupine, takole je narejena pa boste videli, da praktično tu ni nobene razlike. Na to
               sem opozoril. In tako je to bilo. Vi ste pa to reinterpretirali in poskušali obesiti
               na neko drugo zadevo. In jaz predlagam, da razmislite dobro o tem kdaj bi bil ta
               referendum. Mislim, da ni nobene potrebe, da se hiti z razpisom referenduma. Mislim,
               da je datum, ki smo ga predlagali, primeren in da boste lahko tudi vse tiste
               predloge, ki so v  postopku in
               tukaj sta vsaj dva ali trije takšni, ki bodo decembra zaključeni, vsi postopki, to se
               pravi vključno z odločanjem o tem ali bo veto ali ne bo veto, ali bo veto sprejet ali
               ne bo sprejet ali bo zakon ponovno potrjen ali bo potrjen pa bodo vse zadeve
               razčiščene. In predlagam v izogib vsem ostalim zapletom in nepotrjenim stroškom, da
               koalicija razmisli resno ali se zaradi prokalmiranega varčevanja kateremu je vlada
               posvetila posebno pozornost, da tudi na tem delu prisluhne pobudi oziroma sploh
               prisluhne pobudi opozicije z naše poslanske skupine in da poskušamo ta del, ki se
               sedaj napoveduje nekako združiti v en referendumski dan. Mislim, da to ne bo
               povzročilo nobene škode, gospod Strle je pa tukaj mislim, da dovolj dobro razložil,
               da na referendumski dan lahko odločamo tudi o petih referendumih, o različnih
               vsebinah. Vsak bo dobil svoj listek, svoje vprašanje, pri vsakem se bo glasovalo za
               ali proti in to je vse kar ...<stage>/nerazumljivo./</stage>... danes storili in predlog je več kot
               racionalen. Hvala lepa.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp63">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Sama sem prijavljena.</p>
               <p>No to o referendumskem dnevu in odločanju kar je tudi predstavnik Zakonodajno-pravne
               službe res zelo jasno interpretiral jaz razumem tudi tako, da ni izključena tudi
               možnosti, da se za odločanje o več referendumih določi tudi neki drug datum, ne
               takšen kot bi bil zdaj predlagan na Cvetno nedeljo, tako kot jaz razumem, napoved
               nove pomladi in morebitne tretje republike, da bi odločalo ljudstvo o številnih
               referendumih.</p>
               <p>Zdaj kako se poslušamo in kako se zavedamo tistega kar govorimo je najboljši dokaz,
               multi kultu je nekdo drug uporabil v tem prostoru danes ne gospod Jerovšek, pa se je
               gospod Jerovšek videl za temi besedami. Jaz sem vprašanje gledanosti, ki je lahko
               gledljiva, tudi lahko razpravljamo o tem ali so programi gledljivi ali niso, ampak,
               ko sem govorila o padcu gledanosti je to zvezano z obljubo prejšnjega zakona oziroma
               veljavnega zakona iz leta 2005 in napovedi kako se bo kakovost televizijskega
               programa izboljšala. Tisti, ki pa spremljate razprave o RTV takrat, kadar je to
               predmet razprave, ko govorimo o poročilu nadzornega sveta ali kaj drugega pa veste
               kakšna so stališča in tudi moja osebna stališča, da ima javni servis drugačne naloge
               kot jih ima kakšna komercialna televizija. Tisto, kar pa postaja poseben problem, ta
               pa je in pogosto citirana zahteva ali pa trditev pravica do obveščenosti postaja pa
               poseben vsebinski problem kadar dnevno informativne oddaje nacionalnega medija
               postajajo manj gledane od informativnih oddaj komercialne televizije. In ne bi bilo
               nič narobe pa nič hudega ne bi bilo, če ne bi ta isti nacionalni televiziji del
               komercialnega programa ali del tipa oddaj selili iz komercialne televizije na
               nacionalno. Pa puščam ob strani še vse druge težave, ki so se v zvezi s tem
               pojavile.</p>
               <p>Toliko mimo tistega kar menim, da bi smeli danes razpravljati o tem kako zelo
               približno se o vsem pogovarjamo je bilo pa danes tako ali tako večkrat videti in
               večkrat mogoče zaznati. Gospod Jerovšek, beseda je vaša.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp64">

               <speaker>JOŽEF JEROVŠEK:</speaker>

               <p>Hvala lepa.</p>
               <p>Javil sem se zaradi tega, ker je gospa ministrica prej poudarjala postopek v
               prejšnjem zakonu in nekajkrat ponovila, da ob tistem zakonu ni bilo javne razprave
               oziroma ni bilo nobene javne razprave in da je bilo po hitrem postopku kar je res,
               ampak potem ta hitri postopek je bila verjetno inercija uradništva iz časov Ropove
               vlade, ko so se vsi takšni zakoni po hitrem postopku vlagali.</p>
               <p>Ampak potem imam pa tukaj zahteve za prvo obravnavo, eno je podpisal gospod Potrč,
                   drugo gospa Širca, tretjo
               gospod Tanko in tudi je bila opravljena javna predstavitev mnenj. Gospa ministrica,
               če javno predstavitev mnenj ne smatrate za javno razpravo potem pa res živimo v dveh
               različnih svetovih. In to sploh ni res, da ni bilo, obširna javna razprava je bila
               tudi v danes že imenovanem Studiu city in ne vem česa vsega in takrat ni veljalo nič.
               Vključili ste mašinerijo, ki ste jo imeli in jo imate bistveno močnejšo od druge
               opcije. Mašinerija je bila vključena. To ne vem kolumnisti, vse je bilo, absolutno je
               bila mašinerija. Ampak sem pa skoraj prepričan da, zaradi tega reagiram, da bo ta
               vaša teza, da prej pa ni bilo nobene javne razprave v vseh medijih kot suho zlato
               navedeno. In ni res, mašinerijo ste vklopili, mi mašinerije nimamo in je bistveno
               manj lahko. Tokrat so ob temu zakonu res da novinarji sami poskrbeli za javno
               razpravo in za zavračanje vaših teh.</p>
               <p>In zdaj še to kar ste gospa predsednica skušali slabšalno in negativno, o predlogu,
               da bi bil ta referendum 17. aprila, ki bo slučajno spet cvetna nedelja. In češ, vi
               ste na to cvetno nedeljo in ta zgodovinski spomin zelo slabšalno, ker so takrat bile
               ene najpomembnejših demokratičnih volitev, ki so dokončno vzpostavile demokratičen
               parlamentarni sistem in to vas boli. In ste zelo žaljivo rekli, da to bo pa zdaj
               napoved nove pomladi in tretje republike. Bila ste žaljiva ampak v skladu s svojim
               političnim profilom, ker vas demokratični parlamentarni sistem očitno boli. In se je
               takrat na cvetno nedeljo vzpostavil dokončno tudi potem posledično mislim da je
               gospod Bučar izrekel znani stavek, ko se je konstituiral parlament. Hvala lepa.</p>
            </sp>
            <sp xml:id="SDT5-OZKŠŠIM-Nujna-013-2010-10-29.sp65">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod Jerovšek. Repliciram vam. Jaz se vam zahvaljujem za vse kar veste o
               tem kaj jaz mislim in kaj mene boli in česa je mene strah.</p>
               <p>Nimam več nobenega prijavljenega k razpravi zato razpravo zaključujem in odrejam
               polurno prekinitev</p>
               <p><stage type="time">(Seja je bila prekinjena ob 12.01)</stage>
               </p>
               <stage type="time">(Seja se je nadaljevala ob 12.30)</stage>
            </sp>
            <sp xml:id="SDT5-OZKŠŠIM-Nujna-013-2010-10-29.sp66">

               <speaker>PREDSEDNICA MAG. MAJDA POTRATA:</speaker>

               <p>Nadaljujem prekinjeno 13. nujno sejo Odbora za kulturo, šolstvo, šport in mladino in
               vprašujem predlagatelja prekinitve, gospoda Sama Bevka ali želi pojasniti kaj? Ni
               potrebno, hvala lepa.</p>
               <p>Potem gremo k odločanju o odloku in sicer imamo dve stvari o katerih moramo odločiti,
               razlikuje se samo tretje in četrto poglavje odloka. Jaz sem predlagala odboru, da
               sprejme v tretjem poglavju datum 4. 11. 2010 kot datum, ko začnejo teči roki za
               opravila in potem v četrtem glasovanje o referendumu, ki naj bi se izvedlo v nedeljo
               12. decembra 2010.</p>
               <p>Gospod Tanko pa je v imenu predlagateljev predlagal, da bi bil datum za izvedbo
               referenduma 17. 4. 2011 in temu primerno bi morali potem določiti tudi datum, ko
               začno teči volilna opravila za izvedbo, če štejemo, da je referendum tudi oblika
               izrekanja. Zdaj štejem, da je to kot amandma na osnovni predlog in dajem najprej na
               glasovanje ta spreminjevalni predlog. Opozarjam, da je tukaj potrebna dvotretjinska
                   večina. Nas je trinajst in
               za predlog bi jih moralo glasovati devet, da bi bili to dve tretjini.</p>
               <p>In vprašujem, kdo podpira ta predlog? <stage>(4 člani.)</stage> Kdo mu nasprotuje? <stage>(9 članov.)</stage></p>
               <p>Ugotavljam, da predlog ni sprejet.</p>
               <p>In zdaj dajem na glasovanje še prvotni predlog, to je v tretjem poglavju 4. 12. 2010
               in v četrtem poglavju 12. december 2010.</p>
               <p>In vprašujem kdo podpira takšen predlog? <stage>(9 članov.)</stage> Kdo mu nasprotuje? <stage>(4
               člani.)</stage></p>
               <p>Ugotavljam, da je z devetimi glasovi za in štirimi glasovi proti predlog sprejet.</p>
               <p>S tem smo končali to točko... Oprostite glasujemo še o odloku v celoti.</p>
               <p>Kdo podpira odlok? <stage>(9 članov.)</stage> Kdo nasprotuje odloku? <stage>(2 člana.)</stage></p>
               <p>Ugotavljam, da je tudi odlok v celoti sprejet. S tem je točka zaključena.</p>
               <p>Predlagam, da v imenu odbora poročam na seji državnega zbora. Kdo nasprotuje? Ne,
               hvala.</p>
               <p>S tem zaključujem 13. nujno sejo Odbora za kulturo, šolstvo, šport in mladino in se
               vsem sodelujočim lepo zahvaljujem. Nasvidenje.</p>
               <stage type="time">(Seja se je zaključila 29. oktobra 2010 ob 12.34.)</stage>
            </sp>
         </div>
      </body>
   </text>
</TEI>