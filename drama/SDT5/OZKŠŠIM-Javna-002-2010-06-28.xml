<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZKŠŠIM-Javna-002-2010-06-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">8CAB2D34F74B0188C125774A003C6A62</idno>
               <idno type="custom" subtype="day">67FAF273BAB793EEC1257751003ECB90</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=67FAF273BAB793EEC1257751003ECB90</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZKŠŠIM-Javna-002-2010-06-28.OZKŠŠIM" n="002">
               <name>Javna predstavitev</name>
               <date when="2010-06-28"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZKŠŠIM-Javna-002-2010-06-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZKŠŠIM-Javna-002-2010-06-28.OZKŠŠIM">
                        <orgName key="OZKŠŠIM">Odbor za kulturo šolstvo šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO, ŠPORT IN
            MLADINO</stage>
            <stage type="title">Javna predstavitev mnenj o Predlogu zakona o Slovenskem filmskem centru, Javni
            agenciji Republike Slovenije (prva obravnava)</stage>
            <stage type="date">(28. junij 2010)</stage>
            <stage type="chairman">Javno predstavitev mnenj je vodila mag. Majda Potrata, predsednica
            odbora.</stage>
            <stage type="time">Javna predstavitev mnenj se je pričela ob 10.00. </stage>


            <sp xml:id="SDT5-OZKŠŠIM-Javna-002-2010-06-28.sp1">

               <speaker>PREDSEDNICA MAG. MAJDA POTRATA:</speaker>

               <p>Lepo pozdravljeni! Pričenjam javno predstavitev mnenj o Predlogu zakona o Slovenskem
               filmskem centru, Javni agenciji Republike Slovenije, prva obravnava <stage xml:id="SDT5-OZKŠŠIM-Javna-002-2010-06-28.stage6">(EPA 1063-V)</stage>.
               Pozdravljam vse, ki ste se javne predstavitve udeležili in tudi vse tiste, ki nas
               koderkoli spremljate. Posebej pozdravljam ministrico za kulturo, gospo Majdo Širca
               Ravnikar, državnega sekretarja dr. Stojana Pelka, direktorja Direktorata za medije,
               gospoda Vojka Stoparja, vse vabljene, ki so se odzvali na vabilo, in seveda
               predstavnike sredstev obveščanja.</p>
               <p>Namen javne predstavitve mnenj je pridobiti mnenja in stališča strokovne in širše
               javnosti k navedenemu predlogu zakona kot podlago za njegovo obravnavo na matičnem
               delovnem telesu. Na 18. seji Državnega zbora pa je že bila opravljena splošna
               obravnava, ki ima status prve obravnave zakona.</p>
               <p>Javna predstavitev mnenj naj bi podala odgovore na naslednja vprašanja:</p>
               <p>1. ali Predlog zakona o Slovenskem filmskem centru, Javni agenciji Republike
               Slovenije določa Filmskemu skladu statusno-pravno obliko, ki lahko omogoča nemoteno
               in kontinuirano opravljanje dejavnosti,</p>
               <p>2. ali predlog zakona ustrezno ureja sestavo in pristojnosti organov in strokovnih
               teles agencije ter razmerja med njimi,</p>
               <p>3. ali predlog zakona ustrezno ureja sofinanciranje filmske produkcije,</p>
               <p>4. ali bo prenos razpisa za avdiovizualne projekte z Ministrstva za kulturo na
               agencijo zagotovil večjo neodvisnost sofinanciranja projektov,</p>
               <p>5. kako ustrezno urediti trajno in nemoteno izvajanje tehnične realizacije
               slovenskega nacionalnega filmskega programa,</p>
               <p>6. ali je predlog zakona o Slovenskem filmskem centru, Javni agenciji Republike
               Slovenije, v skladu z nacionalnim programom za kulturo 2008-2011.</p>
               <p>Zdaj dovolite še nekaj uvodnih tehničnih napotil.</p>
               <p>Uvodno predstavitev Predloga zakona o Slovenskem filmskem centru, Javni agenciji
               Republike Slovenije, bo podala ministrica, gospa Majda Širca Ravnikar, s sredine
               dvorane. Sledil bo še nastop drugega uvodničarja, direktorja Direktorata za medije,
               Vojka Stoparja, ki se bo odločil, ali bo v tem trenutku nastopil ali ne. Gospod
               državni sekretar dr. Stojan Pelko bo odgovarjal vmes s tega prostora, kjer sedi. Temu
               uvodnemu delu <stage type="mag"/><stage xml:id="SDT5-OZKŠŠIM-Javna-002-2010-06-28.stage8">(Nadaljevanje)</stage> bo sledila
               razprava vseh, ki se boste na javno razpravo prijavili s posebno prijavnico, no,
               nekateri ste to že opravili. Bi pa prosila, če bi razpravljavci razpravljali s
               prostora, kjer sedite. V Državnem zboru je običaj, da pri govorjenju vstanemo, to pa
               zaradi tega, da je tudi lažji televizijski prenos; to prepuščam vam, kako se boste
               odločili, ali boste govorili sede ali stoje. Tisto, na kar vas pa moram opozoriti, pa
               je, da imate na desni strani od mikrofona malo daljšo zeleno tipko, s katero
               vključite mikrofon in s katero potem, ko končate svoj nastop, mikrofon tudi
               izključite. To, ali imate mikrofon vključen ali ne, presodite po žarečem venčku okrog
               mikrofona. To mora biti storjeno zato, ker bomo o današnji javni predstavitvi mnenj
               pripravili magnetogram. Vsi vaši nastopi bodo del magnetograma, podobno bodo del
               magnetograma tudi vsi pisni prispevki, ki ste jih nekateri že poslali, nekateri pa
               ste to napovedali.</p>
               <p>Vse prosim, da upoštevate uvodno napotilo, ki smo ga dali, da naj bi bile razprave
               časovno omejene. Ker nismo vedeli, kolikšen bo odziv na javno predstavitev, smo
               predvideli 7 minut za nastop vsakega. No, če se bo pri komu raztegnil na 10 minut,
               zaradi tega ne bomo nič hudega storili, ne bomo izklapljali mikrofonov, vas bo pa na
               čas 7 minut opozoril gong; s tehničnimi službami sem se skušala dogovoriti, da bi bil
               gong čim tišji, da vas ne bi preveč zmotil.</p>
               <p>Odmor med razpravami ni predviden; to je pač običaj v parlamentu, da vsak prihaja v
               dvorano in odhaja po svoji svobodni volji. Imate pa v preddverju dvorane na voljo
               nekaj osvežilnih napitkov.</p>
               <p>Zdaj dajem besedo za uvodno predstavitev predloga zakona ministrici, gospe Majdi
               Širca Ravnikar. Izvolite, gospa ministrica.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp2">

               <speaker>MAJDA ŠIRCA RAVNIKAR:</speaker>

               <p>Hvala za besedo.</p>
               <p>Lep pozdrav vsem, ki ste se danes zbrali na tej javni predstavitvi mnenj o Predlogu
               zakona o Slovenskem filmskem centru, Javni agenciji Republike Slovenije.</p>
               <p>Javna predstavitev mnenj lahko odpravi morebitna nerazumevanja zakonskega predloga,
               predvsem pa lahko nadgradi ta tekst na tistih mestih, kjer so za zainteresirano
               javnost vprašanja še odprta. Čas za to imamo.</p>
               <p>Na Ministrstvu za kulturo smo, sledeč pripombam, ki so prišle tudi po zaključku javne
               obravnave, pripravili predloge sprememb, neke vrste amandmajev, in jih tudi
               predstavili reprezentativnih združenjem. Predloge združenj še proučujejo in
               pričakujemo, da bodo danes tudi predmet te javne predstavitve mnenj.</p>
               <p>Naj povem, da je bila javna razprava že opravljena. Da smo se na pripombe iz javne
               razprave odzvali in jih tudi pojasnili. Res pa je, da smo bili v kasnejšem
               medresorskem usklajevanju, medministrskem, ki je marsikdaj odločujoče in, lahko
               rečem, "udari po prstih tam, kjer so sistemske stvari spolzke," primorani sprejeti
               osnutek analogne rešitve.</p>
               <p>Če bi se navezala na vprašanja, ki so danes predmet ključnih razmislekov in
               odgovorov, se najprej ustavim pri vprašanju, ali je status Slovenskega filmskega
               centra prava oblika. Mislim, da danes mogoče kdo, ki čuti nelagodje pred Zakonom o
               filmskem centru, meni, da je <stage type="mag"/><stage xml:id="SDT5-OZKŠŠIM-Javna-002-2010-06-28.stage10">(Nadaljevanje)</stage>
               edini pravi zakon več denarja za film. V marsičem prav ta podmena spremlja nastajanje
               zakona o filmskem centru in če prištejemo še nezadovoljstvo s funkcioniranjem
               včerajšnjega, mogoče sedanjega Filmskega sklada, dejstvo, da se zapirajo razpisi za
               AV projekte na Ministrstvu za kulturo in da se po polževo odvijajo razpisi na
               filmskem centru, ki jim botrujejo tudi zakomplicirani pogoji poslovanja, na nek način
               je potem ob vsem tem logično, da se ob pripravi novih pravil igre mogoče spregleda
               tiste kvalitete, ki ta pravila prinašajo. To pa so: nove spodbude, transparentnost,
               vztrajanje na avtonomiji - in še enkrat, vztrajanje na avtonomiji -, stimulacija za
               iskanje partnerjev in partneric, odblokiranje dosedanjih krčev in številni odgovori
               zahtevnih vprašanj Računskega sodišča.</p>
               <p>Dejstvo je, da bo Filmskemu skladu neizpodbitno potekel rok trajanja. Tak, kot je, ne
               more več ostati, predvsem zaradi spremenjenega Zakona o javnih skladih iz leta 2008,
               ki ga Filmski sklad pač ne izpolnjuje. Kakorkoli gledate, s pravnega vidika ga ne
               izpolnjuje in ne bom razlagala podrobnosti, zakaj, ker jih zagotovo poznate.</p>
               <p>Pri izbiri statusne oblike so nas silili k odločitvi, da se film vrne v okrilje
               Ministrstva za kulturo. Ti pritiski so bili neizpodbitni, jasni in večkrat izrečeni.
               Zagotovo bi bil to unikum, zato smo tako navodilo zavrnili. Agencija, kot jo
               predlagamo, je tista možnost, ki lahko omogoči pogoje za kakovostno, bolj pregledno
               in predvsem neodvisno produkcijo.</p>
               <p>Naj na začetku povem, da je v resnici zakon nad vsemi zakoni človek. Tisti, ki zna
               ustvarjati, tisti, ki zna film voditi, tisti, ki zna odprto misliti, in tisti, ki se
               zna zanj tudi boriti. V to zgodbo smo vsi vključeni. Četudi marsikdo med vami ali pa
               tudi drugje meni, da se zanj ne znamo ali celo nočemo boriti, naj vam na začetku
               povem, da želimo dati filmu boljše okvire, zato ne želimo ohranjati statusa quo, saj
               bi le-ta povzročil mrk slovenskega filma. Marsikdo mogoče tudi meni, da naj bi
               svetlobo slovenskemu filmu prineslo - če citiram objektivno in neobjektivno zapisane
               misli - zavzemanje za nekoliko višja proračunska sredstva, ne pa ubadanje z
               zakonskimi in institucionalnimi rešitvami kinematografije. Seveda je tako razumevanje
               vloge zakonodajne veje oblasti dokaj vesoljsko in pozablja na pravno državo, tako v
               slovenskem kot v evropskem merilu. A ob bok takemu beraškemu branju predloga zakona
               naj povem, da se kljub najtežjemu času, ki ga živi ta država od svojega rojstva
               dalje, za film sredstva niso zmanjšala, tudi z zadnjim rebalansom ne. Še več, za
               avdiovizualno področje so se povečala. Utirila so se merila za art mrežo, nakup
               filmov, za izgradnjo muzeja filmskih igralcev, počistili so se neplačani računi.
               Predvsem pa se je moralo umakniti zadrževanje sredstev na računu Filmskega sklada ob
               koncu leta. To pač ne gre, pravijo finančni nadzorniki, ki se še danes čudijo, da se
               je v preteklosti tako rekoč vsem slovenskim producentom obljubljalo filme, ki jih
               kasneje nikoli ni bilo. Od leta 2000 dalje so se procentualno polagoma, ne pretirano,
               ne tako, kot bi vsi želeli, ampak vendarle so se sredstva za delovanje filma in za
               sofinanciranje filma povečala, in se povečujejo.</p>
               <p>Preidem k drugi točki, ki ji pravim, da bo slovenski film imel v bodočih proračunih
                  <stage type="mag"/><stage xml:id="SDT5-OZKŠŠIM-Javna-002-2010-06-28.stage12">(Nadaljevanje)</stage> več sredstev. Tisti, ki
               slovenski kinematografiji napovedujete kolaps, na nek način tudi na pamet
               napovedujete proračun, ki šele nastaja. Proračun za leto 2011 in za leto 2012
               pripravljamo te dni, zato ga ne poznate. In v ta proračun filmu nameravamo zastaviti
               drugačna tla. V zadnjih proračunih Ministrstva za kulturo si je zelo opomogel
               nevladni sektor; jutri si bo filmski. Nevladnemu sektorju smo v zadnjih dveh letih
               postavili druge temelje, dali dolgoročne razpise in naložili dobesedno ogromno
               sredstev več. Pravim, da naj bi se v proračunu za film v bodoče stanje spremenilo,
               toda le pod pogojem, če bo narejen rez sedanjemu stanju. Filmski center bo imel po
               drugi strani tudi več proračunskih sredstev, pa ne le za administracijo, kot mogoče
               kdo meni, sploh ne, ampak bo imel več ne samo finančnih sredstev od strani proračuna,
               pač pa tudi izvenproračunskih dohodkov. Toda, vprašamo se naprej, zakaj skepsa do
               izvenproračunskih sredstev. Nekaterim ni všeč, da ne bodo RTV Slovenija in ne javne
               televizije odstotka za film odvajale direktno v vrečo, če tako rečem, filmskega
               centra, temveč da bodo same izvajale razpise. Slišali smo mnogo tudi v javni razpravi
               pripomb na to temo. Res je, v prvi inačici osnutka zakona, ki je bil v javni
               razpravi, je bilo zastavljeno drugače, torej, preliv v sklad. A v medresorskem
               usklajevanju, o katerem sem vam že prej namignila, kako poteka, tega pač nismo mogli
               obdržati. V preteklosti je, če se spomnite, tudi Ustavno sodišče nek tak poskus že
               prepoznalo za neustavnega. Šlo je za tiste znane, v parlamentu pridelane 3% sredstev
               od RTV prispevka za delovanje lokalnih in regionalnih radiotelevizij. V preteklosti
               se je, spomnimo se, razmišljalo tudi o drugih izvenproračunskih sredstvih, virih, na
               primer, o deležu za film od kino vstopnice, od prodaje in izposoje video kaset in
               devedejev, od loterije, po nekih primerjavah, ki obstajajo v tujini. Ampak že takrat
               so bili izračuni teh deležev manjši, kot je polovica nizkoproračunskega filma. Vedelo
               se je, da se bodo posledično kino vstopnice podražile, se pravi, na nek način
               dostopnost filmov tudi zmanjšala ali pač ovirala. Loterija pa je v Sloveniji že od
               samega začetka tako rekoč nedotakljiv sistem, namenjena invalidnim in športnim
               organizacijam, predvsem pa invalidnim, in se je ne odpira. Kakorkoli že, z enakim
               deležem sredstev iz proračuna kot doslej, če bi bil enak, pa sem rekla, da ne bo, in
               s povečanjem izvenproračunskih virov se financiranje produkcije izboljšuje in
               predvsem povečuje; in mislim, da je to naš skupni cilj.</p>
               <p>Sicer pa na eni strani obstaja pri nekaterih želja, da se AV razpis še naprej izvaja
               na Ministrstvu za kulturo in ne na filmskem centru. Na drugi strani pa, da se razpis
               iz odstotkov, recimo temu televizij, izvaja na filmskem centru in ne na televizijah.
               Naj poudarim le eno: Zakonov se ne piše "ad personam" in po trenutnih situacijah;
               piše se jih po logiki, tudi ob upoštevanju pravnih norm, ki obstajajo v tej državi,
               in po vizijah. Osebno mislim, da je važno zgolj eno - da se zagotovi čim bolj
               kontinuirano žanrsko barvito in zahtevnostno različno produkcijo. RTV Slovenija je v
               preteklosti botrovala tudi kvalitetnim filmom, številnim dobrim filmskim projektom,
               še posebej na začetku, v devetdesetih, ko je bila kriza slovenske kinematografije
                  <stage type="mag"/><stage xml:id="SDT5-OZKŠŠIM-Javna-002-2010-06-28.stage14">(Nadaljevanje)</stage> izrazita. Naj omenim:
               Outsider, Krizno obdobje, Pod njenim oknom, Operacija Cartier. Sami poznate vse te
               filme, ki so nastajali samo iz proračuna RTV Slovenija oziroma v kombinaciji s
               Filmskim skladom, v bistvu v kombinaciji s Filmskim skladom še največkrat.</p>
               <p>V nadaljevanju je predmet današnjega pogovora tudi vprašanje, ali je zagotovljena
               neodvisnost oblikovanja in financiranja avdiovizualne dejavnosti. Obstajajo
               razmisleki, da naj bi se zgodil kolaps slovenske kinematografije, s tem ko bo
               agencija oziroma Slovenski filmski center pridobil novo obveznost, in menda tudi
               breme, s tem, ko prehajajo sredstva za razpis za avdiovizualna dela z Ministrstva za
               kulturo na filmski center, češ da že sedaj na Filmskem skladu ne zmorejo opraviti
               vseh razpisov. Avtonomija na tej točki očitno nima nobene teže. Kot prvo, filmski
               center ni filmski sklad, ni poloperativno telo, ki ga lahko blokirajo kadrovski krči
               ali pa kaj drugega. Kot drugo, je bolj avtonomno Ministrstvo za kulturo ali neodvisno
               telo izven njega; to je pomembno vprašanje. Ministri se namreč menjajo in prsti jih
               različno srbijo. Eni so dovzetni za telefone, drugi ne. Eni izbirajo, drugi pustijo
               izbirati drugim. Z dvomom v predlagani prenos odločanja z Ministrstva za kulturo na
               neodvisno institucijo nekaj ni v redu. Ta dvom je z vidika, ki ga zastopam, zame
               vprašljiv. Na nek način se političnemu vrhu izreka splošno nezaupanje, hkrati pa
               želja, da prav vrh izbira filmska sredstva in naslove. Ali ni bolje, da vaši
               delegati, predstavniki reprezentativnih združenj v svetu filmskega centra, imenujejo
               strokovne komisije, ki ocenjujejo filmska dela? Zakaj ekipa na filmskem centru ni
               bila zmožna opraviti razpisov, ko gre za sorodno ocenjevanje kot pri ostalih
               razpisih? Zakaj ne bi bilo to mogoče, saj se vendar delo pokriva. In po tej logiki je
               prav, da se neki postopki na nek način tudi olajšajo. Demokracija namreč nosi več
               odgovornosti, kot se marsikdaj zavedamo. Vgrajeno ima avtonomijo in svobodo, ki
               pomeni tudi samoomejevanje, predpostavlja pamet in predpostavlja suverenost. Da bi to
               utrdili in se tega tudi naučili, sem za doseganje teh ciljev vedno vztrajala na
               neodvisnosti in na tem, da film ostaja zunaj dometov ministrovega ali ministričinega
               vpliva. Zato se mi zdi, še enkrat poudarjam, težnja, ne samo da bi se film usedel in
               vrnil na Ministrstvo za kulturo, kot organ v sestavi ali kot zavod ali kakorkoli
               drugače, neprimerna in, še enkrat poudarjam, zagotovo bi bila edinstvena v naši
               bližini oziroma v z nami primerljivih državah.</p>
               <p>Postavili ste v tej razpravi tudi vprašanje, ali je ustrezno izvajanje tehnične
               realizacije nacionalnega programa. Zavel je namreč strah, da Viba ne bo več Viba. Da
               ne bo nudila brezplačnih uslug za filmsko produkcijo, saj je zakon ne omenja. Da se
               jo bodo polastili tajkuni ali kdorkoli že, četudi nesistematično, poudarjam, in ne
               ravno v skladu z zahtevami Evropske unije, ki so previdne, zelo previdne pri državnih
               pomočeh, ki morebiti ustvarjajo anomalijo na trgu; in s temi vprašanji se ubadamo
               nenehno, tudi pri Zakonu o RTV Slovenija, tudi pri še katerem drugem javnem zavodu s
               področja kulture; koliko državne pomoči spodnašajo neko svobodno iniciativo na trgu.
               Skratka, ne glede na to, v zakon lahko pripeljemo tudi tehnično pomoč, ki jo omogoča
               država. Sama s tem nimam problemov <stage type="mag"/><stage xml:id="SDT5-OZKŠŠIM-Javna-002-2010-06-28.stage16">(Nadaljevanje)</stage> in amandma v tem smislu je tudi že pripravljen.
               Predpostavljam, da bo o tem še govora naprej. Bo pač zagotovljena kontinuiteta s
               sedanjim Zakonom o Filmskem skladu, ki, mimogrede, Vibo omenja samo na enem mestu, in
               to v zvezi z nacionalnim programom za kulturo. Toda nacionalni program za kulturo
               govori tudi o nujnosti preobrazbe tehničnega studia Viba film, ki je povsod po svetu
               organiziran bistveno drugače, bolj fleksibilno, bolj odprto, bolj donosno, kot pri
               nas; vemo, da je javni zavod. Vsaka tovrstna sprememba bi film oplajala, ne pa
               spodnašala. Nikoli, vsaj v času tega mandata, pa ne bo filmarjev pustila na cedilu. V
               veljavi namreč ostaja akt o ustanovitvi filmskega studia Viba film, ki govori, da je
               poslanstvo zavoda trajno in nemoteno izvajanje tehnične realizacije slovenskega
               nacionalnega programa. Če bi nam morda ustrezala drugače organizirana Viba, bomo o
               tem govorili. Pred seboj imamo pripravo novega nacionalnega programa za kulturo, ki
               bo odprla tudi to vprašanje, še posebej v luči refleksije dosedanjega, za 2008-2011.
               Toda nobene spremembe ni mogoče narediti brez predhodne analize. Analize, kako
               funkcionira Viba danes, ali ustvarja anomalijo na trgu, kot govori Evropska unija,
               ali razpolaga s piškavimi cenami ali ne, ali je mogoče kakšen model boljši za filmske
               producente, neodvisne, in ali je morebiti ta najboljši. Brez teh analiz je Viba
               nedotakljiva.</p>
               <p>V nadaljevanju smo se spraševali, predvsem ste se spraševali, ali je zakon v
               nasprotju z nacionalnim programom za kulturo, ki predvideva krovni zakon. To je eno
               pomembnejših vprašanj, ki ste jih znotraj dosedanje razprave izpostavili, tudi v
               svojih prispevkih za javno razpravo. Deloma so odgovori že bili dani, a nič hudega
               ni, če ponovimo še enkrat. Na nek način je Zakon o Slovenskem filmskem centru mogoče,
               vsaj zame, krovni zakon za organizacijo, strategijo in izvajanje filmskega področja.
               V bistvu pa pokriva vse cilje, ki so navedeni v nacionalnem programu za kulturo; ker
               je tekst nacionalnega programa za kulturo nekoliko pravniško birokratski, vam ga ne
               bi sedaj ponavljala, lahko pa pogledate vse cilje, ki so tam navedeni. Namreč,
               nemalokrat se pojavljajo težnje, da se zakonodaja, ki se prši v različnih aktih,
               združi na enem mestu. Tako imamo pri različnih vprašanjih, ali gre za narodne
               skupnosti, za manjšine, za Rome in tako naprej. To se pravi, da bi parcialno po
               različnih zakonih urejena zakonodaja in sistem potem prišel v nek krovni paket. Ampak
               takrat, ko se to zgodi, v bistvu le ponovi različne akte, resolucije in številne
               zakone, ki prinesejo prej neko novo procesiranje kot pa bistveno nove vsebine. Ampak
               ni nujno, tudi to ni nujno in tudi tu je treba še razmišljati, ali je ta krovni
               sistem za področje kinematografije potreben.</p>
               <p>Sama sicer ne podpiram kakšnega posebnega zakona za gledališče, vizualne umetnosti in
               podobno, ker imamo nacionalni program za kulturo, imamo ZUJPK, se pravi, Zakon o
               uresničevanju javnega interesa za področje kulture. Imamo ZIPRO, Zakon o izvrševanju
               proračuna, Zakon o kulturnem tolarju, Zakon o visokem šolstvu in tako naprej,
               petnajst približno jih je, tudi več, še z akti in podzakonskimi akti. Tisto, kar
               dejansko potrebujemo, je izvrševanje, kadrovska potenca, ne samo na filmu, tudi
               drugje, povezovanje, vključevanje v Evropsko unijo oziroma v projekte, ki se tam
               izvajajo, in dobro izobraževanje ter tudi samo organiziranje. Strinjam se, da je za
               bodoči nacionalni program za kulturo - rok mu bo potekel leta 2011 - treba
               razmišljati o avdiovizualni kulturi in o ključnih subjektih, ki delujejo na tem
               področju. Mogoče jih bo treba preoblikovati, mogoče, jaz upam, da bomo o tem
               razmišljali skupaj. Mogoče jim bo treba dati drugačne pravne osnove, 
                  <stage type="mag">7.</stage><stage xml:id="SDT5-OZKŠŠIM-Javna-002-2010-06-28.stage18">(Nadaljevanje)</stage> mogoče poiskati med njimi
               drugačne vezi povezovanja. To zagotovo velja, recimo, za slovensko kinoteko, ki bi
               morala ostati vsaj na Ministrstvu za kulturo v nekem drugem resorju, filmskem resorju
               oziroma direktoratu, in ne na dediščini, kjer je manj senzibilnosti za to vprašanje
               in manj poznavanja, pa seveda tudi v drugačnem razmerju s samim Arhivom Republike
               Slovenije. Vendar, če nam narekujete spremembe, in v družbi evropskih kolegov,
               ministrov in ministric, te spremembe imamo nenehno in neprenehoma na mizi. Niso te, o
               katerih govorimo v Sloveniji, so te, ki jih napoveduje čas. Namreč, na kakšen način
               naj se spopadamo z novimi tehnologijami, da ne izgubimo še zadnje kinodvorane, ki
               diši po filmu; kako zaščititi evropski film, kako ohraniti kvote. Morate vedeti, in
               to bom ponavljala, ker sem mnogokrat presliši, edina direktiva na področju kulture je
               vezana na avdiovizualno produkcijo, na film, dobesedno, in očitno bo nastala še
               kakšna, prav zaradi stiske, ki jo Evropa čuti na tem področju. Z ministri in
               ministricami se sprašujemo, kako vključevati televizije, ki niso več televizije,
               temveč splošna, neobvladljiva mreža klikov. Katere poti vpeljati za povezovanje,
               koprodukcijske načine in za bogatenje filmske industrije; o tem se sprašujemo. Kako
               preprečiti eksploatacijo na spletu in kako nadzorovati nebrzdani trg v luči avtorskih
               pravic. To so vprašanja, o katerih govorimo v Bruslju in Strasbourgu.</p>
               <p>In glede na neobjektivne odzive na koncu sprašujem, kje je paranoja oblasti ali
               oblastna paranoja pred urejeno, avtonomno, politično nenadzorovano nacionalno
               kinematografijo. Kje? Pri meni, pri nas, na Ministrstvu za kulturo, obstaja zgolj
               paranoja pred neurejeno, odvisno, politično nadzorovano nacionalno kinematografijo.
               Nočna mora, če hočete, da bi v tej, recimo, kot ste rekli, "sejmarski" dejavnosti -
               najbrž "sejmarski" zaradi tega, ker nas spomni na sejem v Ljutomeru in na prve metre
               slovenskega filma, ki je na nek način dal takt filmski proizvodnji. Skratka, nočna
               mora je v tem, da bi mogoče umanjkal človeški faktor, ki bi znal prisluhniti tistemu,
               kar nosi filmski zapis, in sicer, ki bi znal poseči čez našo dolino in nas, kot bi
               dejali paranoiki, porinil koprodukcijski zverinjak. Kakšen koprodukcijski zverinjak?
               Ne sme nas biti strah. Ne sme nas biti strah mreženja in pretakanja, to so dejstva
               današnjega sveta. In na drugih področjih so to zelo realna in odzivna dejstva. Ni
               res, da nam sodelovanje več odnese kot prinese, kot je bilo zapisano. Nič, prav nič
               ne prinese zgolj tistim, ki se bojijo sveta in ki so najbolj zadovoljni v domačem, če
               citiram, "zverinjaku". Snovalci zakona ne preglašamo, ne trobimo, nismo brez
               argumentov in brez posluha. V nadaljevanju jih lahko še detajlneje razložimo. Konec
               koncev so nekatera vprašanja zelo pravna in zapletena in zanikajo kakšno intenco, ki
               je bila zapisana bodisi v programih, ki ste jih poslali ob javni razpravi in so bile
               študije zelo zanimive, bodisi v drugih prispevkih, ki ste jih dajali, ne samo ob tej
               razpravi, ampak vseskozi, odkar delate. Osebno mislim, da bomo še enkrat poslušali,
               kje vidite alternative, ki so tiste alternative, ki smo jih mi morda spregledali, in
               ki so tiste alternative v okviru sistema, ki velja za Republiko Slovenijo in Evropsko
               unijo. Če je alternativa zgolj v pomanjkanju pravljice, kot je bilo zapisano, se
               pravi, denarja, za slovensko kinematografijo, potem pogovor ne bo zmogel čez
               razmislek, da živimo v klavnici slovenske kinematografije. Rečeno je bilo, da se
                  <stage type="mag"/><stage xml:id="SDT5-OZKŠŠIM-Javna-002-2010-06-28.stage20">(Nadaljevanje)</stage> sredstva poskušajo tudi s
               tem zakonom povečati. Rečeno je bilo, da se znotraj proračuna tega mandata, potem ko
               se je nevladni sektor približal javnemu sektorju, deloma s popravki proračuna v tem
               prvem delu mandata, da se s filmom želimo drugače soočati. Ampak prvi in edini pogoj
               je, da se Filmski sklad, ki mu je potekel čas mandata, spremeni in da se začne vrteti
               druga zgodba, ki je lahko alternativa oziroma izboljšava znotraj Slovenskega
               filmskega centra, kot je predlagan in kot ga boste, zna biti, dogradili tudi s
               svojimi pripombami tekom današnje javne predstavitve mnenj. Hvala.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp3">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospe ministrici Majdi Širca Ravnikar.</p>
               <p>Ker sta se gospoda Vojko Stopar in dr. Stojan Pelko odločila, da bosta posegala v
               razpravo med posameznimi razpravljavci, prehajamo na razpravo prijavljenih.</p>
               <p>Najprej dajem besedo gospodu Igorju Koršiču, za njim bo dobil besedo gospod Martin
               Srebotnjak. Izvolite, gospod Koršič.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp4">

               <speaker>IGOR KORŠIČ:</speaker>

               <p>Spoštovana predsednica, spoštovani odbor, spoštovane poslanke in poslanci, spoštovana
               ministrica s sodelavci, spoštovani kolegi! Hvala za priložnost, da lahko razložim
               nekaj načelnih stališč Društva slovenskih filmskih ustvarjalcev do Predloga zakona o
               Slovenskem filmskem centru.</p>
               <p>Prvič. Enotna stališča vseh strokovnih društev so: da je predlog zakona o filmskem
               centru slab; da ta predlog pomeni nadaljevanje agonije slovenske kinematografije; da
               ta predlog ni plod kakovostne analize obstoječega stanja; da ta predlog rešuje zgolj
               neko državnopravno zagato. O reševanju te pravne zagate nimamo nobenih dvomov. Nihče
               od ni na kakršenkoli način oporekal, da je, ker zakon v to sili, treba statusno
               obliko tega, kar je zdaj Filmski sklad, spremeniti. Nadalje so naša stališča
               poenotena, da ta predlog služi zavajanju, da Ministrstvo za kulturo končuje 20-letno
               vladno nasprotovanje slovenski kinematografiji. Izjemi sta bili le minister Šeligo in
               ministrica Rihterjeva; sicer vam bodo podrobnosti o tem gotovo opisali kolegi, ki so
               specialisti. Enotni smo, da ni res, da bi bili mi kot zainteresirana javnost, zato
               ker naj bi bili ustrahovani, ranjeni, podlegli umetnim strahovom in šumom, ker da je
               predloženo za nas novo in je pri nas po domnevni enoletni razpravi še vedno prisotno
               nerazumevanje. Strinjamo se, da je sicer čisto res, da smo ustrahovani, ogroženi,
               ranjeni, naveličani in tako dalje, kot je povedala ministrica, vendar zaradi tega
               naše razumevanje zakona ni pomanjkljivo. Nasprotno, predlogu smo posvetili veliko
               pozornosti in ga do podrobnosti razumemo. Razen tega se nekateri s to zadevo
               ukvarjamo že vsaj dve desetletji in se v tem času, kar se nas tiče, vložki v tej igri
               niso prav nič spremenili - mi zahtevamo reformo, Ministrstvo za kulturo ji
               nasprotuje. Poenoteni smo, da ni res, da si mi želimo tak zakon, ker bi želeli,
               citiram, "molsti že zelo suho kravo", in da menimo, da bi za nas bil najboljši zakon
               na področju filma proračun, proračunski zakon, citat ministrice, "zakon o izvrševanju
               proračuna z lepimi številkami". Tu gre, se mi zdi, kar za grdo podtikanje, s katerim
               nas nedobronamerni predvidljivo obmetavajo že desetletja. Predlagamo prav nasprotno,
               mi predlagamo prav nasprotno: gospodarno in vzdržno filmsko politiko, ki je nimamo v
               tem improviziranju, ki se ga gremo dvajset let. Strinjamo se, da je sicer res, da je
               za filmsko politiko primerna urgenca, kot je dejala ministrica, vendar pričujoči
               predlog ne pomeni urgence, ampak kvečjemu hospic za postopno izhiranje slovenske
                  kinematografije.<stage type="mag"/><stage xml:id="SDT5-OZKŠŠIM-Javna-002-2010-06-28.stage22">(Nadaljevanje)</stage> Strinjamo
               se tudi, da ni med nami nobene skepse, kar se tiče izvenproračunskih sredstev.
               Situacija v Sloveniji je pač taka, da imamo malo proračunskih sredstev, nič
               izvenproračunskih sredstev in nič davčnih olajšav. Mi bi z veseljem sprejeli
               izvenproračunska sredstva in smo jih tudi pozdravili, ko ste nam jih v konceptu
               zakona predstavili, ampak potem ste to umaknili in nam prodajate kot izvenproračunska
               sredstva nekaj, kar izvenproračunska sredstva niso.</p>
               <p>Drugič. Zainteresirana javnost se z velikansko večino strinja tudi z naslednjim: da
               je predlog zakona slab zato, ker je bila javna razprava z nami, z zainteresirano
               javnostjo, v preteklem letu in pol popolnoma neustrezna. Da ste nas v tej tako
               imenovani razpravi zavajali, da bo ključno vlogo v upravljanju filmskih ustanov
               odslej igrala stroka in da bodo televizije prispevale v Slovenski filmski center, kot
               je to običaj v ostalih državah Evropske unije. Pokazalo se je, kot ste sami
               ugotovili, da gre za prazne obljube. Da je treba to medresorsko usklajevati,
               uskladiti in izpogajati, to smo mi vedeli v naprej in na to že opozarjamo, mislim, da
               desetletja. Pri nas se pišejo zakoni na pamet in potem je veliko presenečenje, ko se
               lepih zamisli ne da uresničiti, zaradi tega, ker niso usklajene medresorsko in sicer
               s prizadetimi. Kot velik napredek nam ponujate prilagoditev evropskemu pravnemu redu,
               s priznanjem, da je subvencija "subvencija" in ne investicija. Tu bi bilo umestno
               kvečjemu opravičilo Ministrstva za kulturo in države za 20 let, ko sta sklad in
               država javna sredstva obravnavala, kot bi bila lastnika in investitorja.
               Zainteresirana javnost se tudi strinja, da je prav neudeležba stroke v upravljanju
               kinematografije ključni vzrok za kronično agonijo te kinematografije. Strinjamo se,
               da smo v razpravi o predlogu zakona samo na videz razpravljali, saj naših stališč
               praviloma niste upoštevali. Razen tega nas že od nekdaj in tudi tokrat nenehoma
               postavljate pred izvršena dejstva - praviloma dobimo gradiva na mizo dan pred tako
               imenovanim posvetom. Strinjamo se, da to ne velja samo za pričujoči zakon, ampak za
               vse druge zadeve, ki se tičejo kinematografije. Čeprav je res, da nas z Ministrstva
               za kulturo praviloma o svojih načrtih in odločitvah ne obveščajo. Zainteresirana
               javnost se tudi strinja, da so tako na Ministrstvu za kulturo brez vsakega
               posvetovanja s stroko nastavili vrsto uradnikov v nadzornem svetu in upravi Filmskega
               sklada ter na oddelkih, odgovornih za kinematografijo na Ministrstvu za kulturo.
               Nastavili so torej ljudi, ki ne poznajo ali pomanjkljivo poznajo filmsko prakso. Za
               filmske posle niso bili priučeni niti šolani. Pogosto gre za ljudi, ki so celo
               kompromitirani z nestrokovnim in škodljivim delovanjem v preteklosti. Toliko o
               udeležbi stroke v upravljanju. Mi sklepamo po tem, kako bomo udeleženi v upravljanju
               kinematografije v prihodnosti v filmskem centru, po tem, kako smo bili udeleženi v
               posvetovanju z nami v tem preteklem enoletnem, skoraj dveletnem obdobju.</p>
               <p>Strinjamo se tudi, da kar se tiče tega, kako si mi ta dialog, to sodelovanje države
               in stroke, to svetovanje stroke predstavljamo; namreč, to je nekoč že potekalo. Za
               vsako pomembno odločitev so z ministrstva ali sklada uradno pisali na posamezna
               društva in prosili za uradna mnenja. Po razpravi s članstvom ali svojimi upravnimi
               organi so potem društva mnenja uradno podala. Neuradno so dodatno vstopali takrat
               deležniki v stik drug z drugim, zato da je uradno komuniciranje potekalo bolj
               učinkovito. Zdaj je bilo zelo malo uradnega, skoraj nič, neuradnega pa prav tako.</p>
               <p>Tretjič. Zavedamo se, da je Ministrstvo za kulturo v časovni zagati zaradi zakonodaje
               in ne zaradi nas, kot se včasih zdi, da namigujejo, da je treba tu počistiti,
               narediti red in tako naprej. In po tekstu se da večkrat razumeti, kot da ta nered
               ustvarjajo filmski ustvarjalci. Zavedamo se te stiske, da mora zakon <stage type="mag"/><stage xml:id="SDT5-OZKŠŠIM-Javna-002-2010-06-28.stage24">(Nadaljevanje)</stage> biti sprejet do 12. avgusta.
               Ministrstvo za kulturo je v zagati tudi zaradi tega, ker očitno ne želi izvesti
               potrebne korenite reforme kinematografije. Da ne bi Ministrstvo za kulturo in Filmski
               sklad povzročala še večjih težav kinematografiji, kot to že počenjata, bomo
               sodelovali. Ministrstvu bomo pomagali izboljšati ta predlog zakona, čeprav bi bilo
               bolje, da bi bil umaknjen in bi se ministrstvo zares lotilo prave reforme. Tako
               sodelovanje je sicer načelno nesprejemljivo, saj smo mi z njim zaradi nestrokovnega
               dela uradnikov in politikov izgubili že na tisoče delovnih ur, seveda neplačanih in
               izvajanih v neprestanem in nenehnem stresu.</p>
               <p>Četrtič. Pri izboljševanju predloga zakona bomo sodelovali samo pod pogojem, da se
               Ministrstvo za kulturo in Državni zbor Republike Slovenije, ali kdorkoli je že za to
               zadolžen, zavežeta, da nam bosta omogočila takojšnjo izdelavo strateškega načrta za
               razvoj, se pravi, zapoznelo evropeizacijo slovenske kinematografije. Pričakujemo, da
               se bosta Ministrstvo za kulturo in Državni zbor zavezala, da bosta to pripravo
               strateškega načrta in ustrezne zakonodaje zaupala nam, stroki.</p>
               <p>Povedal bom še nekaj osnovnih in splošnih dejstev, glede katerih smo v konfliktu s
               predstavniki države večino od 20 let obstoja samostojne Slovenije.</p>
               <p>Prvič. Že sam obstoj tega spora kaže, da je nekaj hudo narobe v odnosu slovenske
               države do njene kinematografije. Država in filmski ustvarjalci bi namreč morali imeti
               en in isti cilj: urejeno, vzdržno, uspešno, ekonomično kinematografijo. Morali bi
               biti pri tem partnerji, sicer je treba zamenjati predstavnike države ali pa zamenjati
               filmske ustvarjalce, se pravi, nas, ki smo v tem primeru ljudstvo.</p>
               <p>Drugič. Namesto da bi Republika Slovenija svojo kinematografijo razvila, jo je
               najprej skušala ukiniti. Doslej je poskrbela, da smo danes najmanj razvita
               kinematografija v Evropski uniji in širše. Naše društvo je leta 1993, kar se
               sistematično zamolčuje, tudi v uvodu v ta zakon, izsililo proti volji takratnega
               Ministrstva za kulturo Filmski sklad. Dolga leta je ta sklad predstavljal zavidano
               našo prednost pred ostalimi novimi članicami Evropske unije. Ministrstvo za kulturo
               se je potrudilo, da so nas kljub temu v zadnjih šestih letih prehiteli vsi, vključno
               s Hrvaško ter Bosno in Hercegovino.</p>
               <p>Tretjič. Naša država je zapravila fantastično priložnost, ki se nam je ponujala sama
               od sebe, da bi namreč postali vzor ostalim članicam, da bi postali regionalni filmski
               center, kot je danes Sarajevo, in da bi imeli kinematografijo, ki bi nam nosila
               denarce in filmsko umetnost, skratka, zlata jajca. Zdaj pa imamo klopotce.</p>
               <p>Četrtič. Še posebej glede na razmere, v katerih nastaja, je slovenski film
               nadpovprečno uspešen. V primerjavi z ostalo Evropo se ponaša z visoko gledanostjo
               doma in zavidljivo kakovostjo in uspehom na tujih festivalih. Je za državo nadvse
               poceni. Poceni je zato, ker se hrani, se financira z zagnanostjo filmskim
               ustvarjalcev in delavcev.</p>
               <p>Petič. V naši javnosti, posebej politični, prevladuje nasprotno prepričanje, da naša
               država zgledno skrbi za svojo kinematografijo, da je naš film zanič, da je drag in da
               so filmski ustvarjalci tatinski paraziti. Kako je to mogoče? Te mite ustvarjajo
               nekateri, ki se izdajajo za prijatelje slovenskega filma, prisotni so tudi kot namigi
               tako v uvodu v predlog zakona kot v ugovorih, ki so jih imeli predstavniki
               ministrstva v tem zboru. Delno so plod naših lastnih slabosti, ker zaradi pregovorne
               nacionalne zavisti kdaj udarimo po kolegih.</p>
               <p>Šestič. V Sloveniji vrvi od odrešenikov, ki ponujajo odrešitev za domnevno slab
               slovenski film. Žanr in število prodanih vstopnic kot edino merilo kakovosti sta dva
               najbolj žilava evangelija. Osrečili so nas tudi s predlogom, da bi odrešitelj bil sam
               nekdanji minister, če bi le lahko odločal, katere filme naj snemamo in katerih
               ne.</p>
               <p>Sedmič. Našo javnost ti ne-prijatelji slovenskega filma prepričujejo, da tisti, ki se
               že desetletja trudimo za učinkovito in gospodarno organiziranje slovenskega filma,
               želimo zgolj več proračunskih sredstev. Ker je ta subvencija 4,3 milijona, brez Vibe
               - pa ne bom šel v podrobnosti, Danska ima 70 milijonov, Francij ima milijardo 200
               milijonov. <stage type="mag"/> <stage xml:id="SDT5-OZKŠŠIM-Javna-002-2010-06-28.stage26">(Nadaljevanje)</stage> Ta subvencija je
               pri nas v povprečju 10-krat manjša kot v primerljivih evropskih državah in zato, ker
               naš film za razliko od drugod, nima izven proračunskih sredstev in nima davčnih
               olajšav, je tako namigovanje, da filmska srenja, da filmski delavci, filmski
               ustvarjalci v Sloveniji želijo zgolj tak zakon, ki bo pomenil več sredstev, več
               proračunskih sredstev smešno. In vemo kaj se s takim ponavljanjem hoče doseči.</p>
               <p>Sedmič. Največji problem, največja ovira za vse te številne odrešitelje slovenskega
               filma je v dejstvu, da so njihovi predlogi v nasprotju z evropsko filmsko politiko.
               Evropska filmska politika obstaja, le da večina naših prijateljev kinematografije ne
               ve zanjo. Povedal bom na kratko. En primer uspešne filmske reforme. Irska leta 1994.
               Takrat tri milijone prebivalcev, revna, nezaposlena nad 15%, en proračunski film na
               leto, po reformi produkcija večja za 3 tisoč 500%, v industriji dela 36 tisoč ljudi,
               kar ustreza 6 tisoč novim delovnim mestom. To so preverljivi podatki, to je filmska
               reforma in ne to kar se gremo pri nas, kar pri nas prodajamo kot odrešitev
               kinematografije. Povzetek. Zahtevamo celostno, ustrezno, evropsko organizirano in
               učinkovito kinematografijo. Ne delujoče ustanove so posledica nedelovanja državnih
               ustanov in paradržavnih. Ustanove praviloma vodijo ljudje, ki se na film ne spoznajo.
               Filmski sklad ne zna niti poskrbeti za splošne pogoje poslovanja, javni razpisi so
               zanj nedosegljiva umetnost, kaj šele, da bi sklad bil to kar bi moral biti, motor
               slovenske filmske politike. Problem ni v stroki, ampak v dejstvu, da stroki politika
               že dolgo in vztrajno preprečuje, da bi uresničila svoj državni interes razvito in
               učinkovito kinematografijo. Naloga politike je prav nasprotna od te, ki jo izvaja.
               Poskrbeti mora, da bodo namesto nenaklonjenih birokratov za film skrbeli filmski
               profesionalci. S tem pozivam vse, obračam na vlado in na Državni zbor. Hvala
               lepa.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp5">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu Igorju Koršiču z Društva slovenskih filmskih ustvarjalcev. Bila
               sva tako dogovorjena, da bo ta prispevek daljši, ampak za naslednje prispevke pa lepo
               prosim, če bi lahko se držali uvodnega dogovora o sedmih minutah.</p>
               <p>Zdaj dajem besedo gospodu Martinu Srebotnjaku z Društva slovenskih režiserjev,
               pripravi naj se gospod Marko Nabršnik.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp6">

               <speaker>MARTIN SREBOTNJAK:</speaker>

               <p>Hvala lepa. Spoštovani vsi! V Društvu slovenskih režiserjev v svojem mnenju podrobno
               analiziramo težave predloga zakona in nedvoumno nakazujemo nujne popravke predloga.
               Izognili se bomo omembam duševnih stanj. Pojdimo po vrsti po zastavljenih
               vprašanjih.</p>
               <p>AD1. Predlog zakona omogoča ustreznejšo pravno obliko kot je javni sklad, a glede na
               nedorečenosti, neustrezne rešitve in možnosti zlorab, ki jih želi uzakoniti, dvomimo,
               da lahko omogoči nemoteno in kontinuirano opravljanje dejavnosti. To stališče bo iz
               nadaljevanja bolj jasno.</p>
               <p>AD2. Po mnenju Društva slovenskih režiserjev, predlog zakona sestave in pristojnosti
               organov in strokovnih teles agencije ter razmerja med njimi, ne ureja ustrezno.</p>
               <p>Prvič. Vključenost stroke oziroma predstavnikov strokovnih združenj avtorjev in
               producentov organe agencije, predvsem svet, je nezadostna, saj sta le dva od osmih
               članov sveta predstavnika stroke oziroma strokovnih društev. Predlagatelj bi se lahko
               zgledoval po ureditvi Javne agencije za knjigo Republike Slovenije, kjer so v svetu
               kar štirje od sedmih članov predstavniki strokovnih društev ali pa ureditvah v
               državah, ki jih avtorji zakona sami navajajo v sprejemnih dokumentih. Predstavnika
               RTV Slovenije in drugih izdajateljev programov sta v svetu povsem neopravičeno se v
               zloženem predlogu zakona le ti več ne prispevajo sredstva neposredno v proračun
               agencije. Ravno nasprotno, agencija bi morala dobiti svojega predstavnika v nadzornem
               organu RTV Slovenija, ki bi zagotavljal pravilno izvajanje zakonskega določila o
               javnem razpisu. Vlada je predlagala oziroma ministrstvo amandma o katerem se še nismo
               uskladili.</p>
               <p>Drugič. Težava ni le v sestavi sveta, temveč tudi v razmerju med svetom in
               direktorjem. Direktor ima namreč po drugem odstavku 11. člena pravico po zavrnitvi
               ocene strokovno-programskih komisij o veljavnosti njegovih zavrnitev in drugačnih
               programskih odločitev pa ne more glasovati in jih preprečiti niti svet, ki se o njih
               lahko le izreče. To je nesprejemljivo. Direktor bi smel le predlagati drugačne
               programske odločitve svetu, ta pa bi moral imeti pravico, da jih ob neustrezni
               argumentaciji direktorja tudi zavrne.</p>
               <p>Tretjič. Opozoriti je potrebno na pogoj, ki ga mora izpolnjevati oseba, da bi lahko
                  <stage type="mag"/> <stage xml:id="SDT5-OZKŠŠIM-Javna-002-2010-06-28.stage28">(nadaljevanje)</stage> bila imenovana za
               direktorja centra. Po veljavnem zakonu o javnih agencijah je potrebni pogoj za
               direktorja, da ima najmanj 10 let delovnih izkušenj. V predlog zakona se je prikradlo
               določilo, da mora imeti od tega 5 let delovnih izkušenj na delovnih mestih podobne
               zahtevnosti, s čimer se krog možnih kandidatov za direktorja po nepotrebnem krči na
               izjemno ozek nabor ustreznih kandidatov, predvsem pa preprečuje, da bi ti lahko
               izhajali iz filmske stroke. Toliko o kadrovski potenci.</p>
               <p>Četrtič. Pristojnosti agencije nasproti drugim subjektom v avdiovizualnem sektorju,
               na primer izdajateljem programov so, kot trdimo, urejene neustrezno in omogočajo
               zlorabe. To bom pojasnil naprej.</p>
               <p>AD3. Predlog zakona sofinanciranje filmske produkcije ne ureja povsem ustrezno,
               omogoča kršitve ponujenih rešitev ter ne določa preglednih in polno nadzorovanih
               postopkov zunaj proračunskega sofinanciranja.</p>
               <p>Prvič. Predlog zakona daje direktorju centra že omenjeno izjemno moč, da sam oblikuje
               celotno programsko politiko, kar lahko vodi v zlorabo tega položaja.</p>
               <p>Drugič. Predlog zakona po nepotrebnem v 12. členu tolmači opravičenost davka na
               dodano vrednost kot neopravičenega stroška in postavlja film v depreviligiran položaj
               nasproti drugim umetnostim katerih produkcijo sofinancira država. Mnenje, da je
               slovenski film tržno blago, in da lahko prinaša občutne prihodke, ki bi utemeljevali
               takšno tolmačenje, je absurdno, saj to ne velja niti za najbolj gledane slovenske
               filme vseh časov, kaj šele za kratke filme, dokumentarne ali eksperimentalne filme,
               katerih tržna vrednost je zanemarljiva, imajo pa nedvomno izjemen pomen za slovensko
               kulturo. Menimo, da 12. člen, ki govori o opravičenih stroških ne sodi v zakon,
               temveč v splošni akt agencije in ali v razpisne pogoje, zato vztrajamo, da je
               potrebno 12. člen iz zakona odstraniti. Več pomanjkljivosti pri določanju
               financiranja filmske produkcije pa najdemo v 17. členu, ki določa izven proračunsko
               financiranje, zato naj jih podrobneje razložimo in nadaljujemo z alinejami.</p>
               <p>Tretjič. Strokovna društva smo takoj opozorili na umanjkanje nadzora in
               sankcioniranja ne izvedbe javnih razpisov ali nepravilne oziroma po mnenju centra
               neustrezne izvedbe tovrstnih javnih razpisov. Ministrstvo je pripravilo amandma, ki
               ga pozdravljamo, vendar...</p>
               <p>Četrtič, poleg nujne funkcije sankcioniranja neustrezne izvedbe javnih razpisov bi
               morala biti nadzorna vloga centra pri javnih razpisih okrepljena in bolj izkoriščena.
               To pomeni, da bi moral zakon jasno določati, da se ti javni razpisi pri izdajateljih
               programov izvajajo v skladu s posebnimi pravilniki, ki bi jih morala kot regulatorni
               organ potrditi agencija.</p>
               <p>Petič. Ne le to, zakonska določila v 17. členu bi morala tudi preprečevati možne
               zlorabe. Sredstva, ki jih omogočajo preko javnih razpisov, bi izdajatelji programa
               zdaj lahko dejansko ponujali v obliki lastnih storitev. Dejstvo je, da je na primer
               RTV Slovenija doslej pogosto sodelovala pri realizaciji nacionalnega filmskega
               programa, vendar le izjemoma s finančnimi sredstvi. Večinoma je sodelovala z
               uslugami, snemalno tehniko, ...<stage xml:id="SDT5-OZKŠŠIM-Javna-002-2010-06-28.stage29">/Nerazumljivo./</stage>... oglaševanjem, vse ocenjeno po
               internem ceniku. Dikcija o predlogu zakona takšne možnosti interpretacije ne
               izključuje, kar ni sprejemljivo.</p>
               <p>Šestič. Možna je tudi zloraba v vsebinskem oziroma programskem smislu, saj se zaradi
               ohlapne dikcije z uporabo besedice "zlasti" v prvem in drugem odstavku 17. člena
               omogoča, da izdajatelji programov na razpisih sredstev ne namenijo za sofinanciranje
               kinematografskih del, temveč televizijskih del za lasten program, ki pa so jih v
               skladu z veljavno zakonodajo že tako dolžni dajati v produkcijo neodvisnih
               producentov. Zato je nujno, da se iz prvega in drugega odstavka 17. člena črtata
               besedici "zlasti".</p>
               <p>Sedmič. Še vedno menimo, da lahko z ustreznim kreativnim računovodenjem sleherni
               izdajatelj programov, ki naj bi del dobička namenil za javne razpise, poskrbi, da bo
               izkazani dobiček čim manjši, pa tudi recesija lahko ta vir resno ogroža, s tem pa je
               vložek v slovensko kinematografijo iz tega vira lahko zanemarljiv ali celo ničeln.
               Menimo, da bo vsakemu lastniku bolj kot računovodsko izkazana odličnost podjetja
               pomembnejše izogibanje predlaganim zakonskim obveznostim, zato bi bilo edino smiselno
               navezovanje obveznosti na prihodke od tržne dejavnosti.</p>
               <p>AD4. Ker prenos razpisa za AV projekte z Ministrstva za kulturo na agencijo ne bi
               zagotovil večje neodvisnosti sofinanciranja projektov, mu nasprotujemo. Prvič.
               Poudariti moramo, da je redni letni razpis, javni razpis za AV medije eden najbolj
               zajetnih javnih razpisov, ki ga bo institucija, kot je sedanji sklad ali kakršna bo
               bodoča agencija, le stežka izvajala ob vseh ostalih temeljnih nalogah. Na ta način se
               bo sicer navidezno povečal proračun novega centra, dejansko pa bo centru prinesel več
               nalog s povsem drugega področja, zahteva nove zaposlitve in s tem večje trošenje
               denarja z izvedbo novih nalog. Namesto, da bi predlog zakona temeljiteje in
               celoviteje zaobjel slovenski film, se v parcialnem urejevanju slednjega usmerja v
               širjenje področja temeljnih nalog centra.</p>
               <p>Drugič. Ključna težava predvidenega prenosa pa je, da bi to v programskem smislu
               ogrozilo, ne pa povečalo neodvisnost sofinanciranja projektov. Direktor filmskega
               centra lahko z lastnimi obrazložitvami, kar smo že omenili, povsem na svoje roke
               oblikuje celoten filmski in s prenosom razpisa za AV projekte še avdiovizualni
               nacionalni program sofinanciranja projektov.</p>
               <p>AD5. Vprašanje ustrezni ureditvi <stage type="mag"/>
               <stage xml:id="SDT5-OZKŠŠIM-Javna-002-2010-06-28.stage31">(nadaljevanje)</stage> trajnega in nemotenega izvajanja tehnične realizacije slovenskega
               nacionalnega filmskega programa je ključen za slovensko kinematografijo, bi moralo
               biti del državne strategije ureditve filmskega področja. Ta vizija bi morala biti
               jasna že pred pisanjem zakonskega predloga, a te strategije ministrstvo za kulturo
               nima. Zato je toliko bolj šokantno, da predlog zakona niti ne omenja filmskega studia
               Viba film Ljubljana. Nemogoče je tudi na osnovi nekaj minutnih razprav zainteresirane
               javnosti določiti ureditev trajnega in nemotenega izvajanja tehnične realizacije
               nacionalnega filmskega programa. To lahko storimo le ob poglobljeni razpravi s
               podrobnimi analizami o tem kaj je prineslo dosedanje delovanje studia Viba film in
               kaj bi prinesli različni modeli ureditve tega področja. Dokler pa filmska stroka in
               kulturna politika ne dosežeta konsenza, kakšna je najustreznejša organiziranost tega
               javnega servisa, ne moremo pristati na predlog zakona, ki daje na tem področju vladi
               proste roke. Zato vztrajamo, da mora filmski zakon nedvomno opredeliti obveznosti
               tehničnega servisiranja nacionalnega filmskega programa, ki ga zdaj opravlja filmski
               studi Viba film Ljubljana. V kolikor se bo v prihodnosti dialogu filmske stroke in
               kulturne politike s konsenzom izkristalizirala drugačno ureditev tega področja, ki bi
               zahtevala drugačno zakonsko utemeljitev, bo lahko vlada predlagala spremembe določil
               z novelo zakona.</p>
               <p>AD6. Predlog zakona ni v skladu z nacionalnim programom za kulturo niti po svoji
               krovnosti in celovitosti urejevanja področja niti po vsebovanju vizije slovenske
               kinematografije za prihodnje obdobje. NPK sicer nalaga, da se s sprejemom krovnega
               zakona o avdio vizualni kulturi do leta 2010 celovito uredi status ključnih subjektov
               celo nad vizualnem področju. Kot je že zapisano, eden od ključnih subjektov Viba film
               ni omenjen. Če bi bil zakon mišljen kot eden v nizu parcialnih zakonov, ki urejajo
               posamezne ...<stage xml:id="SDT5-OZKŠŠIM-Javna-002-2010-06-28.stage32">/nerazumljivo./</stage>... kinematografije, bi vlada v postopek vložila tudi
               druge zakone ali popravke drugih zakonov, eksplicitno in občutne davčne olajšave in
               podobno. Vse to pa bi morali sloniti na celoviti strategiji ureditve področje
               slovenske industrije, ki je ni. Bom zaključil.</p>
               <p>Podpiramo pripombe Društva filmskih producentov Slovenije, njihovih članov, ki
               nasprotujejo definiciji nizko proračunskeg filma ter drugim njihovim pripombam, ki
               opozarjajo na napačne rešitve v predlogu zakona s stališča produkcije. Našim
               stališčem prilagamo dodatna gradiva in argumente in naj zaključim. Na koncu lahko
               navedeno strnemo vprašanje: Je predlog zakona sploh še mogoče v zakonodajnem postopku
               ustrezno popraviti tako, da bo opravičil svoje poslanstvo in dobre namene? Trdimo, da
               neupoštevanje kateregakoli v tem besedilu navedenega opozorila ali predloga vodi v,
               za slovensko kinematografijo, škodljiv zakon. Hvala.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu Martinu Srebotnjaku. In zdaj dajem besedo gospodu Marku Nabršniku
               iz AGRFT. Na razpravo naj se pripravi gospa Eva Rorm.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp8">

               <speaker>MARKO NABERŠNIK:</speaker>

               <p>Hvala lepa za besedo. Spoštovana gospa predsednica, spoštovana gospa ministrica in
               ostali prisotni! Rad bi v bistvu podal samo moje osebno razmišljanje o zakonu, o
               stanju v slovenski kinematografiji, danes in o tem, kaj bi si mi kot ustvarjalci,
               verjetno tudi vi kot ministrstvo želeli. Se pravi, želeli bi si, da bi nekoč imeli v
               Sloveniji, slovensko kinematografijo v pravem pomenu besede. Nekaj podobnega na
               primer, kot se zgodi v Bosni, ko ministrstvo in ustvarjalci skupaj sodelujejo,
               nastajajo projekti podobni na primer projektu Grbavica. Se pravi, da v bistvu tudi na
               samih festivalih in pri prezentaciji v tujini lahko računamo na neko vzajemno pomoč.
               Ker stanje trenutno v slovenski kinematografiji, mislim jaz ne pričakujem čudeža od
               tega zakona, predloga zakona za slovenski filmski center. V bistvu ga razumem samo
               kot neko osnovo za to, da bo slovenski filmski center deloval, potem pa verjetno nas
               čaka še veliko dela. Ker trenutna situacija v slovenski kinematografiji je takšna, da
               posnamemo dva, tri, največ tri filme uradno od sklada, vse ostalo pa v bistvu
               pomagajo neodvisni producenti že zdaj, na primer VPK, Televizija Slovenija, Arkadena
               in vsi ostali filmi so v bistvu prepuščeni nekemu naključju. Zato bi se jaz želel od
               zakona, čeprav vem, da se to sliši kot nek stereotip, da ste v bistvu v teh prostorih
               dostikrat deležni teh želj, ampak želel bi si, da bi osnovni proračun filmskega
               sklada znašal 10 milijonov evrov. Zakaj 10 milijonov evrov? Ker se mi zdi, da to je
               neka osnova, da filmski sklad lahko deluje kot neko avtonomno, kot neka avtonomna,
               recimo nek avtonomni subjekt, in potem šele pride zraven do učinka to, čemur pravimo
               izven proračunska sredstva. Ker tale znesek, ki ga trenutno sklad ima, je v bistvu
               manjši. Saj pravim, to je malo klišejsko slišati, ampak je manjši od agencije za
               knjigo in manjši od Cankarjevega doma, je manjši od ljubljanske drame, ja manjši od
               opere, baleta in Drame Maribor in tudi manjši od ljubljanske opere in baleta. To ne
               pravim, da imajo te ustanove preveč, samo hočem reči, da <stage type="mag"/> <stage xml:id="SDT5-OZKŠŠIM-Javna-002-2010-06-28.stage34">(nadaljevanje)</stage> od kar je razpadla Jugoslavija in od osamosvojitve
               naprej, se morda dejansko nismo nikoli vprašali koliko Slovenski filmski sklad
               dejansko potrebuje osnovnega proračuna, ker ta znesek, ki ga trenutno imamo, ob
               predpostavki, da se projekti financirajo samo delno, dejansko prihaja do takšnih
               projektov; saj pravim, to tudi vi, gospa ministrica, veste, ker ste dejansko tudi
               delno iz stroke, ker ste prej delali na televiziji, veste, da prihaja do projektov,
               ki se ne morejo več snemati izven Ljubljane, do projektov, ki se bojijo skupinskih in
               masovnih prizorov, do projektov, ki v bistvu neke kostumografije sploh en vključujejo
               več. Meni se zdi, saj pravim, da neka strategija, jaz verjamem, da to ni možno
               znotraj, mogoče, tega zakona, ampak neka strategija znotraj nekaj let, bi se osnovni
               proračun Slovenskega filmskega centra moral povečati.</p>
               <p>Potem druga zadeva. Tak zakon, kot je zdaj, se mi zdi, da to obstoječo, morda se
               motim, tu me lahko popravite, ta obstoječ proračun zmanjšuje, zaradi tega, ker zakon
               izrecno omenja da 20% DDV-ja ni več priznani strošek, ampak postane finančna obveza
               producenta. Potem se mi zdi, da ta proračun, ki je, recimo da je 4,5 milijonov evrov,
               v bistvu se za 20% na nek način posredno zmanjša. Če se motim me popravite.</p>
               <p>Druga zadeva. Ločeni razpisi RTV Slovenija in komercialna televizija, saj pravim RTV
               Slovenija že zdaj na nek način skrbi, že sami ste omenili projekte, kot so Outsider,
               v bistvu slovenska televizija se mi zdi, da se ustvarjalci nanjo obračamo bolj kot
               nujo, podhranjenosti filmskega sklada, dovolj močno v bistvu televizija Slovenija ne
               počela tega, kar počne, v bistvu se mi nanjo obračamo takrat, ko preprosto nekih
               projektov filmski sklad ne more financirati in v bistvu gremo na televizijo prositi
               za naprej. Ker, osnovno se mi zdi, da neka domena nacionalne televizije je zapolniti
               minutažo v stilu serij, nadaljevank, ne pa da prevzema še nacionalna televizija breme
               kinematografije. Zato bi se mi zdelo bolj smiselno ta 2,5%, ki jih predlagate, ki se
               na nek način že zdaj stekajo v celovečerno igrano produkcijo, ki nacionalno
               televizijo dosti stane, glede na to, da se v enem večeru predvaja precej drag
               projekt, bi se mi zdelo bolj smiselno, da se to steka na račun Slovenskega filmskega
               centra. Se mi zdi da še vedno ostane dovolj za nadaljevanke, serije, in da na nek
               način to ne ogroža RTV hiše in niti tam zaposlenih. Ker, kadarkoli pride do igranega
               projekta, nacionalka tako ali tako najema zunanje ljudi, ker sama v bistvu nima
               dovolj kapacitet in na nek način vedno sodeluje z zunanjimi produkcijskimi hišami,
               kar je v bistvu na nek način lapsus. Imamo sklad, hkrati RTV Slovenija in tudi RTV
               Slovenija pri zahtevnih projektih najema zunanje sodelavce. Se mi zdi, da tukaj bi
               morali priti do enega poenotenja.</p>
               <p>Druga zadeva pa, oziroma zadnja zadeva, pa je VIBA Film, zakaj se ustvarjalci
               slovenskega filma, da ni VIBA Film omenjen v tem predlogu. Preprosto zato, ker VIBA
               Film nam veliko pomeni, to je naša edina realna vrednost od slovenskih filmarjev. S
               pomočjo VIBE Filma in tam zaposlenih uspešno sodelujemo, zaključujemo projekte, in
               VIBA Film če tega na primer ni, če to slučajno zgubimo, na primer ob predpostavki, da
               bi se kdajkoli v prihodnosti želelo zadevo privatizirati, če se to zgodi, dejansko
               slovenski filmski ustvarjalci v kontekstu nacionalne kinematografije izgubimo enega
               zelo pomembnega partnarja. Zato bi si želeli, da bi v tem zakonu s strani vas, s
               strani vlade, s strani ministrstva imeli neko zagotovilo, da bi VIBA še naprej
               sodelovala pri naših projektih in z nami.</p>
               <p>To je v bistvu vse. Morda bi samo še za zaključek rekel, da ne pričakujemo, niti da
               bomo imeli nemške proračune, francoske proračune, želeli bi si dejansko samo to, da
               bi lahko ustvarili 7, 8 celovečernih filmov v kontekstu nacionalnega programa, ker se
               mi zdi, da je to temelj za kinematografijo. Ker film, 2, 3, to bodo vedno nastali,
               ker vedno se bo našel kakšen zanesenjak, kakšna privatna produkcijska hiša, ki bo
               potem reševala slovenski filmski festival, ampak če bi imeli slovenski filmski
               center, ki bi z osnovnim proračunom moral biti, po mojem mnenju višji, če bi imeli
               to, bi lahko računali na nekaj, kar si v bistvu vsi skupaj želimo, in sicer, da bi se
               dejansko enkrat zgodila slovenska kinematografija, ki bi vsako leto zagotavljala neko
               kontinuiteto in neko maso filmov, ne pa da smo v bistvu vsako leto, ko je slovenski
               filmski festival pred vprašanjem koliko filmov bomo tam gledali.</p>
               <p>Hvala za to, da ste mi dali besedo.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp9">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospodu Marku Naberšniku.<stage type="mag"/>
               <stage xml:id="SDT5-OZKŠŠIM-Javna-002-2010-06-28.stage36">(nadaljevanje)</stage> In zdaj vabim k besedi gospod Evo Rorman, Društvo filmski producenti
               Slovenije. Pripravi pa naj se gospa Ida Weiss.</p>
               <p>Izvolite.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp10">

               <speaker>EVA RORMAN:</speaker>

               <p>Spoštovani.</p>
               <p>Zakaj slovenskih filmov ne bomo več snemali, če bo predlagan zakon sprejet? Zaradi
               izpustitve obveze filmskega studia VIBA Film, da nudi brezplačne tehnične storitve za
               nacionalni filmski program, zaradi napačne definicije nizkoproračunskega filma, kjer
               ni upoštevan predlog stroke, da je to film, katerega predračunska vrednost ne presega
               2 milijona evrov, zaradi določila, da morajo biti filmi dokončani najkasneje do konca
               naslednjega proračunskega leta, kar je v praksi neizvedljivo, zaradi omejitve, da
               agencija sofinancira največ do 80% vseh izkazanih upravičenih stroškov, zaradi
               zahteve, da je prijavitelj dolžan agenciji pred vsakim izplačilom dostaviti
               specificirano poročilo o vseh stroških projekta, s čimer se ukinja sedanje prvo
               izplačilo v obliki avansa in onemogoča realizacija filmov ter sklepanje
               koprodukcijskih pogodb z domačimi in tujimi partnerji, ki bi sicer sodelovali pri
               realizaciji oziroma sofinanciranju filmov, zaradi določila v zvezi z davkom na dodano
               vrednost.</p>
               <p>V nadaljevanju bom pojasnila problem povezan z DDV-jem, ki ga definira 12. člen, ki
               se glasi: "Davek na dodano vrednost ni upravičen strošek, razen za zavezance, ki
               nimajo pravice do odbitka vstopnega DDV." DDV se priznava kot upravičen strošek torej
               tistim pravnim osebam, ki niso zavezanci za plačilo DDV-ja, ker njihov obdavčljiv
               promet ne presega 25 tisoč evrov leto, producenti so v praksi zelo redki, jaz osebno
               ne poznam nikogar. Prav tako DDV ne bo predstavljal problema za tista podjetja, ki
               DDV 100% poračunavajo, to pa pomeni, da v praksi opravljajo poleg filmske produkcije
               še zlasti in predvsem druge pridobitne dejavnosti, kot so: snemanje reklam, TV oddaj,
               TV serij in tako dalje, skratka komercialno produkcijo. Velik del, če ne večina,
               neodvisnih producentov, ki se ukvarjamo s filmsko produkcijo in produkcijo na drugih
               področjih umetniškega ustvarjanja, pa ima pravico do odbitka vstopnega DDV. Zakaj?
               DDV deležno poračunavamo zato, ker imamo dve vrsti prihodkov. Prvič - neobdavčljive,
               to so proračunska sredstva za film, knjige in tako dalje, in drugič - neobdavčljive,
               to so prodaja lastnih proizvodov, na primer filma, revij, knjig in tako dalje.
               Razlika med neobdavčljivimi in obdavčljivimi prihodki pa je osnova za izračun
               odbitnega deleža. Večina neodvisnih producentov ima odbitni delež le nekaj procentov,
               ker naš lastni prihodek od prodaje proizvodov na primer od prodaje filma in tako
               dalje, predstavlja le nekaj zanemarljivih procentov, glede na vse prihodke. Kajti,
               večina naših prihodkov so subvencije oziroma proračunska sredstva.</p>
               <p>Če dovolite, bi navedla samo en primer iz prakse. Če za realizacijo filma plačamo 420
               tisoč evrov računov za materiale in storitve v bruto znesku, kajti vse račune, kot
               vsi ostali državljani plačujemo bruto, znaša DDV, ki ga agencija producentu po
               predlogu zakona ne bo priznala, 70 tisoč evrov. In če je na primer odbitni delež 5%,
               to pomeni, da se pri obračunu DDV-ja pravne osebe upošteva oziroma odbije le 5% od 70
               tisoč evrov plačanega davka, to pa pomeni 3500 evrov. Skratka, razlika nepokritega
               DDV-ja, ki naj bi jo po novem kril producent, znaša 66 tisoč 500 evrov. In zato
               predlagatelja zakona sprašujemo: Kdo bo pokrival to razliko v višini 66 tisoč 500
               evrov? Po predlogu zakona bo namreč ostalo breme neodvisnega producenta, ki jo bo
               moral pokriti z lastnimi sredstvi, kar pa je v praksi popolnoma nemogoče. Nihče od
               neodvisnih producentov namreč ne razpolaga z lastnimi sredstvi oziroma prihodki v
               takšnih višinah, to velja tudi za naše evropskega kolege. Večina producentov se
               ukvarja izključno s kulturno umetniško produkcijo, ki ni profitna na nobenem
               področju, še zlasti pa ne na področju filma. Popolnoma nemogoče je tudi, da bi
               producent plačeval DDV iz prihodkov od prodaje filma, ki pripada producentu in ki v
               praksi znaša od približno tisoč do 10 tisoč evrov na film. Navedla bom čisto
               enostavno primer prihodka filma, ki je imel 7 tisoč gledalcev. Od prodane vstopnice,
               znesejo 22 tisoč 700 evrov, od tega, po odbitju deleža prikazovalca, to se pravi
               lastnika kinodvoran, distributerja stroškov distribucije, <stage type="mag"/> <stage xml:id="SDT5-OZKŠŠIM-Javna-002-2010-06-28.stage38">(nadaljevanje)</stage> producentu nakažejo 777 evrov. Vendar je to del, ki ga
               mora producent še razdeliti med svoje koproducente in po starem zakonu o filmskem
               skladu je producentu na koncu ostalo od skoraj 23 tisoč evrov 34. Po novem predlogu
               zakona, po tem, ki je tukaj v obravnavi, pa bo producentu ostalo celo 497. Skratka,
               popolnoma nemogoče je, da bi producenti od prodaje filma lahko plačevali ali
               poračunavali kakršnekoli dajatve v zvezi z DDV-jem. Pomembno pa je tudi še eno
               dejstvo, da film nastaja skozi več proračunskih let, v praksi to pomeni, da račune za
               film, vključno z DDV-jem, plačujemo dve do tri proračunski leti. V treh letih s
               filmom, v teh letih točno, s filmom ne ustvarimo nikakršnega prihodka. Prvi prihodek
               dobimo šele v četrtem proračunskem letu, in sicer najprej 7 mesecev po
               kinematografski premieri. Tudi zaradi tega dejstva je zakonska določba o DDV
               popolnoma neustrezna.</p>
               <p>Ker naj bi bil slovenski filmski center po novem agencija, je zalo zanimiva tudi
               primerjava z Zakonom o javni agenciji za knjigo, ki tako kot film sodi na področje
               kulture. Tovrstnih, zgoraj naštetih restrikcij, določil in zahtev v zvezi z nadzorom,
               višino sofinanciranja in DDV-ja pri knjigi ni. Teh določil ni niti v zakonu o javnih
               agencijah, niti v zakonu o javni agenciji za knjigo, niti v podzakonskih aktih javne
               agencije, kot so sklep o ustanovitvi ali pravilniki. Šele pravilnik o izvedbi
               postopkov javnega poziva in razpisa določa sestavine, ki jih mora vsebovati pogodba,
               to pomeni način nadzora nad zakonito porabo. Skratka, način nadzora, poročanja,
               upravičeni stroški, se pri knjigi določajo v besedilu javnega razpisa oziroma
               besedilu pogodbe. DDV pa kot neupravičen strošek v nobenem od zgoraj naštetih zakonov
               in podzakonskih aktov ni niti omenjen. Zakaj torej predlagatelj ta določila vnaša na
               področje filma?</p>
               <p>Če je cilj predlagatelja zakona, da onemogoči slovenskim avtorjem, da z neodvisnimi
               producenti snemajo slovenske filme, da zaradi sprejema tega zakona neodvisni
               producenti zapremo svoje zavode, podjetja in se prenehamo ukvarjati s filmsko
               produkcijo, da se bodo s produkcijo slovenskih filmov od zdaj dalje ukvarjala le
               profitna podjetja, katerih snemanje filmov ni oziroma vsaj do nedavnega ni bilo
               njihova glavna dejavnost, potem na žalost lahko ugotovimo le, da boste s sprejetjem
               tega zakona to ukinitev slovenske filmske produkcije nedvomno dosegli.</p>
               <p>Hvala lepa.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp11">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospa Evi Rorman. Zelo natančno ste izkoristili svoj čas.</p>
               <p>In zdaj dajem besedo gospe Idi Weiss iz Društva filmskih producentov Slovenije.
               Pripravi naj se gospod Joško Rutar.</p>
               <p>Izvolite.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp12">

               <speaker>IDA WEISS:</speaker>

               <p>Pozdravljeni in spoštovani vsi.</p>
               <p>Jaz pa bi želela predstaviti problem definicije nizkoproračunskega filma, kot ga
               uvaja predlog zakona o slovenskem filmskem centru, javni agenciji. In seveda zakaj?
               Ker je ob tem treba poudariti, da potreba po definiciji nizkoproračunskega filma
               izhaja iz poročila evropske komisije iz leta 2001, v katerem je komisija državno
               pomoč za filmsko produkcijo načeloma omejila na 50% filmskega proračuna. Vendar, ta
               omejitev ne velja za zahtevne na eni in nizkoproračunskega filme na drugi strani,
               kjer lahko državna pomoč znaša tudi 100% posameznega filmskega proračuna. Tudi to je
               posledica te stiske, ki jo Evropa čuti na področju kinematografije in o kateri je
               govorila že gospa ministrica. Ne bom govorila o zahtevnem filmu, ker pač zahtevnega
               filma v naši državi ne poznamo in ga še nikoli nismo naredili, zato se bom
               osredotočila na definicijo nizkoproračunskega filma, za katerega vsaka država zase
               definira kaj je nizkoproračunski film oziroma tudi zahtevni.</p>
               <p>Predlagatelj zakona je k tema dvema kategorijama dodal še žanr otroški in mladinski
               film, in kljub možnosti, da tovrstne filme financira tudi do 100%, določil na največ
               80% sofinanciranja. Ampak, kot izhaja iz definicije nizkoproračunskega filma, ki ga
               določa predlog zakona, bo v praksi le malokateri projekt deležen več kot 50%
               financiranja.</p>
               <p>Naj se vrnem malo nazaj, samo nekaj mesecev. Namreč, do meseca marca, ko so bili v
               veljavi stari splošni pogoji poslovanja filmskega sklada, je bil nizkoproračunski
               film definiran z mejo 1,5 milijona evrov. Novi splošni pogoji poslovanja, ki jih je
               najprej Ministrstvo za kulturo, potem pa še vlada<stage type="mag"/><stage xml:id="SDT5-OZKŠŠIM-Javna-002-2010-06-28.stage40">(nadaljevanje)</stage> sprejela aprila letos, to se pravi, dva meseca nazaj pa
               določajo, da je nizko proračunski film tisti, katerega minuta stane 30 tisoč evrov,
               kar pri povprečni, 90 minutni dolžini celovečernega filma pomeni, 2.7 milijona evrov.
               V predlogu zakona pa nenadoma naletimo na popolnoma nemogočo definicijo proračunskega
               filma, ki pravi, da je to vsak film, katerega proizvodna cena ne presega povprečne
               proizvodnje filma, sofinanciranega iz javnih sredstev v RS v zadnjih petih letih.
               Poleg tega zelo nepraktičnega, vsakoletnega ugotavljanja, koliko to povprečje natanko
               znaša pa je nejasno tudi sama metodologija ugotavljanja tega povprečja. Je to
               povprečje na minuto, na žanr, na obliko sofinanciranja torej ali gre za večinsko
               slovenski film, ali gre za koprodukcijski film, se sem vštevajo tudi filmi, ki so
               bili narejeni z golim entuziazmom, država pa jim je nekaj malega primaknila za
               povečavo na 35 milimetrski filmski trak.</p>
               <p>Če se držimo dikcije člena pomeni, da gre za povprečje vseh teh po dolžini, žanru in
               načinu participacija različnih filmov. Ta metoda pa nas pripelje do katastrofalnega
               podatka, da je, po tem predlogu zakona nizkoproračunski film definiran z cirka 700
               tisoč evri. Ta znesek pa ne predstavlja niti polovice povprečnega predračuna
               slovenskega filma, ki je bil posnet v zadnjih letih. Dejstvo je, da v Sloveniji
               snemamo izključno nizkoproračunske filme in da v 19-ih letih nismo posneli niti enega
               srednje, ali bog ne daj, visoko proračunskega filma. Z eno samo potezo je tako
               predlagatelj sklestil višino, ki definira nizkoproračunski film za štirikrat. Iz 2.7
               milijona evrov kakor je definiran v aktualnih aktih filmskega sklada na 700 tisoč. Še
               enkrat poudarjam, izjemo financiranja nizkoproračunskega filma so vse države EU
               sprejele, zaradi zaščite nacionalnih kinematografij, ki jim lahko le na ta način
               omogočajo obstoj in razvoj, vendar so vse države EU definirale nizkoproračunski film,
               s prvič, konkretnim zneskom in drugič s takim zneskom, ki je dovolj visok, da lahko
               kinematografiji omogočajo zadostno državno podporo.</p>
               <p>Kakšni so motivi predlagatelja zakona glede definicije nizkoproračunskega filma lahko
               samo ugibamo, verjetno pa so varčevalni, saj bodo po tej definiciji vse celovečerno
               igrane filme sofinancirali samo do 50%, to pa pomeni, da jih v praksi najverjetneje
               sploh ne bo in bodo tako privarčevali še teh 50%. Zato strokovna javnost
               predlagatelja zakona ponovno poziva, da uzakoni definicijo, ki pravi, da je
               nizkoproračunski vsak film, katerega predračunska vrednost ne presega 2 milijona
               evrov, saj je s to definicijo neposredno povezana dovoljenja višina sofinanciranja
               filmov s strani agencije, ki ostaja eden in edini vir za sofinanciranje nacionalne
               kinematografije kljub dobrim namenom, da v zakonu dodaja dodatne vire sredstev, ki
               naj bi zagotavljala televizija. Sredstva iz teh virov v praksi vnaša kinematografija
               ne bo deležna. Hvala lepa.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospe Idi Vais. Sedaj dajem besedo gospodu Jožku Rutarju, z Društva
               filmskih producentov Slovenije, pripravi nas je mag. Andreja Rihter.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp14">

               <speaker>JOŽKO RUTAR:</speaker>

               <p>Spoštovani predsedujoči. Spoštovane, poslanke in poslanci. Gospa ministrica. Gospod
               državni sekretar. Kolegice in kolega, ter vsi ostali. K razpravi sem se prijavil, da
               bi povedal par mojih pripomb ..<stage xml:id="SDT5-OZKŠŠIM-Javna-002-2010-06-28.stage41">/Nerazumljivo./</stage>.. Zakona o Slovenskem filmskem centru
               v javni agenciji.</p>
               <p>Agencija Slovenski filmski center naj bi z ustanovitvijo izvrševala nacionalni
               kulturni program na področju filmske in avdiovizualne kulture, kar je tudi zapisano v
               njegovih ciljih. Eden glavnih ciljev med vrsticami je bil tudi, da naj bi se omogočil
               umik vpliva politike iz dela agencije, kar se meni zdi zelo smiselno. Po mojem
               osebnem mnenju in tudi ob mnenju mojih kolegov glede na predlagano sestavo sveta
               agencije, to ne drži, se predlog zakona namenja stroki v svetu samo dva člana od
               osmih, sicer smo dobili v umestnem času že od ministrstva osnutek amandmaja k temu
               členu, ampak o njem še nismo izrecno diskutirali, zato se pač na ta amandma ne moremo
               nasloniti. Zakon agencij nalaga tudi trženje filmskih lokacij na področju Republike
               Slovenije z namenom spodbujanja gospodarskega razvoja ali tako imenovanega <stage type="mag"/><stage xml:id="SDT5-OZKŠŠIM-Javna-002-2010-06-28.stage43">(nadaljevanje)</stage> film commission, vendar pa za ta
               namen zakon ne zagotavlja nikakršnih sredstev niti ne predpisuje, kateri državni
               organi morajo pri tem sodelovati. Film commission je dobrodošla, mi smo ena redkih
               držav, ki je nimamo, vendar brez delovne strategije in opredeljenega sodelovanja z
               ostalimi državnimi organi precej imam tukaj v mislih ministrstvo pristojno za
               gospodarstvo ter organizaciji pristojno za turistični razvoj verjetno to tudi
               slovenska turistična organizacija to ni izvedljivo. V tujini je tovrstna dejavnost
               film commissiona podprta s strani gospodarskega ministrstva, saj se filmske lokacije
               lahko tržijo zgolj s finančnimi sredstvi ali pa z davčnimi spodbudami. Kot primer naj
               navedem recimo bližnjo Furlanijo Julijsko krajino, ki letno namenja cirka 1 milijonov
               evrov za produkcijo, ki snemajo na njihovem področju, pogoj pa je, da tam pri njih
               porabiš dokazljivo 1 petkratnik tega zneska. Zakon tudi med drugim ne predvideva
               možnosti zagotavljanja lokalnih virov financiranja za filmsko produkcijo v Republiki
               Sloveniji. Po raznih študijah lokalni viri financiranju v Evropski uniji dosegajo 20%
               vseh razpoložljivih sredstev za filmsko produkcijo. Tovrstne vire zagotavljajo denimo
               vsa okoliška mesta in dežele, edino Dunajski filmski sklad ima na voljo 12 milijonov
               evrov. Zagreb, Beograd, Sarajevo okoli milijona evrov. Kot sama mesta, da ne govorimo
               o avstrijskih pokrajinah, italijanskih, nemških zveznih deželah, ki imajo vsaka svoj
               lokalni filmski sklad. Poleg tega zakon predpisuje, da na dodano vrednost ni
               opravičen stroške, o čemer je govorila že kolegica Eva pa, čeprav področje davka na
               dodano vrednost po mojem laičnem mnenju ureja Zakon o davku na dodano vrednost in ni
               to predmet urejanja Zakona o filmskem centru. Zakon, ki je imel to možnost pa recimo
               ni uredil druge zadeve v zvezi z davkom in to so davčne spodbude za filmsko
               produkcijo, ki so v tujini praksa za spodbujanje filmske produkcije. Tovrstni zakoni
               so v veljavi na Madžarskem, kjer povrnejo producentu 20% sredstev porabljenih na
               področju države. Italija do 25%, Irske do 28%, Luksemburga do 30%. Pred par tedni pa
               smo prebrali, da je ta zakon uvedla tudi Češka in da ga je Evropska komisija odobrila
               tovrstnim instrumente imajo uveljaviti druge države EU, Belgija, Romunija, Avstrija,
               Nemčija, Francija, itd. Tukaj v rokah imam eno publikacijo, ki jo je izdal evropski
               avdiovizualni laboratorij leta 2006 in sicer se kliče ..<stage xml:id="SDT5-OZKŠŠIM-Javna-002-2010-06-28.stage44">/nerazumljivo./</stage>.. V njej ne
               podrobno obdelanih 25 držav članic in kandidati za članstvo v EU. Slovenija nima
               posebnega poglavja, ker so pač pripravljavci te študije ugotovili, da v Sloveniji
               sredstev s strani televizij za filmsko produkcijo ni zagotovljenih niti zakonsko
               urejenih.</p>
               <p>Skratka, do tega predloga v Sloveniji televizijske hiše niso imele nikakršne
               obveznosti za sofinanciranje filmske produkcije. Lahko pripravljavci zagotovijo, da
               ta zakon to prinaša, vendar pa osnutek zakona ne predpisuje, vsaj za enkrat
               nikakršnih sankcij, v kolikor televizijske hiše tega ne izvedejo, kaj se bo zgodilo.
               Dikcija je, da morajo sredstva nameniti sredstva za izdelavo filmov neodvisnih
               producentov, sprašujem se, ali to pomeni finančna sredstva ali to pomeni tudi deleže
               v kadrih, storitvah in tehnologij, kot je bila praksa do sedaj. Verjetno bo vsaka
               televizija brala zakona tako kot ji bo najbolje odgovarjalo. Ravno tako 18. člen ne
               definira programskih vsebin, ki so lahko predmet razpisa in preko dikcije, zlasti kar
               je poudaril kolega ne precizira, koliko tovrstnih vsebin morajo podpreti. Študija, o
               kateri govorim, ugotavlja vse raznolikosti zakonskih ureditev, ker prevladujejo
               predvsem direktno <stage type="mag"/><stage xml:id="SDT5-OZKŠŠIM-Javna-002-2010-06-28.stage46">(nadaljevanje)</stage> podpora in
               indirektne podpore. Direktne podpore vključujejo lastno produkcijo, koprodukcijo
               direktno financiranje in indirektno podpore pa vključujejo plačila filmskim skladom,
               distribucijskim skladom, inštitutom davka za podporo produkciji prikazovalske velike
               medijske storitve. Nekatere države recimo so to uredile tako, da so obdavčile v
               oglaševalski kolač oziroma čas za namen podpore filmski produkciji. V večini držav je
               pomoč s strani TV hiš vplačani direktno v skladu oziroma v institute. Poleg tega pa v
               razvitih demokracij televizije sodeluje tudi prostovoljno kot koproducenti. Tovrstno
               zapisano opredelitev pa ne zagotavlja nikakršne garancije, da bodo TV hiše direktno
               podporo tudi zagotavljale. Hvala lepa.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp15">

               <speaker>PREDSEDNICA MAG. MAJDA POTRATA:</speaker>

               <p>Hvala. Sedaj vabim k besedi poslanko, mag. Andrejo Rihter. Prijavi pa naj se gospod
               Gregor Pajič. Izvolite.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp16">

               <speaker>MAG. ANDREJA RIHTER:</speaker>

               <p>Hvala za besedo, spoštovana predsednica. Spoštovana ministrica. Državni sekretar s
               sodelavci. Spoštovani ustvarjalci.</p>
               <p>Moja naloga je danes, da vas poslušam in slišim, to je bil tudi predlog in namen, ko
               sem predlagala, da opravimo to javno predstavitev mnenj skupaj s stroko. Izvira
               predvsem iz tega, da je stroka dejala, da ni bila dovolj vključena v nenazadnjo tudi
               pripravo zakona in seveda tudi v nadaljevanje, sprejemanje zakona v Državnem zboru.
               Danes, ko poslušam vidim, je pripravljeno sodelovanja, seveda z zelo jasno začrtanimi
               cilji z vaše strani, na drugi strani pa sem prepričana, da tako ministrica kakor
               državni sekretar, ki vseskozi sodelujeta v igri ali zgodbi po filmu prav tako
               zainteresirana, da pridemo do skupnega cilja. Gospod Milič, ki tukaj sedi je zapisal,
               nobeden zakon še ni rešil nobene prihodnosti v filmu, je pa za to, zelo pristen
               pripomoček in ta pripomoček, ki ga bomo dobili v letošnjem letu zakona pomeni, vsaj
               za mene, da ga uporabljamo vsi tako politika kakor stroka, da pridemo do istega cilja
               na koncu, to pa je, da spoznamo film kot umetnost, kot ustvarjalnost, ki jo vseskozi
               zadnja politika še ni prepoznala in na drugi strani, da prav tako politika in tudi ta
               vlada prepozna, da gre pri filmu prav tako za gospodarsko dejavnost, ki lahko nudi
               nove izzive, nove poklice nenazadnje novo ustvarjalnost. To je že tisto, kar bi si
               sama želela, da bi danes kot eden zaključek spoznali, da je ministrstvo za kulturo
               tukaj danes prisotno veliko premalo, da bi lahko nenazadnje odgovarjalo na vse vaše
               pobude, zato si domišljam, da je iz te naše javne predstavitve naš skupen dogovor ali
               pot, da pridemo do te odločitve, da Vlada, ki jo danes poznamo prepozna, film kot
               umetnost in ustvarjalno, ki ji naj da neko prednost. Prednost, ki jo film v svetovnem
               pomenu ima. Gre za medij, gre za orodje, s katerim neka država ustvarja svojo
               prepoznavnost, nenazadnje kreira, prepoznava svojo kulturno dediščino, svoje navade,
               svoj ritem, svoje življenje. Tukaj ste ustvarjalci že dokazali skozi vrsto let, da
               ste nenazadnje na top lestvici najboljših s svojimi nagradami, s svojimi filmi,
               dokazali, da to zmorete, prepoznala vas je celotna politika. Mislim, da v tej dvorani
               govorimo vsi skoraj isti jezik, imamo vsi isti cilj, pridobiti nenazadnje nova sveža
               sredstva in večjo podporo tudi v državnem proračunu za produkcijo novih filmov in
               novo število filmov, tako kot smo nekoč napisali v nacionalnem programu za kulturo,
               ki nam naj tudi služi za argument sprejetja zakona. Zato je omenjena strategija, ki
               je bila že tukaj tudi podana verjetno v nadaljevanju tista stvar, s katero je
               potrebno računati v sodelovanju stroke in politike, vendar tukaj kot pravim je
               Ministrstvo za kulturo veliko premalo in Ministrstvo za kulturo potrebuje, verjemite
               mi, iz svoje izkušnje partnerstvo v stroki, zato ne vidim nobene bojazni, da do tega
               sodelovanja ne bi prišlo, da film postane toliko prepoznaven, da se v njega vloži
               oziroma da nam služi skupen kapital za vlado in za državo Slovenijo kot tako.
               Poslušam razprave tudi naprej v današnjem dnevu in računam na našo tvornost, <stage type="mag"/> <stage xml:id="SDT5-OZKŠŠIM-Javna-002-2010-06-28.stage48">(nadaljevanje)</stage> sodelovanje, ko bo potrebno v
               nadaljevanju zakona ali časa procedure sprejemati ali se odločati za amandmaje. Nekaj
               poslancev nas sedi danes tukaj z nami in predlagam in tudi vem, da magnetogram nam bo
               zelo, zelo dobro branje in pa tudi podlaga, da do tega pride. Hvala lepa.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp17">

               <speaker>PREDSEDNICA MAG. MAJDA POTRATA:</speaker>

               <p>Hvala lepa mag. Andreji Rihtar. In zdaj dajem besedo gospodu Gregorju Pajiču z
               javnega zavoda Viba film. Pripravi pa se naj gospod Milan Ljubič. Izvolite.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp18">

               <speaker>GREGOR PAJIČ:</speaker>

               <p>Spoštovani.</p>
               <p>Javni zavod filmski studio Viba film je bil iz zdajšnje organizacijske oblike
               ustanovljen leta 2003. Viba film izhaja iz več kot šestdesetletne tradicije
               ustvarjanja slovenskih filmov v njenih različnih organizacijskih oblikah skozi čas. V
               vseh letih je zaposloval praktično vse filmske delavce večih generacij. Danes je Viba
               film nacionalna tehnična filmska baza, ki s tehnično opremo omogoča nastajanje
               nacionalne filmske produkcije. Dolgoročni cilji izhajajo iz poslanstva Viba filma, to
               je trajno izvajanje tehnične realizacije slovenskega nacionalnega filmskega programa,
               ki ga izbira in sofinancira filmski sklad Republike Slovenije. Tehnična realizacija
               zajema izvedbo, snemanje slike in zvoka ter obdelavo posnetega materiala,
               celovečernih in kratko igranih, dokumentarnih in animiranih filmov ob različnih
               izvedbenih tehnikah. Viba film s svojo dejavnostjo spodbuja avdiovizualno kulturo v
               Republiki Sloveniji in tujini.</p>
               <p>V okviru dosedanje javne razprave sta bili zastavljeni dve vprašanji in sicer: Zakaj
               filmsko studio Viba film ni vključen v besedilo zakona o filmskem centru ter kako in
               na kakšen način bo zakon v predlagani obliki vplival na filmski studio Viba film in
               javno službo, ki jo opravlja? Dobili pa smo tudi odgovor da se sklep o ustanovitvi
               Viba filma v delu določenega poslanstva javnega zavoda ni spremenil, da pa bo prav
               gotovo potrebno v prihodnje uskladiti akte zavoda z morebitnimi nujnimi spremembami,
               ki izhajajo iz pravnih podlag za upravljanje javne službe. S temi spremembami v
               javnem zavodu filmski studio Viba film nismo seznanjeni prav tako ne vemo kako bomo v
               okviru sprejetja nove zakonodaje kot je predlagana izvajali nacionalni filmski
               program saj v predlog zakona o filmskem centru in javni agenciji zaenkrat nismo
               vključeni. Po zdaj veljavnih pravilih je filmski studio Viba film naveden kot partner
               v tristranskem odnosu med filmskim skladom, Viba filmom in neodvisnim producentom pri
               izvajanju nacionalnega filmskega programa s sklenjeno tristransko pogodbo.</p>
               <p>Ne vključenost Viba filma v predlog zakona bi po mojem mnenju pomenilo za filmski
               studio Viba film in neodvisne producente nezmožnost izvajanja nacionalnega filmskega
               programa in s tem tudi nujnost drugačnih celovitih rešitev, ki pa jih predlog zakona
               ne vsebuje. Kot direktor filmskega studia Viba film predlagam zakonodajalcu, da v
               okviru postopkov sprejema Zakona o filmskem centru javni agenciji z opredeljenim
               načinom uresničevanja upošteva filmski studio Viba film kot nacionalno filmsko
               tehnično bazo pri izvedbi nacionalnega filmskega programa. Hvala za vašo
               pozornost.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp19">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu Gregorju Pajiču. In zdaj dajem besedo gospodu Milanu Ljubiču Info
               film d.o.o. in za nadaljevanje naj se pripravi gospod Matjaž Žbontar. Izvolite.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp20">

               <speaker>MILAN LJUBIČ:</speaker>

               <p>Hvala lepa, vsem en lep pozdrav.</p>
               <p>Vsi, ki smo se učili voziti avto smo v temu času dobivali navodila, da varna vožnja
               terja pogled naprej pa tudi pogled v retrovizor, nazaj. Občasno pa tudi v levo in
               desno zrcalo zato, če hočemo priti na cilj. Zato menim, da isto velja pri temu
               predpisu in bi opozoril na uvodna določila, ocena stanja in razlogi za sprejem zakona
               kjer je vrsto zgodovinskih netočnosti. Bodisi da nobena punca ni začela spomin na
               svojo ljubezen z drugim fantom in noben moški ne z drugo žensko ampak vedno s prvim.
               Ne vem zakaj smo začeli z drugim celovečernim filmom, ko je prvi, V kraljestvu
               zlatoroga, tipičen odraz razmer v naši filmski družbi, tudi poznejših kajti nastal je
               okviru planinskega društva Skala kot amaterski produkt in kot amaterski filmi veljajo
               praktično vsi filmi prvih štirideset let naše filmske zgodovine od <stage type="mag"/> <stage xml:id="SDT5-OZKŠŠIM-Javna-002-2010-06-28.stage50">(nadaljevanje)</stage> Grosmana leta 1905 pa potem tja do prvih
               slovenskih podjetij.</p>
               <p>Tudi Jakac, tudi Badjura in drugi so delali pravzaprav pretežno na amaterski podlagi.
               Opozarjam na trditev, da se je Viba film pridružila Triglav filmu v začetku
               šestdesetih let, točno je, da se je Viba film pridružila Triglav filmu in film
               servisu sredi petdesetih let, natanko leta 1955. Trditev, da je naslednjih trideset
               let deloval kot producentsko podjetje z državno subvencijo, namreč Viba film, ne
               drži. Državno subvencijo je prejemalo podjetje Triglav film, ki je bilo od države
               ustanovljeno, to je nadaljevanje državnega filmskega podjetja, Viba filmu pa se je
               začelo goditi bolje, ko je na podlagi temeljnega zakona o filmskem prispevku, glej
               Uradni list SFRJ številka 30, z dne 24. julija 1968, zakonsko predpisan filmski
               prispevek, ki ga plačuje gledalec filma, pobira pa kinematograf ob prodaji kino
               vstopnice.</p>
               <p>Ko se je to obdobje izteklo smo prišli leta 1974 v obdobje samoupravljanja, ko so
               bile ustanovljene kulturne skupnosti in smo film financirali iz naših prispevkov, iz
               osebnih dohodkov, ki so bili namenjeni za kulturo. Res pa je, da zgodovina
               slovenskega filma beleži tudi državno subvencijo in sicer je Vlada Republike
               Slovenije nekaterim projektom neposredno nakazala, mimo filmskih podjetij, mimo
               razpisov in mimo oblik dodeljevanja državne pomoči, na primer filmu Bitka na Neretvi
               dvesto milijonov dinarjev nato pa še Sutjeski ravno toliko. A ne skozi filmsko
               podjetje, ne skozi bi rekel nek sistem, ki bi omogočal tudi iz trženja teh filmov
               povratek denarja pač pa neposredno kot subvencijo.</p>
               <p>Glede poglavja strukturne novosti se sprašujem zakaj ne bi med finančne vire prišteli
               oziroma šteli vse uporabnike filma, torej gledalce na vseh ravneh kot to poznajo
               nekatere evropske države; ne samo televizije pač pa tudi kinematografe in nove medije
               kot so Mobitel, Siol, razni kabelski sistemi in tako naprej. Kajti, če pogledamo
               ponudbo Siola ali pa Mobitela kjer lahko na telefonu gledaš film se ta hvali in
               postavlja z desetimi gledanimi ali pa celo najboljšimi slovenskimi filmi, imamo ne
               vem Srečo na vrvici, To so gadje in podobno, nihče pa ni privabljal gledalcev z
               Vrtičkarji ali s Strastmi, ki so televizijski projekti. Razen tega osebno menim, da
               televizije s svojim denarjem lahko res snemajo svoje filme in nadaljevanke ne da bi
               za to potrebovali filmski center ali Zakon o njem. Opozoril bi, da smo nekoč imeli
               neko skrb za skladen razvoj filmske in avdiovizualne dejavnosti, citiram besedilo iz
               predloga zakona namreč to skrb smo pa dosegli z medresorskim sodelovanjem
               izobraževalnega in kulturnega področja na vseh ravneh od osnovne šole do univerze.
               Takšne zasnove v temu predlogu zakona pogrešam.</p>
               <p>Ocena, da ta zakon ne bo imel denarnih posledic na državni proračun mislim da vsak
               zakon slej kot prej pade delno tudi na državni proračun in bo tudi ta. Zato
               predlagam, da se 3. in 4. točka v uvodu preprosto črtata in da ne govorimo ali bodo
               posledice ali ne bodo, ker potem bo nekdo rekel, ja kako, obljubljali ste nam da ne
               bo posledic, zdaj pa so. Zakon, tukaj berem besedilo, zakon ni povezan s pravno
               ureditvijo Evropske unije pa se sprašujem zakaj pa ne? Smo člani Evropske unije,
               hočemo sodelovati z Evropsko unijo... Ali je pa to morda še ena od oblik
               zavlačevanja, da bomo čez pol leta ugotovili, da ta zakon pravzaprav ni povezan z
               Evropsko unijo in ga bomo morali predelovati, kar nam bo spet vzelo <stage type="mag"/> <stage xml:id="SDT5-OZKŠŠIM-Javna-002-2010-06-28.stage52">(nadaljevanje)</stage>toliko časa. Ker smo prej v neki prejšnji
               skupni državi imeli kolikor toliko povezane stvari znotraj Jugoslavije, zdaj, ko smo
               člani Evrope bi lahko tudi to izvajali. Ali obstaja shema tega centra? Kaj bo center
               delal, koliko bo imeli zaposlenih? Sprašujem zato, ker v besedilu vidim, da bodo vsi
               zaposleni iz ene firme šli v drugo. Ker pa se mi zdi, da je filmski center
               pomembnejša oblika od filmskega sklada, da takšno obliko potrebujemo, da potrebujemo
               tudi boljši predpis se sprašujem ali sedanja kadrovska zasedba filmskega sklada lahko
               avtomatično preide v filmski center in oni že znajo vse o trženju in tako naprej. Jaz
               opozarjam, da smo mi v zadnjem obdobju obliko trženja slovenskih filmov precej
               zanemarili in mislim, da bi bilo prav, da se to revitalizira.</p>
               <p>25. člen, berem: "Vse materialne pravice tržne eksploatacije, ki ob začetku
               veljavnosti tega zakona pripadajo Filmskemu skladu Republike Slovenije, javnemu
               skladu izvršuje agencija." Vem, da se to nanaša na 24. člen Zakona o filmskemu
               skladu, ki pravi, da vsa filmska dediščina VIBA filma in Triglav filma do izteka
               materialnih pravic gre pod upravljanje na filmski sklad. Ampak katere materialne
               pravice tržne eksploatacije so to? Katere pravice so pripadale filmskemu skladu, ker
               so pripadale VIBA filmu? Če smem dokončati bi opozoril. Danes si filmski sklad in
               Arhiv Republike Slovenije lastita filme, ki so sicer nastali v produkciji Triglav
               filma, Film servisa in VIBA filma, a pravice nikoli niso bile v lasti in posesti teh
               podjetij, čeprav je na špici filma znak VIBA film, Triglav film, Film servis in tako
               naprej. Gre za filme, ki so bili izdelani po naročilu in so vse pravice pripadale
               naročniku, izdelal jih je pa VIBA film. Gre za nedokončana avtorska filmska dela,
               sicer iz fonda VIBE in Triglava, za dela katere avtorske pravice niso bile odkupljene
               ali prenesene in VIBA, Triglav, Film servis s tem ni razpolagal, torej ne more danes
               razpolagati filmski sklad ali jutri filmski center, zato opozarjam, da bi bila
               potrebna selektivna obravnava teh pravic. In zakaj je do tega prišlo? Ker je šla VIBA
               1991 leta v likvidacijo, je upravo prevzel likvidacijski upravitelj, ki je zagrabil
               filme in arhiv, to poslal iz nekega začasnega arhiva VIBA filma, kjer so se ta dela
               hranila v Arhiv Republike Slovenije, od tam se to jemlje komur kaj paše, predvsem je
               uporabnik tega televizija in jasno je, da prihaja do primerov, bom citiral zakon, pa
               prosim ne me jemati, da je to ironija. Dogaja se, da imajo takšni primeri finančne
               posledice na državnih proračunih. Zato, ker filmski sklad, Arhiv Slovenije, to so vsi
               organi državnega proračuna. Jaz bi opozoril še pripombo imam na 18. člen, kjer ne v
               besedilu zakona, pač pa v obrazložitvi na koncu piše: "V okviru festivala društvo
               slovenskih filmskih ustvarjalcev podeli nagrado Metod Badjura za življenjsko delo
               filmskega ustvarjalca, ki predstavlja pomemben prispevek k razvoju slovenskega filma.
               Gre za najvišjo častno nagrado Republike Slovenije in društev oziroma združenj
               slovenskih filmskih ustvarjalcev. To besedilo meša funkcijo države in civilne družbe.
               Mislim, da ni smiselno, da državni zakon, čeprav v opombah nalaga filmskemu društvu,
               torej civilni družbi kaj naj počne na slovenskem filmskem festivalu. Ali je smiselno,
               da najvišjo častno nagrado Republike Slovenije, kot pravi zakon,<stage type="mag"/> <stage xml:id="SDT5-OZKŠŠIM-Javna-002-2010-06-28.stage54">(nadaljevanje)</stage> podeljuje društvo ali združenje, ki ima lahko
               tako kot druga društva svojo lastno nagrado? Kajti, potem bi morali nagrado
               ...<stage xml:id="SDT5-OZKŠŠIM-Javna-002-2010-06-28.stage55">/nerazumljivo./</stage>.. in vse to dati notri. Ta problem se preprosto reši, da
               predsednik društva slovenskih filmskih ustvarjalcev stopi v stik s šefom festivala,
               direktorjem in se dogovorita "ti deliš nagrade imenovane VESTA, ali mi lahko podelimo
               to, pa to nagrado v imenu našega stanu in naše stanovske organizacije. Citiram 107.
               člen Zakona o dohodnini: "Dohodnina se ne plačuje od nagrade in priznanja za izjemne
               dosežke na humanitarnem, znanstveno-raziskovalnem, kulturnem, vzgojno-izobraževalnem,
               športu in socialnem področju, če so izpolnjeni naslednji pogoji, jih izplačuje država
               ali ustanova, ki ni povezana oseba ali sedanji, prejšnji ali bodoči delodajalec
               prejemnika in če ne gre za redni dohodek." Kaj sledi iz tega? Če bo filmski center
               tako kot do sedaj filmski sklad podelil to nagrado, je ta nagrada davka prosta tako
               kot po Prešernu in še katera druga. Če pa bo društvo podelilo je takšna obdavčena,
               kajti vsi prejemniki do sedaj v zgodovini Badjurove nagrade smo bili člani tega
               društva in smo v bistvu povezane osebe. Jaz pač ne ugovarjam društvu, ne ugovarjam
               Badjurovi nagradi, ampak pojasnjujem funkcijo državnega organa z društvom in čeprav
               so vse nagrade častne in pozornosti vredne ne vidim vzroka, da se država odpoveduje
               nekemu svojemu priznanju, da jo podeljuje društvo, ker potem ta nivo ni isti.</p>
               <p>20. člen pravi: "Viri financiranja so različni in zajemajo sredstva iz državnega
               proračuna, če zajemna sredstva iz državnega proračuna morajo imeti posledice na
               državni proračun." Ne moreš reči to pa ne. Kakorkoli sežemo v državni proračun neke
               posledice so.</p>
               <p>Jaz sem obljubil gospe Zdenki, da bom besedilu diskusije izročil. Pridružujem se pa
               mnenju gospe mag. Rihterjeve. Nismo tukaj zato, da bi podirali slovenski film,
               podirali zakon, da bi se vračali nekam na staro, tak zakon nam prinaša nekaj več in
               naj bi nam prinesel nekaj boljšega. Jaz sem želel opozoriti na nekatera besedila ali
               določila, ki bi lahko po mojem osebnem mnenju bila bolj dodelana ali pa bolje
               precizirana. Hvala za vaš čas in upam, gospa Potrata, da nisem potratil časa kar
               tako.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp21">

               <speaker>PREDSEDNICA MAG. MAJDA POTRATA:</speaker>

               <p>No, kako je s potrato vemo, ampak recimo da je bil pa vaš končni poziv daleč od tega,
               da bi bil potrata zdravega razuma.</p>
               <p>Zdaj bi gospod Ljubič se vam zahvalila za razpravo. Bi pa povedala, da je Državni
               zbor sprejel 18. junija sklep, da je zakon primeren za nadaljnjo obravnavo, da lahko
               delovno telo in kasneje tudi Državni zbor amandmira samo člene zakone, ne more pa
               besedilno posegati v uvodna določila ali v tiste obrazce, ki sleherni zakon
               spremljajo.</p>
               <p>Zdaj pa dajem besedo državnemu sekretarju, dr. Zoranu Pelku. Izvolite.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp22">

               <speaker>DR. STOJAN PELKO:</speaker>

               <p>Gospa predsedujoča, najlepša hvala. Dali ste mi izvrstno iztočnico za
               nadaljevanje.</p>
               <p>Gospe poslanke in gospodje poslanci, avtorji, režiserji, producenti, kolegi!</p>
               <p>Naš današnji namen je boljše razumevanje, zato mi dovolite, da se samo, preden grem
               po vrsti skozi vprašanja, vendarle dotaknem vprašanja kdo danes komu govori. Zdi se
               mi, da danes pred dvema javnostima, pred najširšo slovensko in pred poslansko
               govorimo tretji, še več, odgovarjamo tretj, strokovni <stage type="mag"/> <stage xml:id="SDT5-OZKŠŠIM-Javna-002-2010-06-28.stage57">(nadaljevanje)</stage> javnosti, vendar ne odgovarjamo kar na počez, ampak
               odgovarjamo na zelo precizno zapovedano vprašanje. In Odbor za kulturo, šolstvo,
               šport in mladino nam je dejansko s tem, ko nam je omogočil to javno predstavitev tudi
               na nek način zakoličil agendo. Zato si bom dovolil na nek način ponoviti vprašanja,
               ki jih je ponovila ministrica, pa tudi gospod Srebotnjak in gospod Koršič, vendar
               morda samo na posameznih poudarkih nekoliko bolj pragmatično pojasniti bodisi kaj smo
               pripravljavci želeli bodisi kje je v izhodišču morda ostalo kaj nedorečenega. In zato
               je važno povedati, da ta proces, tako kot je bilo dvakrat povedano, proces
               sodelovanja traja še ta hip skozi dikcijo amandmajev, ki smo jih pripravili in ki so
               med nami. In zdi se mi, da bomo na nekatere od teh vprašanj, za katere javna
               predstavitev zahteva odgovore, lahko celo že skozi današnje soočanje pojasnili
               nekatere nejasnosti in hkrati tudi nekatera stališča, ki smo jih pripravljavci že
               samo v tem procesu dejansko spremenili. Ker pa je poslanka Rihtarjeva omenila
               pripravljenost sodelovanja bi rad vam, ki niste bili na prvi obravnavi povedal, da ja
               za nas pripravljavce tista prva obravnava bila v bistvu presenetljivo konstruktivna,
               tam, kjer se včasih tudi v tem prostoru krešejo nasprotna mnenja, je bil nek širok
               konsenz kako je treba filmu pomagati in nikoli ne bo konsezualni zakon, ne more biti,
               ampak naša stava je, da bo ta zakon konceptualno dovolj poenoten z vašim in hkrati,
               da bo tisto, ne vem če je prava beseda, bi moral pravnika vprašati, da bo
               kontraktualen<stage xml:id="SDT5-OZKŠŠIM-Javna-002-2010-06-28.stage58">(?)</stage>, da je v njemu zapisano tisto kar se v zakon kot ene vrste družbena
               pogodba sme zapisati, da bi preveč ne zavezal roke vsem prihodnjim podzakonskih aktom
               dogovora. In naš pripravljalni proces tega zakona je bil ravno to dvoje, poiskati nek
               konsenz in hkrati dati jasno kot ministrstvo, Vlada Republike Slovenije vedeti s
               katerimi stvarmi pa v zakonu preprosto ne bomo prišli skozi. Če so torej vprašanja
               zapovedana, je prvo vprašanje ali Predlog zakona o slovenskem filmskem centru določa
               statusno pravno obliko, ki omogoča nemoteno in kontinuirano opravljanje dejavnosti?
               Tukaj se mi zdi, da je konsenz praktično dosežen, na silo sicer, ampak ne med nami,
               ampak po eliminaciji možnih sploh oblik, potem, ko nam odsotnost premoženja ni
               omogočala, da ostane filmski sklad, potem, ko je stališče Ministrstva za kulturo
               bilo, da pripoji to ministrstvu, ni prava rešitev, je bilo preoblikovanje edina
               rešitev in potem, ko so analize v javni zavod ni ustrezen in da u stanova kot oseba
               zasebnega prava ni ustrezna, smo prišli v to agencijo. In če bomo danes uspeli na
               javni predstavitvi mnenj najti konsenz okoli tega kar je bilo še par mesecev nazaj
               ključno konceptualno vprašanje, potem je to že prvi korak k sodelovanju. Agencija po
               našem mnenju omogoča strokovne in razvojne funkcije, omogoča nekaj novega česar sklad
               prej ni imel vpisano v svoji funkciji, to je nadzorna funkcija in v Zakon o
               agencijah, javnih agencijah je vpisana apolitičnost, dobesedno v členu je vpisana
               apolitičnost.</p>
               <p>Drugo vprašanje ali predlog zakona ustrezno ureja sestavo in pristojnosti organov in
               strokovnih teles agencij? Tukaj je treba začeti od spodaj in najprej povedati, da smo
               v dikciji Zakona o strokovnih komisijah prisluhnili javni razpravi, jih omejili na
               manj, kar je bilo opozorilo iz javne razprave ne počnite vendar tega, da boste dali
               notri preveč članov, ker jih cela srenja njima in govorimo o treh članih strokovne
               komisije in celo možnosti spet po parih evropskih fondih zgleda individualnih
               svetovalcev. Potem pride v teh stopnjah pristojnosti direktorja. Tudi tukaj smo
               prisluhnili priporočilu iz javne razprave, da naj vendar ne delamo iz direktorja
               zgolj poslušnega izvrševalca odločitev strokovne komisije, ampak, da mu del
               avtonomije vodenja moramo prepustiti, ampak potem gre pa to še eno stopnjo višje, da
               pa bi preprečili in tukaj so utemeljena opozorila, ampak so vgrajena v sistemu
               varovalke, da pa bi preprečili morebitno avtoritarnost, samopašnost vodstva je tukaj
               odgovornost <stage type="mag"/> <stage xml:id="SDT5-OZKŠŠIM-Javna-002-2010-06-28.stage60">(nadaljevanje)</stage> sveta.
               Odgovornost sveta, ki mu je seveda potrebno znati mnenja argumentirati in če mnenja
               niso argumentirana takšen ...<stage xml:id="SDT5-OZKŠŠIM-Javna-002-2010-06-28.stage61">/Nerazumljivo./</stage>... ni sprejet.</p>
               <p>Tisto, kjer pa so vaša vztrajanja v javni razpravi nam dala za vedeti, da morda v
               sestavi sveta ni vse tako kot bi si želeli je artikulirano danes že v amandma, ki je
               na vaši mizi. Amandma, ki še bolj decidirano zapiše kolikšno število predstavnikov
               stroke je v svetu agencije. Po zgledu nekaterih drugih agencij vendar tudi še z
               jasnejšo zavezo ko se vladno ministrstvo delu nadzora odpoveduje. Tam kjer bo
               vztrajal pa seveda pravni in finančni nadzor skozi člane v svetu agencije. Toda
               močneje kot je zdaj postavljena prisotnost stroke, ki lahko v amandmaju, ki ga
               poznate taksativno praktično pripoznava stroko na univerzi, stroko v javnem zavodu
               RTV, stroko v Vibi in stroko v obeh profesionalnih združenjih, tako, bi rekel z
               avtorskega kot s producentskega stališča, tukaj ne gre. Ali predlog zakona ustrezno
               ureja sofinanciranje filmske produkcije? Tudi tukaj je za razumevanje obeh drugih
               javnosti katerih sem v začetku govoril dobro iti po več plasteh. Eno je status
               subvencije o katerem je danes že bil na nek način izražen kompliment, četudi mislim,
               da opravičila za nazaj ne rabimo delati. To je rešitev, ki je ravno zdaj... Bilo je
               velik govora o absolutni višini posameznega projekta in tukaj mislim, da razprava
               mora biti še odprta. Zato, ker ko en teden slišimo, da je prava nizka proračunska
               vrednost tri milijone, drugi teden dva milijona potem se očitno vidi, da je, bi rekel
               preveč arbitrarna ta odločitev in da je najti merilo kot smo ga predlagali.</p>
               <p>Vendar smo razumeli tako v zadnji razpravi na Ministrstvu za kulturo kot tudi danes,
               da je to zadeva, ki jo razumete kot ogroženo in je bolje odpreti to razpravo, da bi
               slučajno zakonska rešitev ne omejila možnosti, da zapre finančno konstrukcijo. Vendar
               je arbitrarnost cifer, ki so na mizi prevelika, da bi lahko kar tako tukaj danes
               proučevali. Ampak tisto pri čemer bomo pa pripravljavci zakona vztrajali pa je, da
               temeljna razmerja med tem ali je nek projekt financiran 50%, 80% ali skupaj s
               produkcijskimi sredstvi morda celo še več. Zato, ker brez te razlike potem ni razlike
               v spodbujanju posameznih žanrov, posameznih prvih projektov ampak smo dobesedno do
               določene točke pridemo z definicijo nizko proračunskih filmov, od te točke naprej z
               zahtevamo. In potem zakon, ki pa želi spodbujati raznovrstnost, ki želi delati
               razliko med bolj uspešnimi in bolj ranljivimi projekti izgubi to temeljno
               varovanje.</p>
               <p>Ampak zagotovitev ustreznega sofinanciranja pomeni status tega sofinanciranja,
               procent tega sofinanciranja in tisti skupni ...<stage xml:id="SDT5-OZKŠŠIM-Javna-002-2010-06-28.stage62">/Nerazumljivo./</stage>... Ministrstvo je
               tukaj bilo decidirano, da je dvig sredstev za financiranje celovečerne filmske
               produkcije skozi filmski sklad do sedaj in zdaj skozi slovenski filmski center nula.
               In ko je gospa Rihterjeva rekla, da lahko Vlada da prioriteto; najboljši način, da
               Vlada da prioriteto, da to uvrsti med prioritete programskega proračuna. Ampak zato
               je bilo potrebno urediti stvari, da nam ne bo na vsakič, ko pridemo s to prioriteto
               najprej na mizo padlo poročilo proračunskega sodišča. To stroka mora razumeti! Ta
               ureditev sistema, da bi lahko sploh kolegom v Vladi argumentirali kako prioritetno je
               to področje je bilo nujno. In ker poznamo ...<stage xml:id="SDT5-OZKŠŠIM-Javna-002-2010-06-28.stage63">/Nerazumljivo./</stage>... za prihodnje leto da
               te zaveze, ki so bile danes tukaj rečene lahko realiziramo.</p>
               <p>Ampak naj spet samo opozorim kako lažje je v bistvi izpolniti eno zavezo iz
               nacionalnega kulturnega programa, ki govori o sukcesivnem, 3% več na leto, ker živi,
               bi rekel še vedno tisti nacionalni program je živel v prepričanju indeksiranega
               proračuna. Lažje je zdaj, ko pripravljamo programski proračun prepoznati prioritete v
               absolutno bistveno večjih zneskih tako kot so bile do sedaj v temu letu in pol
               mandata pripoznane nekatere projekte. Nekatere na silo zato, ker smo bili v procesih,
               ki jih je bilo potrebno izpolniti, evropska prestolnica kulture, svetovna <stage type="mag"/> <stage xml:id="SDT5-OZKŠŠIM-Javna-002-2010-06-28.stage65">(nadaljevanje)</stage> prestolnica knjige ampak tudi
               tiste, ki so bile sistemske, kot je nevladni sektor. In to pripoznanje prioritete je
               danes v naših lastnih rokah, ker ima kultura svojo razvojno politiko med trinajstimi,
               štirinajstimi razvojnimi politikami. Ampak urejena zakonodaja in brezhibnost v
               prihodnjih ...<stage xml:id="SDT5-OZKŠŠIM-Javna-002-2010-06-28.stage66">/Nerazumljivo./</stage>... Računskemu sodišču je pogoj, da se to zgodi. Če pa
               poslušamo glasove danes v dvorani boste pa videli, da boste nekateri rekli, da je
               dovolj deset milijonov na leto, drugi boste pa rekli petindvajset milijonov. Tukaj je
               pa seveda faktor tudi kaj lahko. In zgornja meja pa je, žal, proračun Ministrstva za
               kulturo Republike Slovenije. Tukaj po tujih proračunih ne moremo posegati, lahko pa
               in to me pelje k drugemu, lahko pa izven proračunskih virih. In vprašanje zagotovitve
               ustreznega sofinanciranja gre torej od posameznega projekta do te krovne vsote.</p>
               <p>Dovolite mi še za, samo hitreje, da ne jemljem preveč časa, postavim tri vprašanja;
               ali bo prenos razpisa zavoda za avdiovizualne projekte iz Ministrstva za kulturo na
               agencijo zagotovil večjo neodvisnost? Naša analiza je, da ocenjujete delo ave sklada
               na ministrstvu kot dobro, zato ker prvič, so mu bili zagotovljeni dodatni finančni
               viri, ker je bil pregleden razpis, ker je imel kompetentno strokovno komisijo, ker je
               bil celo tehnološko nekoliko sodobneje procesiran kot drugi razpisi, ker so si člani
               komisije lahko pomagali z nekoliko bolj sodobno tehnologijo in končno, ker ni bilo
               vmešavanja s strani vodstva. Ampak naša stava je, da vseh teh pet procesov kot dobre
               prakse raje prenesemo tja, kjer bodo okužili, v narekovajih, nekatere ne doslej
               brezhibne prakse kot da samo zato, ker je ta dober ostane tukaj in ostane na "dohva
               truke"<stage xml:id="SDT5-OZKŠŠIM-Javna-002-2010-06-28.stage67">(?)</stage>, kot bi rekli morebitnim političnim ambicijam. Ne, slovenski filmski center
               z različnimi strokovnimi komisijami ampak z enotnim vodenjem, gospod Cebelnjak<stage xml:id="SDT5-OZKŠŠIM-Javna-002-2010-06-28.stage68">(?)</stage>, vi
               imate prav. Z enotno odgovornostjo vodenja vendar z nadzorom sveta, ki ve kaj pomeni
               avdiovizualni sklad in, kaj pomeni celovečerna filmska produkcija omogoča zgoščanje
               kapacitet ne pa enoumno. Zakaj? Zato, ker se te dobre prakse, ker jih bomo zahtevali
               na slovenskem filmskem centru preko naših članov sveta in verjamem, da bo stroka za
               tisto za kar na Ministrstvu za kulturo zadovoljna z razpisom znala tudi zahtevati
               preko svojih predstavnikov v novo ustanovljeni slovenski filmski center.</p>
               <p>Kakor urediti trajno in nemoteno izvajanje tehnične realizacije slovenskega
               nacionalnega filmskega programa? To je eden od tistih segmentov kjer smo v umestnem
               procesu, če tako rečem, z amandmajem poskušali razbliniti dvome. To smo storili,
               nisem posebej poudaril, s sankcijami pri neizpolnjevanju televizijskih obveznosti, to
               smo storili z amandmajem pri sestavi sveta in to smo storili tukaj. Naša dikcija, ki
               jo poznate je napisana, upam si reči dovolj spretno, da ne izziva velikih dvomov o
               morebitnih državnih pomočeh in hkrati vendarle dovolj precizno, da je popolnoma jasno
               kako se s kandidiranjem na razpisu za slovenski filmski center tudi lahko računa na
               produkcijo javnega zavoda katerega poslanstvo je omogočanje te produkcije.</p>
               <p>In končno, morda vsebinsko najbolj kompleksno ampak danes že velikokrat povedano,
               skladno z nacionalnim programom za kulturo. Privilegij ali pa če hočete muka aktualne
               ekipe na ministrstvu, da je lahko primerjala rešitve treh zakonov, ki so v različnih
               fazah priprave; Zakon o RTV, Zakon o slovenskem filmskem centru in Zakon o medijih,
               ki implementira zahteve evropske avdiovizualne direktive. S temi termi
               komplementarnimi zakoni se izpolnjujejo taksativno našteti cilji v nacionalnem
               programu za kulturo. Da se oblikuje skladno in razvojno naravnan sistem filmskega in
               avdiovizualnega programa. Da se zagotavlja obseg produkcije, da se vključuje
               strokovna javnost, da se uvajajo nove tehnologije, da se ne pozabi na izobraževanje.
               Naša stava je in večkrat ponovljena že, ni enega samega krovnega zakona je pa enotna
               vizija, ki stavi na osnovno stavbo, ki se ji reče slovenski filmski <stage type="mag"/> <stage xml:id="SDT5-OZKŠŠIM-Javna-002-2010-06-28.stage70">(nadaljevanje)</stage> center in so razmerja med to stavbo in
               drugimi stavbami in so zakonske osnove, zato da so ta razmerja postavljena na novih
               temeljih.</p>
               <p>Zaključujem ta svoj nastop gospa predsednica, samo s povzetkom, ki umešča amandmaje,
               ki so v teh zadnjih štirinajstih dnevih med nami potovali zato, ker mi je pomembno,
               da tudi poslanci, ki so nas na prvi obravnavi zavezali k tej javni predstavitvi in k
               nadaljevanju dialoga, vedo kaj se je v vmesnem času zgodilo. Amandmaji so
               artikulirani glede sestave sveta in še bolj jasno zavezujejo pripravljavce zakona
               kako velik prostor odpira stroki, amandmaje artikulira glede sankcije, ki jih fašejo
               televizije, če ne izpolnjujejo svojih novih zakonskih obvez. Amandmaji so
               artikulirani glede stika z Viba film in celo en amandma je notri, ki je bil mimogrede
               omenjen, da lahko to koledarsko leto zakomplicira dveletni produkcijski ciklus in v
               bistvu upal bi se mu reči redakcijski popravek. Zavedamo se, da sta bili skozi to
               razpravo bili odprti dve definiciji, ki nista še zaprti; nizko proračunska in
               zahtevnega filma. Težko bomo znotraj obstoječe in finančne in davčne zakonodaje
               karkoli premaknili v razumevanje DDV-ja in težko nas boste prepričali, da je AVE
               sklad bolj doma na ministrstvu kot na novi inštituciji slovenskega filmskega centra,
               ki hoče celovito osnovati filmski in avdiovizualni program. Hvala.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp23">

               <speaker>PREDSEDNICA MAG. MAJDA POTRATA:</speaker>

               <p>Hvala gospod državni sekretar. Saj če boste hoteli še besedo se boste pa javili k
               njej. Zdaj dajem pa besedo gospodu Matjažu Žbontarju z gospodarskega interesnega
               združenja slovenske neodvisne avdiovizualne produkcije. Pripravi pa naj se gospa
               Matejka Tovornik z Ministrstva za finance. Izvolite.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp24">

               <speaker>MATJAŽ ŽBONTAR:</speaker>

               <p>Dober dan vsem in še posebej vam predsednica in gospa ministrica.</p>
               <p>Tudi mi smatramo, da je zakon kar slab, način komuniciranja pa še slabši. Počutimo se
               zelo izključene, ker recimo na pripombe, ki smo jih že dajali na Ministrstvu za
               kulturo nismo dobili popolnoma nikakršnega odziva. Predvsem pa gre za nekaj stvari,
               ki so zelo nejasne. Financiranje nacionalne televizije in komercialnih televizij se
               mi zdi popolnoma nedorečeno in zelo, zelo sporno zaradi tega, ker prvič ni še sprejet
               Zakon o medijih, drugič ni sprejet Zakon o RTV, ki bi natančno to opredelil in
               določil. Naj že zdaj na začetku poudarim, da je ravno danes bil članek o tem, da je
               to že drugo opozorilo evropske skupnosti, da Slovenija zamuja z novo medijsko
               zakonodajo, ki bi jo morala pripraviti že do konca leta 2009.</p>
               <p>Zakon o centru pa zaradi tega tudi ni in ne more biti kompatibilen, če ne vemo kakšen
               bo Zakon o medijih. Namreč v Zakonu o medijih se lahko jasno in točno specificira
               šele kolikšne kvote mora kdo izpolniti in potem tudi to kdo je tisti, ki jih
               kontrolira in kakšne sankcije so za tistega, ki jih kontrolira. Tega dokler ne bo
               jasno zapisano v Zakonu o medijih pač ne bomo mogli vedeti. Jaz osebno sem takrat vam
               že povedal, da bi rad našel tistega junaka, ki bo uspel od komercialne televizije
               dobiti 5% teh sredstev za filmski center in na koncu se je izkazalo, da ta denar ne
               pristane v eni vreči ampak v treh vrečah. V tej vreči od vsake televizije posebej, od
               izdajateljev, medijev nacionalnega in komercialnega pomena jih je pa mogoče prisiliti
               edino in izključno samo z Zakonom o medijih, ki jih bo tudi sankcioniral in ki bo
               imel možnost vplivati na njihov ne odziv.</p>
               <p>Na ta način mislim, da se tudi ponavlja enak miselni vzorec kot pri Zakonu o RTV.
               Tudi tam nismo mogli nikakor priti do vpliva o programskem svetu kot tudi <stage type="mag"/> <stage xml:id="SDT5-OZKŠŠIM-Javna-002-2010-06-28.stage72">(nadaljevanje)</stage> tukaj ne na začetku, kot sem
               izvedel ampak zdaj se pa stvari spreminjajo z amandmaji. In to pozdravljamo. Glede
               Vibe bi pripomnil to, da si je potrebno naliti čistega vina saj je potrebno čisto
               jasno povedati, da v nekem bodočem času izpade delež sredstev ki ga dobi producent v
               obliki storitev in uslug skupaj s 50% je to dodatno nov finančni udarec filmu,
               dotolče pa ga še 20% DDV-ja, ki ni priznan kot strošek.</p>
               <p>Avdiovizualni razpis ne zagotavlja večje neodvisnosti, če je nekje drugje kot pa na
               Ministrstvu za kulturo zaradi tega, ker smo imeli v prejšnjem mandatu eklatanten
               primer kjer je imela ena oseba v osebi direktorata za medije na Ministrstvu za
               kulturo in predsednika nadzornega sveta filmskega sklada in tudi na koncu VD
               direktorja filmskega sklada v eni osebi. To je nekaj kar se lahko tudi v primeru, da
               se prenese avdiovizualni sklad na filmski center že spet zgodi, če je volja takšna
               tistih, ki so na oblasti. Mene ekstremno čudi, ker se tolikokrat omenja Računsko
               sodišče, da na Ministrstvu za kulturo še vedno delajo tisti pravniki, ki so to vse
               omogočili, da se je sploh začela vsa ta polemika okoli tega in da tisti uradniki še
               vedno tam sedijo čeprav bi morali biti po krivdi in iz krivdnih razlogov razrešeni že
               zdavnaj.</p>
               <p>Enako se mi zdi tudi na RTV Slovenija, iščete velike, ne vem kakšne odškodnine za
               nekoga, direktorja konkretno. Vsekakor pa do tega sploh ne bi mogli priti, če bi vi
               vzeli samo dopis, ki smo ga dobili od APEK-a in za katerega smo rabili eno leto in v
               katerem piše jasno in glasno, da RTV Slovenija ne izpolnjuje letnih kvot, kot bi jih
               morala. To je bil zadosten razlog plus ta razlog, ki ga je doživel tudi gospod
               predsednik sklada, zdaj gospod Kadunc, ki je rabil štiri leta, da še vedno ni prišel
               do odločitve ali je tista oseba imela takrat vse in izpolnjevala vse pogoje kot jih
               je bilo potrebno. Se pravi, da problem natančno lahko lociramo v Ministrstvu za
               kulturo, ki ne procesira te anomalije na katere že cel čas opozarjamo. Ko je bil
               prejšnji Zakon o medijih napisan, gospod Grimsov zakon kot ga imenujete je bila tam v
               glavnem samo ena sporna točka, problem pa je bil v tem, da so pisci tega zakona ta
               zakon v tistem trenutku, ko so ga napisali zapustili tako da je to postalo zapuščeno
               dete brez kontrole.</p>
               <p>Problem vidim edino v nadzornih organih za vse te stvari o katerih se pogovarjamo;
               APEK-u je potrebno dati jasno funkcijo. Če se meša filmski center z odvisnostjo od
               RTV zakon in od medijskega zakona morajo biti že vnaprej popolnoma jasno
               vzpostavljena pravila igre in tudi nadzora. Tukaj vidim glavni problem v temu novemu
               zakonu, ki je v teh stvareh kako dobiti in priti do novega denarja zelo, zelo
               pavšalen in v zraku. Hvala lepa.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp25">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu Matjažu Žbontarju. Zdaj dajem besedo gospe Matejki Tovornik z
               Ministrstva za finance, pripravi pa naj se gospod Igor Prasel.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp26">

               <speaker>MATEJKA TOVORNIK:</speaker>

               <p>Pozdravljeni.</p>
               <p>Kar nekajkrat danes se je izpostavila problematika davka na dodano vrednost kot
               upravičenega oziroma neupravičenega stroška zato bi rada v bistvu pojasnila kako je
               zdaj to s tem.<stage type="mag"/><stage xml:id="SDT5-OZKŠŠIM-Javna-002-2010-06-28.stage74">(Nadaljevanje)</stage> Glede te
               določbe v 12. členu, da davek na dodano vrednost ni upravičen strošek, razen za
               zavezance, ki nimajo pravice do odbitka vstopnega davka na dodano vrednost, se po
               mnenju Ministrstva za finance lahko tudi črta iz predloga 12. člena, vendar to ne bo
               bistveno spremenilo dejanske izvedbe sofinanciranja teh projektov za filmske
               producente. Namreč, zakaj. Davek na dodano vrednost je neupravičen strošek vedno
               takrat, kadar je v sistemu DDV odbiten. To pomeni, da producent, ki je identificiran
               za namene DDV, ima pravico do odbitka DDV, ki ga uveljavlja preko obračuna DDV in ga
               zahteva od države kot vračilo DDV po obračunu oziroma si zmanjšuje svojo davčno
               obveznost. Davčni zavezanci, ki pa niso identificirani za namene DDV, ti pa tega DDV
               ne morejo uveljavljati na način vračila preko obračuna DDV, ker ga pač ne oddajajo,
               ga ne izpolnjujejo, ampak je to njihove strošek poslovanja. In v tem primeru dejansko
               ta DDV je upravičen strošek in se bo tudi verjetno pri tem sofinanciranju od strani
               agencije priznal kot upravičen strošek.</p>
               <p>Potem je bilo izpostavljeno še vprašanje odbitnega deleža, se pravi, kadar opravlja -
               vsaj tako sem vas, gospa, razumela - neobdavčljivo in obdavčljivo dejavnost. V tem
               primeru se odbitnega deleža niti ne izračunava. Po Zakonu o davku na dodano vrednost
               se odbitni delež izračunava samo v primeru, ko bi producent opravljal oproščeno in
               obdavčeno dejavnost. Oproščena je mišljena tista, ki je z Zakonom o davku na dodano
               vrednost določena kot oproščena dejavnost; na primer, da bi imel producent neke
               poslovne prostore, pa bi jih dajal v najem, ki je v osnovi oproščen, bi imel
               oproščeno dejavnost plus še obdavčeno. In v tem primeru bi se izračunaval odbitni
               delež. Vendar glede na to, da gre tu za sofinanciranje projektov s področja filmskih
               in avdiovizualnih dejavnosti, je to vse predmet obdavčitve z DDV. V tem primeru tak
               producent, če na primer prejme subvencijo, se ta subvencija ne bo vključevala v
               imenovalec za izračun odbitnega deleža, ker v bistvu ne zmanjšuje nobenega odbitka,
               ampak ima lahko on normalno še naprej 100% odbitek; to imamo v 104. členu pravilnika
               tudi izrecno napisano, Pravilnika o izvajanju Zakona o davku na dodano vrednost. Se
               pravi, subvencija kot taka bi se vključila v izračun odbitnega deleža samo v tistem
               primeru, ko bi producent opravljal hkrati obdavčeno in oproščeno dejavnost. Vendar
               mislim, da tu ne gre za te primere.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp27">

               <speaker>PREDSEDNICA MAG. MAJDA POTRATA:</speaker>

               <p><stage xml:id="SDT5-OZKŠŠIM-Javna-002-2010-06-28.stage75">/Oglašanje v ozadju./</stage> Ne, oprostite, ne moremo tako. Gospa Matejka Tovornik ima zdaj
               besedo, pa če, prosim, vi to razložite tako, kot ste sprejeli.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp28">

               <speaker>MATEJKA TOVORNIK:</speaker>

               <p>Tako, no. V glavnem, zdaj sem razložila zadeve, kot so določene z Zakonom o davku na
               dodano vrednost. To pomeni, da dejansko ni treba, da bi bila v tem zakonu tudi ta
               določba, ni pa v nasprotju z našim zakonom. Tako da to je pač odločitev, ali bo
               ostala ali ne, je pač enaka obravnava tega sofinanciranja za naprej. Toliko
               zaenkrat.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp29">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Slišali smo to stališče. Mislim, da je čas za dogovarjanje in ugotavljanje tega, kako
               bo ostalo zapisano v zakonu na strani dogovarjanja pripravljavcev zakona,
               Zakonodajno-pravne službe in razpravljavcev doslej. Hvala torej gospe Matejki
               Tovornik.</p>
               <p>Zdaj dajem besedo gospodu Igorju Praselu z Mednarodnega festivala animiranega filma
               Animateka. Pripravi naj se gospod mag. Branko Grims. Izvolite.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp30">

               <speaker>IGOR PRASSEL:</speaker>

               <p>Spoštovana predsednica odbora, ministrica, oba prisotna poslanca, spoštovani
               magnetogram!</p>
               <p>V bistvu nisem član nobenega združenja, na žalost, kajti organizatorji filmskih
               festivalov v Sloveniji smo nekako prepuščeni samim sebi, da se nam ne uspe združevati
               in svojih misli oblikovati. Sem pa tu prisoten, <stage type="mag"/><stage xml:id="SDT5-OZKŠŠIM-Javna-002-2010-06-28.stage77">(Nadaljevanje)</stage> da nekaj nujnega povem in da se mogoče z neko rešilno
               bilko reši še, kar se da, čeprav, kolikor razumem, zelo težko, da še kakšen amandma
               nastane v tej debati, upam da, zato smo tudi tukaj.</p>
               <p>Povedal bi, da ni Viba film v tem predlogu zakona samo enkrat omenjen v pisanju,
               ampak predvsem filmski festivali kot taki. Razen festivala slovenskega filma, ki mu
               je posvečen poseben člen, to je 18. člen, drugih festivalov v Sloveniji ni
               predvidenih za sofinanciranje s strani novega inštituta. Ali to pomeni, da bomo
               nehali organizirati filmske festivale? V tem trenutku jih je v Sloveniji, bi rekel,
               15, raznoraznih, ki se ukvarjajo predvsem s prezentiranjem form, ki jih drugače v
               kinematografih in na televiziji ni videti, kratkometražni filmi, igrani,
               eksperimentalni, animirani, dokumentarni. Tako da imamo 15 festivalov, in v tem
               trenutku še s strani Filmskega sklada, obstoječega, ravno razpis, ki naj bi se
               dvakrat že prestavil, ki določa 85 tisoč evrov za vse festivale v Sloveniji, za
               njihovo dejavnost. To je absurdno, to je skregano z logiko. Na to sem že večkrat
               osebno apeliral in tudi podpisniki so bili direktorji vseh filmskih festivalov v
               Sloveniji, to je romalo tako na sklad kot h gospodu Stoparju, tudi ministrica je bila
               s tem seznanjena. Samo za primerjavo bi povedal, ker vidim, da ste tu zelo dobro
               primerjali in ste se obrnili na določene države, kot je Danska, Francija in tako
               naprej. Niste si pa pogledali Hrvaške, ki je zelo blizu in ima tudi svoj nov
               avdiovizualni center, ki deluje šele eno leto, pa bi mogoče bil to dober primer. Naj
               samo povem, da več kot 10-krat več sredstev za festivale namenja. Njihov sklad
               sofinancira delovanje društev, ki delujejo na filmskem področju preko celega leta,
               torej, neprogramske stroške. Investira v vzgojno-izobraževalne aktivnosti. In čeprav
               pozdravljam, da je to v 5. členu tudi napisano, da je to projekcija, kaj naj bi ta
               inštitut bil, med običajnimi nalogami, za katere je agencija ustanovljena in ki
               vključujejo predvsem sofinanciranje filmskih projektov v Sloveniji, je treba omeniti
               spodbujanje razvoja visokošolskega združevanja za poklice s področja avdiovizualnih
               dejavnosti, filmsko vzgojo, razvoj tehnologije, še posebej digitalizacije,
               sodelovanje z evropskimi institucijami pri dodeljevanju paritetnih sredstev. To je
               vse lepo in prav, lepo se to bere in sliši, ampak konkretno bi pa rad samo nekaj -
               zahtevam v bistvu, da se doda člen, s katerim se agencija obvezuje, da bo preko
               javnih razpisov omogočala izvedbo filmskih festivalov v Sloveniji. In če se tega
               člena ne more dodati, naj se doda amandma k 7. členu, in to so naloge agencije. Ne
               boste me zadovoljili z odgovorom, da se bo to vprašanje uredilo s podzakonskimi akti
               ali pa kako drugače. Zahtevam, da se to uredi s splošnim aktom agencije, kajti gre za
               obstoj in delovanje filmskih festivalov v Sloveniji.</p>
               <p>Da ne bi postal še bolj jezen in čustven, bom tu kar nehal. Zaključil bi samo s tem,
               da se mi zdi, da je bila priprava - ta zakon sicer pozdravljam, vendar se mi pa zdi,
               da je nekdo napravil domačo nalogo nezadostno. Hvala lepa.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp31">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospod Igor Prasel.</p>
               <p>Zdaj dajem besedo gospodu mag. Branku Grimsu, poslancu Državnega zbora. Pripravi naj
               se gospod Igor Kadunc.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp32">

               <speaker>MAG. BRANKO GRIMS:</speaker>

               <p>Hvala za besedo.</p>
               <p>Vsem prav lep pozdrav tudi v mojem imenu in v imenu Poslanske skupine Slovenske
               demokratske stranke, ki jo danes tu zastopam.</p>
               <p>Najprej dovolite opombo v zvezi s to javno predstavitvijo mnenj. Zato, da jo lahko
               utemeljim, bom prebral kratek stavek iz članka v enem od osrednjih slovenskih dnevnih
               časopisov, gre za časopis Dnevnik <stage xml:id="SDT5-OZKŠŠIM-Javna-002-2010-06-28.stage78">(upam, da cenijo malo reklame)</stage>, namreč, iz marca
               meseca: "Ministrica Širca je poudarila, da je pri zakonu o filmskem centru treba
               doseči konsenz med filmskimi ustvarjalci in politiko." In potem v istem časopisu dva
               meseca kasneje, 28. maja 2010: "Društvo filmskih producentov Slovenije, Društvo
               slovenskih filmskih ustvarjalcev in Društvo slovenskih režiserjev <stage type="mag"/><stage xml:id="SDT5-OZKŠŠIM-Javna-002-2010-06-28.stage80">(Nadaljevanje)</stage> opozarjajo: 'Obveščamo vas, da ključne
               pripombe zainteresirane javnosti niso bile upoštevane. Predlog zakona ni v skladu z
               nacionalnim programom za kulturo 2008-2011, ki državi nalaga, da s sprejetjem
               krovnega Zakona o avdiovizualni kulturi do leta 2010 celovito uredi status ključnih
               subjektov, ki delujejo na avdiovizualnem področju.'" In še kup drugih strokovnih
               pripomb. Dejstvo je torej, da če bi sedanja Vlada, konkretno v tem primeru
               Ministrstvo za kulturo, vsaj enkrat spoštovalo svoje lastne besede, tudi resolucijo,
               ki jo je samo sprejelo, o iskanju konsenza in trditev, ki sem jo ravnokar citiral,
               potem danes te javne predstavitve mnenj sploh ne bi bilo treba izvesti, ker bi se
               iskalo prostor za dogovor tam, kjer je za to dovolj časa, v postopku, ko je osnutek
               nastajal v okviru Vlade. Zdaj je parlament porinjen v vlogo, da pravzaprav poskuša
               nadoknaditi vse tisto, česar Vlada ni uspela ali pa ni hotela storiti, in da poišče
               rešitve, ki bi bile kar najbolj ustrezne za tako pomemben del slovenske kulture, kot
               je slovenski film.</p>
               <p>Glede javne predstavitve mnenj so bila postavljena vprašanja, na katera je ob
               strokovno zelo utemeljenih razpravah, ki sem jim danes z veseljem prisluhnil, žal mi
               je samo, da so bile že po končani prvi obravnavi predloga zakona v Državnem zboru,
               mogoče odgovoriti zelo preprosto: ali predlog zakona določa filmskemu skladu
               statusno-pravno obliko, ki lahko omogoča nemoteno in kontinuirano opravljanje
               dejavnosti; govorimo seveda o zakonu v taki obliki, kot je ta trenutek pred nami. In
               odgovor, glede na vaše besede, je zelo jasen: "Ne." Ali predlog zakona ustrezno ureja
               sestavo in pristojnosti organov in strokovnih teles agencije ter razmerja med njimi?
               Odgovor je bil spet več kot jasen: "Ne." Ali predlog zakona ustrezno ureja
               sofinanciranje filmske produkcije? Je nejasen, torej "ne". Ali bo prenos razpisa za
               avdiovizualne projekte z Ministrstva za kulturo na agencijo zagotovil večjo
               neodvisnost sofinanciranja projektov? Vse vaše razprave so bile več kot jasne,
               odgovor je: "Ne." Kako ustrezno urediti trajno in nemoteno izvajanje tehnične
               realizacije slovenskega nacionalnega filmskega programa? Odgovor iz vaših besed:
               "Drugače, kot ga ureja ta zakon." In končno, ali je Predlog zakona o Slovenskem
               filmskem centru, Javni agenciji Republike Slovenije, v skladu z nacionalnim programom
               za kulturo 2008-2011? Vsi ste bili enotni in taka je bila tudi že prvotno vaša
               izjava, odgovor je: "Ne." Zakon bi torej moral biti že v prvi fazi v celoti zavrnjen.
               Kajti sedaj smo postavljeni v vlogo, o kateri sem govoril, da se ta odbor, Odbor za
               kulturo, šolstvo, šport in mladino, ki opravlja zdaj tisto vlogo, ki bi jo morala
               Vlada, v imenu celotnega Državnega zbora, in potem kasneje Državni zbor potiska v
               položaj, ko bo moral odločati o stvareh, ki bi morale biti na strokovni ravni
               usklajene poprej. In bo odločal pač politično. Tu je treba nekaj opozoriti. Nekateri
               ste prej imeli pripombe v zvezi z Evropsko unijo. Moram reči, da bi bili tu očitki
               Vladi v imenu SDS manj ostri, ker razumemo omejitve, ki jih Evropska unija postavlja.
               Toda tisto, kar pa je treba nasloviti kot očitek, je, da ta Vlada ne išče znotraj
               aktov Evropske unije rešitev, nima poguma, da bi iskala rešitve, ki bi bile dovolj v
               korist slovenščine, slovenske kulture, in v danem primeru slovenskega filma znotraj
               Evropske unije, kajti gre za izredno občutljiv prostor in izredno občutljivo
               dimenzijo. Slovenija je majhna, malo nas je, zato je naša kultura, naš film, naš
               jezik še toliko bolj občutljiv. In tu ne gre samo za filmsko produkcijo - naj za hip
               stopim še z enega drugega zornega kota, da vas opozorim, kaj vse se dogaja. V tem
               parlamentu je na predlog Vlade bil sprejet zakon, ki, recimo, za opravljanje
               detektivske dejavnosti, ko gre tudi lahko za poseg v človekove pravice, ne predpisuje
               obveznosti poznavanja slovenskega jezika. Lepo vas prosim! Bi rad videl v Nemčiji
               zakon, ki dovoljuje opravljanje detektivske dejavnosti brez poznavanja <stage type="mag"/><stage xml:id="SDT5-OZKŠŠIM-Javna-002-2010-06-28.stage82">(Nadaljevanje)</stage> nemščine, ali pa v Veliki
               Britaniji brez poznavanja angleščine. Pa gre za 25- ali še večkrat bolj številčne
               narode, kot je slovenski. Zato bi potrebovali tu več poguma in zato je toliko
               pomembneje, da se vašim pripombam čim bolj prisluhne.</p>
               <p>Ob tem je še en problem, s katerim se danes soočamo in se bomo še bolj, ko bo
               dejansko prihajalo do glasovanj o amandmajih in o tem zakonu. Namreč, s tem se znova
               prehiteva po levi, tako kot z Zakonom o RTV. Kajti tisti zakon, ki bi ga morali
               spremeniti najprej, in bi ga dejansko morali spremeniti zaradi zahteve Evropske
               unije, je Zakon o medijih, ki ni iz prejšnjega mandata, kot je kolega nekoliko
               pomešal z Zakonom o RTV, ampak je v resnici star že kar lepo število let in je v
               prejšnjem mandatu doživel samo eno majhno novelacijo. Ta zakon bi moral najprej
               urediti vsa razmerja na celotnem medijskem področju in na tej osnovi bi potem lahko
               šele sprejemali te zakone v zvezi s filmskim skladom, eventualno, če bi bilo nujno
               potrebno, pa trdim, da ni, spremembo Zakona o RTV in vse ostalo. Ampak to zahteva
               neko celovito politiko, in tu je problem, da te ni.</p>
               <p>V imenu Poslanske skupine SDS vam torej lahko zagotovim v tem trenutku samo to, da
               bomo v celoti prisluhnili pripombam, ki ste jih dali danes, pripombam stroke torej,
               in da bomo skladno z njimi tudi ravnali.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp33">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospod mag. Branko Grims.</p>
               <p>Ker je bilo nekaj nejasnosti glede časa priprave javne predstavitve mnenj, naj
               opozorim, da javna predstavitev mnenj poteka skladno z veljavnim poslovnikom.
               Koalicijske poslanske skupine so zahtevale splošno obravnavo zakona, to smo opravili.
               Poslovnik pa med prvo in drugo obravnavo umešča možnost javne predstavitve mnenj ali
               pa kdaj prej, če se hoče v Državnem zboru samo slišati mnenje zainteresirane
               javnosti. Mi smo pa zakon že imeli v obravnavi in je čas za javno predstavitev mnenj
               ustrezno izbran, ker je zakon šele dodeljen Odboru za kulturo, šolstvo, šport in
               mladino. Tudi še ni mnenja Zakonodajno-pravne službe in je časa za pripravo
               amandmajev dovolj.</p>
               <p>Zdaj dajem besedo gospodu Igorju Kadunci s Filmskega sklada. Prijavljen pa je k
               razpravi še gospod Radovan Mišič. Če bi pa še kdo od navzočih želel razpravljati, pa
               mora oddati prijavnico; to sta namreč zadnji dve prijavi. Izvolite, gospod Igor
               Kadunc.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp34">

               <speaker>IGOR KADUNC:</speaker>

               <p>Hvala za besedo.</p>
               <p>Spoštovani, vsi lepo pozdravljeni!</p>
               <p>Pred zadnjim posvetom na Ministrstvu za kulturo, kjer smo bili mnogi prisotni, me je
               nekdo vprašal, ali si ti za ali proti zakonu. Moram reči, da sem bil nekoliko
               začuden, kajti mislim, da je čas, ko bi se pogovarjali o tem, ali si za ali proti
               zakonu, minil. In je bistveno to, da zagotovimo kontinuiteto delovanja ustanove, ki
               je brez spremembe zakonodaje ogrožena. To pomeni, da se moramo osredotočiti na to, da
               bi bil sprejeti zakon čim boljši. Kdorkoli je kdaj sodeloval v postopku sprejemanja
               zakonov, ve, da niso enostavne zadeve, posebej če imaš nek končni časovni rok. In
               stvari so se spremenile. Če smo se lahko pred enim letom pogovarjali, kako bi bilo
               fino in kako bi bilo potrebno, se moramo zdaj pogovarjati, kaj je zapisano in ali nas
               bo to omejevalo ali nas ne bo. In v tej smeri moramo narediti vse, po mojem mnenju,
               da bi v zakonu ne bilo določb, ki bi omejevale delovanje vseh, ki sodelujejo v tem
               kompliciranem procesu priprave filmov. Zato mislim, da je treba izkoristiti ves
               preostali čas za to, da najdemo rešitve, ki bodo konstruktivne, in mislim, da je
               dolžnost nas vseh, da pri tem sodelujemo in da pomagamo s svojimi izkušnjami,
               kjerkoli že delujemo; na skladu smo to pripravljeni. Nekaj amandmajev smo že
               pripravili kot neke osnutke in jih bomo tudi posredovali. <stage type="mag"/><stage xml:id="SDT5-OZKŠŠIM-Javna-002-2010-06-28.stage84">(Nadaljevanje)</stage> In če nas bo kdo povabil, seveda, tudi pri tem
               sodelovali.</p>
               <p>Zelo narobe je, po mojem mnenju, če se slabo stanje sklada v preteklih letih povezuje
               s prihodnostjo. Ni je ustanove, ki bi brez hudih problemov preživela tako kadrovsko
               kalvarijo, kot jo je Filmski sklad. In izhajati iz tega stališča in na tej osnovi
               karkoli graditi, je narobe. Tako slabo, kot je bilo, verjetno biti več ne more, se pa
               včasih tudi to lahko zgodi, seveda.</p>
               <p>Zdaj moramo vedeti, da se je vse nekako skoncentriralo. Skoncentriralo se je to, da
               urejamo sklad v skladu z javnimi financami. Da v skladu z javnim denarjem, ki ga
               preko sklada dajemo kot subvencije zdaj po novem filmskim producentom. Skoncentrirali
               smo se na to ali pa je v ta čas padlo uveljavljanje zahtevnih novih pogojev
               poslovanja, ki niso enostavni, ki jih zdaj skušamo izvajati na najboljši način. Biti
               moramo skladni s krutimi določili Evropske unije. Ni lahko. Zadnji popravek se je
               pisal ravno zaradi tega, ker smo spregledali neko za nas povsem nelogično ureditev,
               ki pa je nujna zaradi Evropske unije. Predvsem pa smo padli v čas delovanja, ko je
               nastopila kriza. Posloviti se je treba od omenjene indeksacije, ki je bila v
               nacionalnem programu. To pomeni v bistvu ta problem, ki ga tu imamo. Toliko stvari
               naenkrat je treba rešiti, in ne more jih rešiti samo zakon, pač pa sodelovanje nas
               vseh, vsak dan, čim bolje.</p>
               <p>Bilo je že rečeno glede DDV. Prav je, da gre tako določilo ven, vendar je treba
               gledati na to, da ne bi slučajno subvencija bila predmet DDV, kar se lahko zgodi. To
               se pravi, da gre za pravo subvencijo, od katere se ne odvaja, in producenti bodo
               morali poskrbeti, da bodo čim prej dobili denar kot tisti višek obračunanega DDV od
               države nazaj. Mislim, da tu pač posebnosti ne more biti, vendar je predvsem prvo
               treba zagotoviti in morda to zapisati tudi v zakon.</p>
               <p>Kar je govoril poslanec Grims, da se ne smemo omejevati, leti tudi na opredelitev
               proračunskega filma. Ta dikcija nas mora skrbeti zaradi tega, ker jo Evropa uvaja v
               svojih omejitvah. To se pravi, postaviti si moramo visoko lestvico, da ne bomo zaradi
               zapisanega v zakonu imeli problemov. Po drugi strani se pa popolnoma strinjam s tem,
               kar je državni sekretar povedal, da pa moramo nekako razdelati sistem subvencij,
               vendar to lahko naredimo v podzakonskih aktih, v srednjeročni programsko-poslovni
               politiki in podobnem. Ni nujno, da o tem govorimo v zakonu in si postavljamo letvico
               tako nizko, da nas bo ovirala pri našem razvoju. Prav tako, recimo, konkreten primer,
               pa morda je še kakšen tak, enako, ne postavljajmo si letvice previsoko. V zakonu je
               zahteva za revizijo vseh projektov. Če damo 20 tisoč za festival, revizija festivala
               bo stala 5 tisoč evrov, kaj smo potem naredili? Moramo dati meje, kadar je to
               smotrno; mislim, da tu ni problema.</p>
               <p>To bi bil v bistvu moj poziv, da v tem kratkem času, ki nam je na voljo, skušamo
               najti take rešitve, da res ne bomo ovirali tega, kar danes delamo, ampak nasprotno,
               da bomo zagotovili celo boljše in enostavnejše poslovanje. Hvala.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp35">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospod Igor Kadunc.</p>
               <p>Zdaj dajem besedo gospodu Radovanu Mišiču, filmski producenti Slovenije; verjetno je
               to društvo "filmski producenti". Še enkrat vas obveščam, da je to zadnja prijavnica,
               ki jo imam. Če se kdo od udeležencev še želi prijaviti k besedi, naj to stori.
               Izvolite, gospod Mišič.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp36">

               <speaker>RADOVAN MIŠIČ:</speaker>

               <p><stage xml:id="SDT5-OZKŠŠIM-Javna-002-2010-06-28.stage85">/Začel govoriti brez mikrofona!/</stage> ... financiranje filmskega centra s strani
               izvenproračunskih virov. <stage type="mag"/> <stage xml:id="SDT5-OZKŠŠIM-Javna-002-2010-06-28.stage87">(Nadaljevanje)</stage> Zdi
               se mi, da je tukaj zakon okrnjen, pomanjkljiv. Primerni zakon je, podobni zakoni
               evropskih držav, skratka držav evropske skupnosti poznajo več načinov pridobivanja
               denarja izven proračunskih virov in se ne zanašajo samo na proračunske vire, ki so in
               so že obremenjeni. Tako bi rad navedel primer slovaškega zakona, ki je nam vsem
               ustvarjalcev poznan, zelo dobro je napisan. Tudi predlagatelji zakona so ga imenovali
               kot enega od primerljivih zakonov na katerega se tudi nanaša naš novi zakon. Ta
               zakon, slovaški, predvideva več načinov financiranja izven proračunskih sredstev. In
               naj samo naštejem. Skratka, nacionalna televizija prispeva direktno na račun, kar je
               zelo pomembno in tukaj pozabljamo, da ustvarjamo novo agencijo, ki se zopet nanaša
               predvsem na proračunska sredstva. Podobni zakoni pa se naslanjajo tudi na izven
               proračunska sredstva, kar zopet nič ni novega, vsi to dobro poznamo, vendar bi rad
               opozoril, da so Slovaki to uredili tako, da nacionalna televizija prispeva direktno
               na račun centra ali fonda 5% od prihodkov reklam in TV prodajo. Komercialne
               televizije prispevajo 2% od dohodkov ustvarjenih z reklamo TV prodajo. Prikazovalci,
               to je kinematografi, prispevajo 0,0 evra od vsake prodane vstopnice, ki smo jih mi
               popolnoma izpustili iz tega zakona in bi, prosim vprašal predlagatelje zakona, zakaj
               so dejansko tukaj distributerji in kinematografi popolnoma izključeni in
               sofinanciranja, torej iz soudeležbe v samem procesu filmske proizvodnje v Sloveniji.
               Torej distributer javni ...<stage xml:id="SDT5-OZKŠŠIM-Javna-002-2010-06-28.stage88">/nerazumljivo./</stage>... prispeva 1% od prihodkov ustvarjenih z
               distribucijo avdio-vizualnih del. Niso izpuščeni niti izvajalci retransmisije, ki
               prispevajo 1% od prihodkov ustvarjenih za posredovanje retransmisije. Poznamo tudi
               druge načine izven proračunskih prihodkov, ki jih prispevajo recimo podjetja, ki
               tržijo s tehniko, s pos produkcijskimi sredstvi, tudi take načine izven proračunskih
               sredstev poznamo v drugih zakonih. Rad bi še omenil, da je recimo slovaški zakon
               poseben tudi v tem delu, ker omejuje samemu sebi več kot 5% porabe teh sredstev za
               lastne namene. Mi poznamo in vemo, da se sredstva na našem skladu izrabljajo tudi za
               druge namene ne samo za proizvodnje filmov, zaradi katerega, za kar je bil tudi
               ustvarjen ta sklad. To je zelo pomembno. Skratka samo 5% lastnih sredstev lahko
               porabijo za lastne potrebe, vse ostalo se mora dati v proizvodnje filmov. Skratka,
               pred menoj so vsi moji kolegi povedali vse bistvene stvari tega novega zakona, rad pa
               bi samo še opozoril na to, da če so lahko to uredili na Slovaškem, in vemo da so to
               uredili resnično s pomočjo podpore ministra, torej predsednika vlade, ki je, na
               televiziji rekel sledeče: "Ta zakon je dober, potrebujemo ga v državi. Podpirajo ga
               strokovne javnosti, vendar so lobisti v naši državi tako močni, da tega zakona ne bo
               moč sprejeti, če jaz osebno ne bom stopil na njihovo stran in glede na to, da imam
               večino v parlamentu, sprejel ta nujno potreben zakon. " Jaz bi rad, da imamo mi v
               naši državi tudi podpora politike, z vseh strani. Tukaj smo danes slišali tudi
               podporo opozicije in sam verjamem, da bodo predlagatelji zakona enostavno računali na
               to, da resnično potrebujemo ureditev razmer na našem področju in to je to kar sem
               hotel reči. Skratka, če so drugi lahko, tudi mi lahko. Hvala.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp37">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu Radovanu Mišiču. Še enkrat vprašujem, želi še kdo besedo? Če ne,
               potem vprašujem gospo ministrico, če želi zaključno besedo oziroma gospoda državnega
               sekretarja, direktorja direktorata?</p>
               <p>Izvolite.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp38">

               <speaker>MAJDA ŠIRCA RAVNIKAR:</speaker>

               <p>Hvala lepa. <stage type="mag"/> <stage xml:id="SDT5-OZKŠŠIM-Javna-002-2010-06-28.stage90">(Nadaljevanje)</stage> Pravzaprav na
               vsako pobudo, na vsak razmislek, ki ste ga dali vse do konca, ko smo govorili o
               Slovaški, bi veljalo in je možno diskutirati. Mogoče z razlagami, ki niso vsem vsem
               prisotne in ki so tako specifične, kot smo jih slišali, recimo strokovne sodelavke iz
               Ministrstva za finance, ampak zagotovo, danes je pogovor načelne narave ne pa o temu,
               da se s slovaškim ministrom recimo ukvarjamo v Evropski uniji, ne s tem, kako bo
               pobral denar za film, ampak kako bo država dala kino vstopnici denar, zaradi tega,
               ker so kinematografi v razsulu. Ker se, če hočejo se digitalizirati, mislim gospod
               Mišič, mislim da ste vi, gospod Mišič, jaz se pogovarjam z ministri in jaz se
               pogovarjam o novih ukrepih znotraj EU in jaz vem kakšne analize obstajajo. In jaz vem
               kakšni izračuni so, če bi naredili 0,01 ali pa 0,1 s strani kino vstopnice. Danes nam
               nalagajo, da država pomaga, distributerjem. Ne vsem, seveda, ampak večini. In jaz vem
               kakšne so posledice v hrvaškem zakonu, pa ker mi sporočajo o temu, da oni na žalost
               imajo eno težavo, da njim bodo prispevek iz RTV pa ker se jim znižuje naročnina,
               naša, s sprejemom tega RTV zakona, se bo usklajevala z rastjo rasti življenjskih
               potrebščin in ne bo zamrznjena, kot je bila v preteklosti. In zaradi tega bo ta delež
               od prispevka lahko seveda realen. Vprašanje, se strinjam z vami in s strahovi o temu,
               kaj bodo tam na televiziji delali, ali bi bilo dobro, da bi bil eden še iz filmskega
               centra, ki bi jim dal navodila oziroma, ki bi sodeloval pri temu. To je odprto
               vprašanje. Zagotovo. Še celo več, mislim da pripravljeni predlog popravka, predlog
               amandmaja, ki bi govoril o kazenskih sankcijah, kaj bi se zgodilo in kaj se mora
               zgoditi v kolikor ta prispevek ni uslišan na način, kot je intenca zakona. Je
               preblag. Jaz mislim, da bi moral biti tako oster, in o temu smo že razpravljali te
               dni, namreč blag je zaradi tega, ker je samo finančna kazen od 50 do 100 tisoč evrov,
               v primeru RTV Slovenija. To smo vam recimo dali v razmislek, pa si boste verjetno
               opredeljevali v bodoče. Preblag. Zakaj? Zaradi tega, ker pač, to se je zgodilo drugim
               državam, še posebej nekdanje Jugoslavije, ki so urejevale stvari tudi preko tega
               deleža zasedanja proračunov RTV-jev, takih in drugačnih. Pač ne izvajajo. Ne izvajajo
               zaradi tega, ker... Raje plačajo. Sama mislim, da bi morali reči, v primeru, če to in
               to ne, so drugi sistemi sankcioniranja kot smo ga uvedli recimo v zakon o RTV
               Slovenija, kjer bo uprava v kolikor ne bo zagotovila primernih deležev neodvisne
               produkcije, ki je določena znotraj pravil, ki jih določa, priporoča ali uzakonjuje,
               pravzaprav, direktiva EU o avdio-vizualnih storitvah, padla. Bo mogla iti se
               posloviti, bo mogla zapustiti RTV Slovenijo, ne pa tako kot sedaj, ko krši, ko Apek
               ukrepa, ko mi nekaj globe delamo, stoji pa še več, še bi stala, še bi sedela in še bi
               ostala na sedežih dokler se bi ji pač zdelo. Ne, v prihodnjem Zakonu o RTV Slovenija
               bo ta, nespoštovanju primera objavljanja del neodvisnih producentov, to ste vi, ki se
               sedaj ni spoštoval, res je. Končno je prišlo do meritve. Lani, ko smo v Državnem
               zboru, na Odboru za kulturo, šolstvo, šport in mladino to obravnavali in dokazovali,
               pač ni bilo izračunov in je bila domneva in RTV je ostala taka kot je. Ampak kot
               pravim, mogoče bi morale biti določbe v sankcijo še drugačne. Rečeno je, številne
               vaše pripombe ne bi <stage type="mag"/> <stage xml:id="SDT5-OZKŠŠIM-Javna-002-2010-06-28.stage92">(nadaljevanje)</stage> bilo
               smiselno zdaj da bi od ene do druge šla, zaradi tega, ker terjajo dialog, terjajo
               morebiti pojasnila. Ponovno ponavljam pojasnila, niso nam tuje vaše analize, ki jih
               podalo Društvo režiserjev, recimo, sicer uradno v javni razpravi ne pripomb, ampak
               tisto študijo ste dali. Nismo jo pustili v nekih predalih. Ne, ker to ne bi bilo samo
               ne fer, ampak nespoštljivo do vas. Smo pa prevajali možnosti, ki so se, ne da bi eno
               leto in pol držali križem roke, ustvarjale v soočenju z razmisleki, ki verjemite,
               niso lahki. To, kar je gospod Kadunc povedal, je dejansko res. Mi smo, recimo,
               spravili v življenje zakon o javnem skladu o ljubiteljski dejavnosti, tako imenovan,
               ker ni bil problematičen, ker ga v preteklosti Računsko sodišče nikoli ni vzelo pod
               kritičen drobnogled, nikoli ni ugotovilo, da bi delalo narobe ali kakorkoli se
               izneverilo zakonu. Pač, prejšnji sklad se je izneverjal, in vsakič ko je prišla nova
               rešitev so jo nam dobesedno, se opravičujem, ampak vrgli v glavo. So rekli: Ne, ni
               bilo tam upravičenih stroškov, ni bilo to odšteto, ni bilo poročil. Mislim, ta
               realnost, zakaj bi jo obremenjevali z vami, ampak je, in na koncu je rezultirala v
               agencijo, na koncu je rezultirala tudi v neke rešitve, ki sodeč po današnji razpravi
               so, na določenih mestih lahko nepopravljive, ampak boljše izpeljane. Verjamem. Ampak,
               ostane mi tisti vtis, ki sem ga izrekla tukaj ob začetku današnje razprave, botrujemo
               eni situaciji, ki je polna nezaupanja, polna pogledov iz strani, predvsem pa
               nikakršnega odprtega razmisleka, da je namera dobronamerna pri reševanju tega
               zakonodajnega dela, da nima skritih ali škodljivih odločitev, da je del in delež
               tistih pravnih norm, ki veljajo v tej državi in ki so nepremakljiva in tudi niso
               škodljiva. Da se določene stvari, tam kjer se jih ne s temi para rešitvami, ki ste
               jih naštevali danes, in za katere sem zjutraj rekla, da bi po izračunu prispevale za
               skorajda polovico budžeta za film, nizkoproračunskega filma, ne vem ali po 3 ali po
               700 tisoč evrov ali po tri milijone, saj pravim tukaj so bile izrečen različne
               kategorijo. Skratka, ne izpeljejo se. Izpelje pa se lahko zavest in zaveza, da se
               organizira sistem, ki funkcionira, ki lahko pripelje konec koncev tudi druge
               partnerje v Slovenijo. Kaj je bilo letos v Cannesu od slovenske ponudbe, tudi
               slovenske dežele. Ena knjiga ali knjižica, ki jo je, kot sem videla, prinesla MOL -
               mestna občina Ljubljana, ne sklad ne kdo drug ne VIBA, ki je prinesla kot ponudbo
               možnih lokacij - pridite, tukaj imamo to pa to in to. To je majhen delček, ampak
               verjamem, da bo v tej smeri šlo še naprej. Država, to se pravi ministrstvo mora
               skrbeti za strategijo, mora skrbeti za zdravje proračuna, tudi filmskega in vseh
               subjektov. Ni treba odločati o naslovu filmov, tega ne sme delati in mislim, da
               tukaj, če nismo, če smo se usklajevali, usklajeni v tem smislu, da bi ministrstvo
               prevzemalo - to ne bo šlo. Ker politika naj skrbi za tisto za kar je politika, ne pa
               za to, da se vtika v naslove in še kaj, filmov. Zato je ta filozofija neodvisne
               zasnove filmskega centra. In verjemite, tako kot gre v drugih državah, vse več bo šlo
               tudi na drugih področjih tako naprej, ker se pač sistemi razvijajo tako, da se
               demokracija bolj udejanja kot, <stage type="mag"/>
               <stage xml:id="SDT5-OZKŠŠIM-Javna-002-2010-06-28.stage94">(nadaljevanje)</stage> je udejanjena na papirju.</p>
               <p>Hvala.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp39">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospe ministrici.</p>
               <p>Gospod Igor Koršič, izvolite.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp40">

               <speaker>IGOR KORŠIČ:</speaker>

               <p>Hvala lepa.</p>
               <p>Jaz bi čisto na kratko repliciral...</p>
            </sp>
            <sp xml:id="SDT5-OZKŠŠIM-Javna-002-2010-06-28.sp41">

               <speaker>PREDSEDNICA MAG. MAJDA POTRATA:</speaker>

               <p>Ne, replik pa ni. To je javna predstavitev mnenj.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp42">

               <speaker>IGOR KORŠIČ:</speaker>

               <p>Aha.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp43">

               <speaker>PREDSEDNICA MAG. MAJDA POTRATA:</speaker>

               <p>Ja, jaz bi rada...</p>
            </sp>
            <sp xml:id="SDT5-OZKŠŠIM-Javna-002-2010-06-28.sp44">

               <speaker>IGOR KORŠIČ:</speaker>

               <p>Potem pa bi komentiral mnenja.</p>
               <p>Namreč, občutek imam, da z Ministrstva za kulturo bolj skrbijo za mogoče vire
               izvenproračunske vire, kot pa za kinematografijo.</p>
               <p>Potem pa bi samo za konec izpostavil eno zadevo, namreč Računsko sodišče. Poročilo
               Računskega sodišča, ki se toliko omenja. To Računsko sodišče se omenja, kot da je to
               naš problem, kot da je to zagrešila filmska stroka, kot da so to zagrešili filmski
               ustvarjalci in filmski producenti. Temu ni tako, mi smo bili tisti, ki smo Računsko
               sodišče postavili v gibanje, to se pravi mi smo zahtevali od Računskega sodišča, da
               preišče delovanje filmskega sklada in Ministrstva za kulturo. Računsko sodišče, ta
               naša dejavnost je problematična zaradi tega, ker država, ker ministrstvo ne
               funkcionira, za razliko od tistega neproblematičnega, kaj že je, ljubiteljskega
               sklada. Ko pa se tu govori o Računskem sodišču v vseh teh gradivih, se to vedno dela
               na ta način, kot da smo mi krivci, da je zaradi nas treba ne vem kaj sanirati in
               popravljati na podlagi poročila Računskega sodišča. Temu ni tako. Računsko sodišče
               smo mi spravili na sklad in na ministrstvo, zato, da naredi red.</p>
               <p>Hvala.</p>
            </sp>
            <sp xml:id="SDT5-OZKŠŠIM-Javna-002-2010-06-28.sp45">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Tisti, ki ste želeli razpravljati, ste dobili to priložnost razpravljati. Vse kar ste
               povedali bo zabeleženo v magnetogramu in po magnetogramu bomo lahko preverjali ali
               smo vse dobro slišali ali ne in tudi imeli priložnost premisliti kaj od povedanega se
               lahko vključi v predlagani zakon. Amandmaje bo pripravljal predlagatelj, tudi
               poslanke in poslanci bomo imeli možnost odločati o končni podobi zakona in jaz
               pričakujem, da bo stopnja uglašenosti ob sprejetju zakona večja, kot je zdaj.</p>
               <p>Vsem ki ste razpravljali se zahvaljujem za sodelovanje in nasvidenje.</p>
               <p>S tem javna predstavitev mnenj končana.</p>
               <stage xml:id="SDT5-OZKŠŠIM-Javna-002-2010-06-28.stage95">(Javna predstavitev mnenj je bila zaključena 28. junija 2010 ob 13.02.)</stage>
            </sp>
         </div>
      </body>
   </text>
</TEI>