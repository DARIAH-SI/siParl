<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZZP-Redna-065-2011-09-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F2D60761442DDC76C12578DA003D03C4</idno>
               <idno type="custom" subtype="day">71490CCB13680F06C1257909004035A3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=71490CCB13680F06C1257909004035A3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZZP-Redna-065-2011-09-12.OZZP" n="065">
               <name>Redna</name>
               <date when="2011-09-12"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZZP-Redna-065-2011-09-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZZP-Redna-065-2011-09-12.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">65. seja</stage>
            <stage type="date">(12. september 2011)</stage>
            <stage type="chairman">Sejo je vodila Janja Klasinc, predsednica odbora.</stage>
            <stage type="time">Seja se je pričela ob 11.03. </stage>
            <stage type="mag"/>


            <sp xml:id="SDT5-OZZP-Redna-065-2011-09-12.sp1">

               <speaker>PREDSEDNICA JANJA KLASINC:</speaker>

               <p>Spoštovane gospe in gospodje! Jaz mislim, da bi lahko kar pričeli današnjo 65. sejo
               Odbora za zunanjo politiko. Obveščam vas, da so zadržani oziroma, da na seji
               sodelujejo kot nadomestne članice in člani naslednje poslanke oziroma poslanci.
               Opravičili so se vsi poslanci poslanske skupine SDS, ki so na obisku na Štajerskem,
               potem je namesto mag. Melite Župevc bo z nami podpredsednik Državnega zbora Miran
               Potrč, namesto gospoda Zmaga Jelinčiča Plemenitega je z nami gospod Bogdan Barovič.
               Opravičila sta se še tudi poslanca Franc Pukšič in Roberto Battelli. Namesto poslanca
               Sama Bevka pa je z nami gospa Silva Črnugelj.</p>
               <p>Pozdravljam najprej vse prisotne, še posebej ministra za zunanje zadeve<stage type="mag"/>(nadaljevanje) Samuela Žbogarja s sodelavci,
               državno sekretarko, SVREZ, mag. Andrejo Jerina s sodelavci in seveda tudi vse
               predstavnike medijev in pa našega stalnega sodelavca predstavnika Državnega sveta,
               gospoda Vincenca Otoničarja.</p>
               <p>Prehajamo na določitev dnevnega reda seje odbora. S sklicem ste prejeli predlog
               dnevnega reda te seje odbora in ker nisem prejela predlogov za spremembo dnevnega
               reda, je določen dnevni red kot je bil predlagan tudi s sklicem.</p>
               <p>Prehajamo na <title>1. TOČKO DNEVNEGA REDA - PREDLOG DEKLARACIJE O USMERITVAH ZA
                  DELOVANJE REPUBLIKE SLOVENIJE V INSTITUCIJAH EVROPSKE UNIJE V OBDOBJU JULIJ 2011 -
                  DECEMBER 2012.</title> V Državnem zboru tokrat že sedmič obravnavamo predlog
               deklaracije kot to predvidevata Zakon o sodelovanju med Vlado in Državnim zborom v
               zadevah Evropske unije in Poslovnik Državnega zbora. Do sedaj je že bila opravljena
               obravnava na matičnih delovnih telesih, danes pa poteka obravnava še na našem odboru,
               ki je pristojno delovno telo v zadevah zunanje in varnostne politike. V skladu s
               154g. členom Poslovnika bo tako Odbor za zunanjo politiko kot matično in pristojno
               delovno telo, opravil obravnavo predloga deklaracije za področje zunanje in varnostne
               politike, torej poglavja Zunanje zadeve in Obramba. To je za tiste, ki imamo vsi
               gradivo med stranjo 41 in 49.</p>
               <p>Za uvod bi prosila najprej ministra za zunanje zadeve gospoda Samuela Žbogarja.</p>
            </sp>
            <sp xml:id="SDT5-OZZP-Redna-065-2011-09-12.sp2">

               <speaker>SAMUEL ŽBOGAR:</speaker>

               <p>Hvala lepa, predsednica. Pozdrav vsem! Pred sabo imate predlog deklaracije o
               usmeritvah delovanja Slovenije v Evropski uniji oziroma danes govorimo o tistem delu,
               ki se nanaša na zunanjo politiko, to je deklaracija od julija 2011 pa do decembra
               2012, se pravi obsega 18 mesečno obdobje. Mi smo se pri oblikovanju deklaracije
               uskladili nekako tudi s programom, ki so ga pripravile naslednje tri predsedujoče
               države: Poljska, Danska in Ciper. V prihodnjem letu je to tudi s programom, delovnim
               programom Evropske komisije za leto 2011.</p>
               <p>Kako mi vidimo svoje delovanje v Evropski uniji oziroma kako sploh vidimo delovanje
               Evropske unije v zunanji politiki. V glavnem, naša usmeritev je, da se Evropska unija
               oblikuje, potrdi oziroma gradi kot globalni igralec. Da iz vloge plačevalca, payerja
               vedno bolj postaja tudi igralec. Veste, da Evropska unija prispeva že 55% vse
               razvojne pomoči v svetu in ji je to priznano, prepoznano, manj ji je pa prepoznana
               neka večja vloga v mednarodnih odnosih. Vloga, ki bi odsevala težo, ki jo ima po
               ekonomski moči in po temu koliko prispeva za humanitarno pomoč.</p>
               <p>Na dva načina vidimo, da je potrebno, da se lahko to uresničuje. Eno je dokončno
               oblikovanje Evropske zunanje službe, oblikovanje na način, ki bo omogočil takšno
               delovanje Evropske unije, kar med drugim predpostavlja tudi enakopravno udeležbo vseh
               držav članic v strukturah zunanje službe. Torej, da bomo vse države članice čutile
               lastništvo te zunanje službe, da nas resnično ona zastopa. Po drugi strani, drugi
               način oziroma vzporedni način je pa, da Evropska unija vedno bolj prevzema pobudo v
               mednarodnih odnosih, v skladu s težo, ki jo ima.</p>
               <p>Pa bi šel zdaj po koncentričnih krogih, kot mi vidimo aktivnosti Evropske unije v
               mednarodnih odnosih, oziroma svoj pogled glede teh aktivnosti in zdaj moramo začeti z
               zahodnim Balkanom, ki je takoj tukaj na pragu Evropske unije in mislim, da mora biti
               tudi prva skrb Evropske unije v mednarodnih odnosih. Mi bomo še naprej poudarjali
               izjemno pomembno transformacijsko moč, ki jo imajo pogajanja za pristop k Evropski
               uniji za spremembe in reformne procese v teh državah. To je veljalo za vse širitve,
               to je veljalo za našo širitev, vidimo to pri Turški širitvi<stage type="mag"/> (Nadaljevanje) in pomembno je to tudi za cel zahodni Balkan, zato si
               želimo, da bi do konca prihodnjega leta vse države tega področja bile v tem procesu,
               ko se omogoči je poseben primer, ampak vse ostale države pa si želimo oziroma si bomo
               prizadevali, da bi prišle v ta pogajalski proces.</p>
               <p>Vemo, da Hrvaška je zaključila pogajanje, da bo decembra podpisala verjetno pogodbo,
               ki ji bo sledil referendum najprej na Hrvaškem, ratifikacija na Hrvaškem in za tem
               ratifikacija v vseh državah članicah.</p>
               <p>Nekako se predvideva tako teoretično, da bi 1. julija 2013 tudi Hrvaška vstopila v
               Evropsko unijo, se pravi ona potem že pristopi na drugo stran.</p>
               <p>Od ostalih držav vemo, da je Makedonija kandidatka, ki je obtičala leta 2005 na tem
               statusu in zaradi neurejenega imenskega, vprašanja imena ne napreduje, tako da tukaj
               bojo potrebni napori, mogoče tudi s strani Evropske unije malo večji, na obe strani,
               da se lotita tega vprašanja ali pa da se bolj pospešeno lotita, tudi s strani
               Makedonije bo potrebna ena fleksibilnost, da se to vprašanje loti.</p>
               <p>Naprej, kandidatka je Črna Gora, ki je dobila določene pogoje, ki ocenjujemo, da jih
               je letos izpolnila in pričakujemo, mi si bomo tudi za to prizadevali, da konec leta
               dobi tudi datum za začetek pogajanj.</p>
               <p>Potem je tukaj Albanija, ki ni dobila še status kandidatke zaradi problemov, ki jih
               ima in težko je tudi napovedati, da bi se to letos zgodilo.</p>
               <p>Potem je Srbija, za katero mislimo, da je trenutek, da dobi kandidatski status, mi si
               tudi prizadevamo, da dobi datum za začetek pogajanj, mislim, da je to pomembno tako
               za samo Srbijo, njeno usmeritev v prihodnost, kot tudi za odnose v regiji, seveda ob
               tem, da poudarjamo, da mora Srbija nadaljevati konstruktivno v dialogu s Kosovom, kot
               tudi konstruktivno v izvajanju dobro sosedskih odnosov.</p>
               <p>In seveda pridemo do Bosne, ki ni še na nobeni od teh stopenj pogajalskih, niti ni še
               predala prošnje in mi si bomo prizadevali seveda v tem letu, do konca naslednjega
               leta, da tudi Bosna, po tem ko formira Vlado se vključi v ta proces.</p>
               <p>Tako, da to je nekako cilj, da bi do konca drugega leta vse te države bile na eni ali
               drugi stopnici.</p>
               <p>Za Kosovo, za katerega zaradi znanega dejstva, da pet držav, da ga ni priznalo, si je
               pa potrebno prizadevati oziroma si bomo prizadevali, da bi Evropska unija vendarle
               vzpostavila tudi instrumente sodelovanja, oblike načina sodelovanja s Kosovom od tega
               kažipota za vizno liberalizacijo pa do drugih trgovinskih in drugačnih instrumentov
               sodelovanja s Kosovom. Tudi Kosovo je potrebno postopa pripeljati na to pot.</p>
               <p>To je zahodni Balkan.</p>
               <p>Naslednji koncentrični krog Evropske unije in tudi naš je seveda soseščina, vzhodna
               soseščina, južna soseščina.</p>
               <p>Pri vzhodni soseščini obstajajo instrumenti, vzhodno partnerstvo, ki ima instrumente
               za sodelovanje s temi državami, da se jih pomaga v njihovih reformah, mi to
               podpiramo, smo med tistimi, ki zagovarja čim tesnejše sodelovanje s temi državami, to
               je najbližja soseščina od prosperitete te soseščine bo odvisno tudi življenje v
               Evropski uniji ali pa če hočete migracijski pritiski in drugi pritiski na Evropsko
               unijo.</p>
               <p>Zanimivo je, da sedaj, ko se pripravlja deklaracija vzhodnega partnerstva za vrh, ki
               bo konec septembra na Poljskem, da je na žalost veliki problem na strani držav
               Evropske unije prepoznati, da si te države želijo v Evropsko unijo.</p>
               <p>Sedaj smo pač v taki fazi, da je tudi prepoznanje, da nekdo drug želi, tudi če ti na
               to ne odgovoriš, je očitno problem.</p>
               <p>Mi smo med tistimi državami, ki menimo, da je te države potrebno spodbujati k
               reformam, k nadaljnjim reformam in da jim tesno sodelovanje z Evropsko unijo lahko
               pri tem samo pomaga<stage type="mag"/>(nadaljevanje) pomaga.
               Sedaj tudi ta nova politika ../Nerazumljivo./.. se pravi, tiste, ki so pripravljene
               iti dlje v reformah in potem mora tudi Evropska unija odgovori svoje.</p>
               <p>Potem je seveda Sredozemlje, ki je dobilo popolnoma novo dimenzijo po dogajanju v
               letošnjem letu. V Sredozemlju potrebujemo uspešno zgodbo, seveda uspešne zgodbe so
               začele že s temi spremembami, ampak uspešna zgodba bo tista, ki bodo te spremembe
               tudi nekako dokončno preoblikovale te države v pravo smer in zato je izjemno pomembno
               angažiranje mednarodne skupnosti. Za uspeh političnih procesov v teh državah, tako
               kot si jih mi želimo in tako kot si jih ljudje želijo v teh državah je pomembna tudi
               uspešnost gospodarske preobrazbe, ali da bodo te vlade uspele ljudem dokazati, da je
               življenje sedaj boljše kot je bilo prej pod prejšnjim režimom in tukaj ima Evropska
               unija lahko pomembno vlogo v pomoči, podpori teh oblasti v tem, da bodo ljudem lahko
               pripeljale neke rezultate. EU se lahko veliko vključi v te procese tudi z izkušnjami
               tranzicije srednjeevropskih in vzhodnoevropskih držav in o tem smo veliko govorili.
               Mislim, da je sedaj edinstvena priložnost, ko se lahko južni del regije in severni
               del regije približata po vrednotah in načinu funkcioniranja držav.</p>
               <p>Potem seveda, ko smo že pri tej soseščini in Mediteranu smo zelo blizu bližnjemu
               vzhodu in Palestini. Pomembno dogajanje bo v letošnjem in prihodnjem letu. Seveda si
               vsi želimo pogajanja oziroma zaključek pogajanj oziroma vzpostavitev dveh držav, na
               osnovi pogajanj. EU ima v tem trenutku izjemno priložnost tudi odgovornost, ki
               prihaja z veliko tveganji in tudi z veliko odgovornostjo in to, da prevzame pobudo v
               tem procesu, glede na neko blokado tega celotnega procesa znotraj kvarteta. Mi smo
               nedavno o tem govorili na neformalnem srečanju ministrov in EU bo prevzema pobudo
               skupaj z ostalimi partnerji v kvartetu, ampak odločeni smo, da bo EU tista, ki je
               lahko za obe strani sprejemljiva, da pokaže pot naprej.</p>
               <p>Seveda so se koncentrični krogi širili in če želimo, da je EU globalni igralec, potem
               mora tako nastopati tudi do regijah, ki so dlje od Evrope. Afrika je pomembna regija,
               ki je kot govorijo regija prihodnosti, zaradi števila prebivalstva, ki bo kmalu
               dosegla tudi milijardo in stopnje gospodarskega razvoja, ki narašča na nizko bazo
               seveda pa vendarle hitro narašča. EU je bila doslej oziroma je še vedno velik
               dajatelj humanitarne in razvojne pomoči, ki pa se, potem ne odslikava v političnih
               odnosih s temi državami oziroma s sodelovanjem s temi državami.</p>
               <p>EU ima izjemno priložnost v pogajanjih z Iranom. Je prevzela pogajanja z Iranom, ki
               pa so trenutno zaustavljena na neki način oziroma se ne nadaljujejo, ampak tukaj je
               ravno tako priložnost EU, da se pokaže kot nekdo, ki rešuje zadeve oziroma pomaga
               pripeljati k rešitvam. Potem seveda še Latinska Amerika. Regija, ki jo ima lahko EU
               kot naravno zaveznico, s katero si delimo neke zgodovinske, civilizacijske in druge
               podobnosti. Mi zagovarjamo ta trend znotraj EU, da se krepijo ti strateški in
               siceršnji odnosi s to regijo.</p>
               <p>Varnost in obramba oziroma o tem bi omenil še tematske teme, ki so za nas pomembne in
               za katere menimo, da <stage type="mag"/>(nadaljevanje) oziroma
               za katere bomo znotraj EU si prizadevali oziroma aktivni, to so teme od človekovih
               pravic do človekove varnosti. Teme nekaterih smo tako prepoznavni v mednarodnih
               skupnosti. To so teme klimatskih sprememb in varnostnih posledic klimatskih sprememb
               kot tudi teme preprečevanja konfliktov. To so teme, ki so za nas pomembne in na
               katerih mislimo, da lahko tudi EU gradi to svojo soft power. In potem pridem iz soft
               power na hard power, kjer je obrambna skupna, varnostna in obrambna politika, ki je,
               mi si bomo prizadevali za nadaljnji razvoj te politike preko operacij, institucij.
               Sodelujemo v teh operacijah in bomo tudi naprej sodelovali v Bosni, na Kosovu, v
               Somaliji, v Atlanti, v Gruziji. Bomo med tistimi, ki bomo poudarjali, da morata EU in
               Nato reševati probleme, ki so še naprej, delovanja, ki je povezano precej z turško
               ciprskimi odnosi. Ti dve organizaciji bosta morali v prihodnosti vzpostaviti način
               sodelovanja, tako da bo vsak počel svoje. Hkrati pa verjetno bo EU morala začeti tudi
               graditi neke svoje zmogljivosti.</p>
               <p>Potem na koncu globalna strateška partnerstva, ki sem jih na začetku pozabil omeniti.
               Mislim, da pravilna razprava, ki je sedaj v EU in ki se bo nadaljevala, o tem, kateri
               so strateški partnerji EU, predvsem pa in to je bil neki razmislek, ki je manjkal,
               kaj je evropski interes v odnosih s temi strateškimi partnerji. Mi se velikokrat se
               pritoževali, da vsak od teh strateških partnerstev pa bodi, da so to ZDA ali Ruska
               federacija ali Kitajska točno vedo, kaj od nas hočejo in hočejo samo tisto, kar je za
               njih interesantno, gospodarsko sodelovanje s Kitajsko, recimo. To ni njihov problem,
               to je naš problem, ker smo se doslej premalo pogovarjali o tem, kaj je tisto, kar mi
               želimo od teh strateških globalnih partnerjev in ta razprava sedaj poteka, je znotraj
               EU in mislim, da je zelo koristna in da bo v prihodnosti pripeljala do, prvič,
               proliferacijo teh strateških partnerjev, kajti vedno več je teh partnerjev, ki so
               pomembni in na drugi strani, da bo tudi EU imela jasno sliko, kaj so naši interesi v
               mednarodni skupnosti, zato mi mislimo kot Slovenija, da bi moralo EU čim prej
               obnoviti, sprejeti novo evropsko varnostno strategijo, to je dokument, ki je bil
               sprejet, mislim da leta 2005, ko je bil še Solana in mislim, da se je toliko
               spremenilo v mednarodni skupnosti tudi z lizbonsko pogodbo, da ta EU potrebuje ta
               svoj razmislek, kaj sploh mi hočemo v mednarodni skupnosti in to je to, kar bomo mi
               zagovarjali letos in prihodnje leto v institucijah EU.</p>
               <p>Eden popravek bi imel na gradivo, ker smo ga pripravljali pred poletjem in ga je
               vlada tudi sprejela še pred poletjem, vmesnem času smo pa priznali Sudan, tako da
               tukaj moramo narediti popravek, da pač, ne da bomo priznali v skladu z notranjo
               proceduro, ampak da smo priznali takrat in takrat.</p>
            </sp>
            <sp xml:id="SDT5-OZZP-Redna-065-2011-09-12.sp3">

               <speaker>PREDSEDNIK JANJA KLASINC:</speaker>

               <p>Odbor je že pripravil predlog amandmaja, tako da ni problem. Hvala vam, gospod
               minister. Bi želela mag. Irena tudi? Ni potrebno. Gospod Otoničar? Državni svet je to
               že obravnaval. Bi vi želeli kaj?</p>
            </sp>
            <sp xml:id="SDT5-OZZP-Redna-065-2011-09-12.sp4">

               <speaker>VINCENC OTONIČAR:</speaker>

               <p>Spoštovana predsednica, hvala lepa za besedo. Lep pozdrav vsem navzočim.</p>
               <p>Tudi Komisija za mednarodne odnose in evropske zadeve pri državnem svetu je
               obravnavala predlog deklaracije o usmeritvah za delovanje RS v institucijah EU v
               obdobju julij 2011 december 2012. Člani komisije so bili seznanjeni, da v obravnavi
               dokument sestavlja ta predlog deklaracija o usmeritev za delovanje RS v institucijah
               EU in pa tudi prednostne naloge za delo v svetu v obdobju 20011/2012. V razpravi je
               bilo izraženo obžalovanje, da EU ni mogla učinkovito spoprijeti z nekaterimi trendi
               na mednarodnih finančnih trgih ter poslabšanjem splošne gospodarske <stage type="mag"/> (Nadaljevanje) klime v svetovnem gospodarstvu.</p>
               <p>Izraženo je bilo tudi mnenje, da bi se na ravni Evropske unije morali zavzemati za
               uveljavitev mehanizmov, ki bi zagotavljal več socialne države.</p>
               <p>Po mnenju članov komisije v preteklosti Slovenija ni dovolj uveljavljala ambicij za
               zagotavljanje pogojev za delovanje svojih državljanov v inštitucijah Evropske
               unije.</p>
               <p>Slovenija bi morala nadaljevati s prizadevanji za ustrezno zastopanost zaposlenih
               slovenskih državljanov in večjo pozornost nameniti možnosti napotitve strokovnjakov
               inštitucije. </p>
               <p>Komisija zagovarja kadrovsko okrepitev Sloveniji v Evropski uniji z organizirano
               podporo države ustrezni usposobljenosti kandidatom začetnikom. </p>
               <p>Komisija je menila, da na področju energetike Slovenija ni enakovredno integrirana v
               evropski energetski sistem.</p>
               <p>Komisija je izpostavila bojazen, da si Evropska unija s svojo politiko energetske
               učinkovitosti omejuje konkurenčnost.</p>
               <p>Glede davka na dodano vrednost je bila izražena podpora .../Nerazumljivo./...
               dokončnega sistema obdavčevanja transakcija na ravni Evropske unije.</p>
               <p>Komisija podpira ukrepe, ki bodo zagotovili nevtralnost sistema davka na dodano
               vrednost, konkurenčnost podjetij in vzdržnost javnih financ ter zmanjšali
               administrativne obremenitve in stroške za podjetja in davčne uprave. </p>
               <p>V zvezi s pravicami intelektualne lastnine je bilo zastavljeno vprašanje ali je med
               to pravico zajeto tudi patent Evropske unije. </p>
               <p>Spoznanja o vedno večjem pomenu pravi intelektualne lastnine za gospodarstvo Evropske
               unije, narekuje zakonodajne spremembe za izboljšanje položaja pri uveljavljanju teh
               pravic.</p>
               <p>Člani komisije podpirajo prizadevanja za čim prejšnje vzpostavitve enotnega
               patentnega varstva in sprejete zakonodaje na ravni Evropske unije za ukrepanje
               sodelovanja na področju uvedbe enotnega patentnega varstva.</p>
               <p>Člani komisije so izrazili podporo o nadaljevanju širitvenega procesa Evropske
               unije.</p>
               <p>Komisija podpira tudi evropsko perspektivo držav zahodnega Balkana, pri čemer se
               strinja, da države zahodnega Balkana ostajajo prioriteta Slovenije v skladu z njeno
               zunanjo politično strategijo.</p>
               <p>Komisija pa opozarja, da so posamezne države članice v svojem delovanju prehitele
               Slovenijo ter okrepile prisotnost in delovanje v tej regiji.</p>
               <p>Izpostavljeno je bilo tudi vprašanje ali Slovenija namenja ustrezno pozornost
               prihodnji Libijski oblasti.</p>
               <p>Predstavnih Ministrstva za zunanje zadeve je pojasnil, da Slovenija spremlja
               dogajanja v južnem Sredozemlju.</p>
               <p>Slovenija je pripravljena pomagati novi libijski oblasti pri procesu tranzicije in
               obnove države.</p>
               <p>Svojo politično podporo je Slovenija že izrazila z priznanjem nacionalnega
               tranzicijskega sveta.</p>
               <p>Slovenija deluje tudi s humanitarnimi aktivnostmi.</p>
               <p>Komisija je za mednarodni odnos in evropske zadeve obravnavala predlog in k njemu
               nima pripomb. Hvala.</p>
            </sp>
            <sp xml:id="SDT5-OZZP-Redna-065-2011-09-12.sp5">

               <speaker>PREDSEDNICA JANJA KLASINC:</speaker>

               <p>Najlepša hvala gospod Otoničar. Naj za zapisnik še povem, da verjetno ste dobili
               mnenje matičnega delavnega telesa Odbora za obrambo k predlogu deklaracije in kot je
               razvidno iz tega poročila je deklaracijo odbor podprl brez pripomb.</p>
               <p>Odboru zdaj predlagam, da po končani razpravi in glasovanju o morebitnih amandmajih
               glasujemo o vseh delih predloga deklaracije. Ali kdo temu nasprotuje? Če ne, potem
               odpiram razpravo. Prva sem se javila sama.</p>
               <p>Mislim, da deklaracijo v tej obliki s predlaganim amandmajem, ki je redakcijske
               narave, ker smo vmes že južni Sudan potrdili kot samostojno državo v Državnem zboru v
               načelu odraža cilje, ki smo si jih zastavili tudi v Državnem zboru, kar zadeva
               zunanjo in obrambno politiko.</p>
               <p>Predvsem me veseli, da je velik poudarek dan širitvi Evropske unije in naši podpori
               tej širitvi, pri čemer bi seznanila člane odbora, da <stage type="mag"/>(nadaljevanje) sem se prejšnji teden kot predsednica tega odbora
               udeležila srečanja predsednikov zunanje političnih odborov parlamentov članic
               Evropske unije in kjer smo tudi govorili o vseh aktualnih vprašanjih, medtem tudi o
               širitvi, kjer je zanimivo, da smo poudarjali potrebo po čimprejšnjemu, vključevanju
               držav zahodnega Balkana, predvsem predstavniki iz naše regije in pa tudi angleški
               poslanci, angleški poslanci in poslanci severne Evrope, se zelo resno zavedajo kaj
               lahko pomeni. če bomo zavlačevali z vključevanjem teh držav v Evropsko unijo.</p>
               <p>Mene osebno skrbijo naslednje zadeve, če gre po vrstnem redu. Makedonija; tukaj me
               skrbi tako odnos samih Makedoncev, ki so zavrli ta proces pridobivanja podpore v
               Evropski uniji samo neko, recimo v narekovaju temu "veliko makedonsko politiko" s
               postavljanjem tistih spomenikov Aleksandru Makedonskemu in podobno, pa vendarle mene
               skrbi še tudi odnos Evropske unije do Grčije. Jaz tukaj ne vidim nobenega resnega
               pritiska. Jaz vem, da naša država to vedno opozarja naše zunanje ministrstvo, ampak
               Grčija je zdaj dejansko problematičen člen v tej Evropski uniji, ne samo na
               gospodarsko finančnem področju, kjer so velike težave, ampak tudi seveda pri nekem
               obnašanju s katerim jaz mislim, da krši neke temelje, postulate, nasploh delovanja
               Evropske unije. Mi smo se združevali v to Evropsko unijo, vse države, ravno zaradi
               tega, da bi spoštovali, da bi se medsebojno bolj spoštovali, zdaj pa zaradi enega
               imena blokirati eno državo se mi zdi popolnoma nesprejemljivo, tako da predlagam
               zunanjemu ministrstvu, da še naprej vztraja pri opozarjanjih na to problematiko
               znotraj EU.</p>
               <p>Drugi problem sta Srbija in Kosovo. Tukaj gre za en dolgoleten, skoraj več desetletij
               dolg, hud problem, ki ga seveda ne bomo čez noč rešili, ampak mislim, da so se stvari
               zdaj malo otoplile, ampak Srbija je v pripravah, teh tehničnih pripravah na
               vključitev v Evropsko unijo, naredila velike korake. Naredila je tudi precejšne
               korake pri sodelovanju s Haaškim sodiščem, medtem ko pa s Kosovom je dvostranska
               zadeva. Tudi Kosovo jaz ne vidim, da kakšne velike korake dela nasproti rešitvi tega
               vprašanja. Poleg tega se morda v Evropski uniji premalo zavedamo neke, kako bi rekla;
               civilizacijsko težke situacije na Kosovu. Tam je vendarle še precej prisotna
               plemenska ureditev v miselnosti, v delovanju. To morda nekomu zveni preostro, ampak
               jaz sem pogosto obiskovala Kosovo in vem kako je težko te razvojne procese na hitro
               spreminjati. Zato jaz mislim, da bi morala evropska unija tukaj dati vse napore, da
               se jim pomaga pri vzpostavitvi boljše, bolj demokratične in pravne države na tem
               področju, ker potem bodo lažje tudi vsi dogovori v zvezi s pogajanji o mejnih
               vprašanjih in podobnih zadevah.</p>
               <p>Tretji problem je Bosna in Hercegovina. Tega se Evropa ne zaveda. Mi ga odpiramo vsi,
               tako Vlada kot poslanci, kamorkoli gremo, odpiramo to <stage type="mag"/> (nadaljevanje) vprašanje kaj se lahko zgodi, če ne bo Bosna in
               Hercegovina, oprostite, pri Srbiji bi še rada opozorila, tudi pri Srbiji, Srbija je
               pred volitvami letos. Če v Srbiji zaradi premalo jasnih signalov Evropske unije, da
               imajo Srbi dejansko možnost, da vstopijo v EU, ne bo teh signalov, se nam lahko zgodi
               zmaga popolnoma nacionalističnih sil že spet in potem bomo videli, da se nihče več s
               Srbijo ne bo mogel pogovarjati. Jaz to definitivno govorim, ker sem poznavalka tega
               področja. Zelo težko bo, tudi v javnem mnenju v Srbiji so zelo veliki pomisleki ali
               se je sploh še smiselno približevati Evropski uniji.</p>
               <p>Kar zadeva pa Bosne in Hercegovine mi smo tukaj za zaprtimi vrati na tem odboru z vso
               resnostjo obravnavali poročilo našega nekdanjega predsednika Milana Kučana, ki je
               bilo analitično poročilo in opozarjalo na vse nevarne pasti, ki se lahko tam zgodijo,
               ampak imam občutek, da članice Evropske unije večinoma, ne bom rekla vse, se tega
               problema ne zavedajo.</p>
               <p>Pri širitvi je rekel tisti minister, da uspešnost gospodarske preobrazbe držav, ki
               želijo vstopiti v Evropsko unijo kandidatk, je zelo pomembna. Jaz bi rekla pa še
               nekaj drugega, da je še pomembnejše v tem trenutku uspešnost gospodarske in finančne
               preobrazbe Evropske unije same in tudi ne samo obnovitev evropske varnostne
               strategije, za katero se strinjam, da je nujna, ampak še kakšnih drugih strategij.
               Jaz mislim, da je ta Evropska unija seda v nekem stanju, ki, bodimo odkriti, ni zelo
               privlačno za kandidatke. Ko smo mi vstopali, ko je slovenska država vstopala v
               Evropsko unijo, nam je bila Evropska unija v mnogih zadevah velik vzor. Zdaj pa ta
               kriza je pokazala tudi vse slabosti delovanja Evropske unije in jaz mislim, da je
               tudi naša lastna odgovornost Evropejcev, članov Evropske unije, da čim bolj uspešno
               uredimo to našo organiziranost, zmanjšamo zbirokratiziranost, postanemo
               učinkovitejši, ker tako bomo lahko uspešnejše sodelovali z državami Briska in drugimi
               izven evropskimi državami s to birokracijo, s to zapletenostjo postopkov, s tem
               težkim usklajevanjem, s to nedorečeno skupno zunanjo politiko ne bo šlo več dolgo. To
               je moje osebno mnenje. Drugače pa bi rada opozorila predstavnike zunanjega
               ministrstva, da je ta odbor večkrat opozoril v zvezi s priznanjem Palestine, da
               moramo v okviru Evropske unije spodbujati, to sem slišala pravkar v Varšavi, da naš
               minister tudi je ponovno opozoril visoko komisarko Catherine Ashton na ta problem in
               smo rekli, da bomo v okviru Evropske unije delovali spodbudno za priznanje Palestine,
               da pa se bomo odločali o tem priznanju v naši državi po obravnavi resolucije v
               varnostnem svetu in to bi me tudi zanimalo, če imate minister kakšne nove podatke o
               tem. In potem bi še v imenu odbora prosila ministra, da opozori vlado, da čaka vlado
               tudi priprava teh vseh potrebnih procedur za umik naših vojaških sil programa teh sil
               iz Afganistana, ker to je tudi del te obrambne in vse to, tako da odbor še čaka tudi
               te zadeve.</p>
               <p>Za enkrat najlepša hvala. Drugi, ki se je javil je gospod Bogdan Barovič.<stage type="mag"/> (nadaljevanje) Za zapisnik bi rada povedala, da
               kolega Dejana Levaniča nadomešča gospod Dušan Kumer. Izvolite, kolega Barovič.</p>
            </sp>
            <sp xml:id="SDT5-OZZP-Redna-065-2011-09-12.sp6">

               <speaker>BOGDAN BAROVIČ:</speaker>

               <p>Hvala. Spoštovani kolegi. V zelo redki zasedbi na matičnem delovnem telesu, kar se mi
               ne zdi prav, ne bom več govoril o tistih, ki jih ni, ker ni lepo govoriti o tistih,
               ki jih ni, ampak mislim, da je mogoče na ta način že izkazano, ne vem, neko
               priznanje, neko stališče do te deklaracije. Meni je to zelo žal. Mislim, da
               deklaracija, čeprav je vezana za obdobju julij 2011 - december 2012 je pač, čeprav je
               to splošno izražanje države do notranje in zunanje politike, je pomemben
               dokument.</p>
               <p>Prebral sem horizontalne zadeve in obrazložitve. Moram reči, da splošno ugotovitev in
               nič kolikokrat je, da je to, na splošno govorim, nek spisek zahtev in predvidevanj
               Evropske unije prepisan v ta dokument, milijon besed, ki ne povedo nič, nobene
               konkretne opredelitve. To pa sem poudaril zato, ker se mi zdi ta del zunanje
               politike, gospod minister vaš, še najbolj dostojen deklaracije od vseh drugih
               poglavij, ki sem jih gledal. Zakaj? Vztrajate na stališču podpiranja širitve Evropske
               unije, če govorim o evropskih unijah na področju Balkana, čeprav ni eksplicitno
               izraženo mislim, da vsi vemo, da je to pogoj za mir v tem delu države.</p>
               <p>Drugo vprašanje ali trditev, vprašanje Makedonije, rekli ste, da je tudi s strani
               Slovenije in tudi s strani Makedonije pričakuje neko fleksibilnost. Lahko vam povem,
               da sem iz dveh oziroma iz treh uradnih bilateralnih pogovorov izvedel, da je vso
               razpoložljivo fleksibilnost Makedonija že uporabila. Jaz ne vem kakšna bi lahko ta še
               bila. Kar se mi pa najbolj absurdno zdi, pa da neka država, ki je danes odvisna od
               celotne Evrope, ki prejema neposredna posojila, Grčija, ob vsej pomoči Evrope njej,
               tako vehementno zapira in zavira Makedonijo, zaradi enega samega imena. In
               kakršnokoli ime si lahko sedaj izmislimo mi, ali pa Makedonci jim pač ne bo prav.
               Mislim, da to ni fer in to ni pošteno, če smo si enaki v tej Evropski uniji, seveda s
               poudarkom na "če".</p>
               <p>Zanima me, lepo je da omenjamo EMUNI, vsi ga omenjamo. Na številnih delovnih telesih.
               Nekateri poslanci so pri EMUNI-ju še toliko bolj prizadevni. Ampak ta EMUNI mi je
               ostal v ušesih že kar nekaj let in ga podpiram in ga želim. Ampak v teh letih se ni
               zgodilo nič. En razlog mora biti. Lepo je, da vsi govorimo EMUNI, želimo imeti Evro
               mediteransko univerzo, imamo prostor, smo kandidati, ampak to poslušam že pet let.
               Kolega Franco se zelo bori za to, moram reči. Tukaj mu dam kapo dol. Ampak nič od
               tega. Če bi Evropa hotela, če bi Sredozemlje, glede na ta odnos, ki ga imamo mi do
               njih, hotel bi to imeli. Pogrešam, čeprav govorimo o evropskih zadevah, v vašem delu
               je edina stvar, ki jo pogrešam je, ker je to eno in pol letni dokument, mislim, da ga
               bo prebral še kdo drug, ne samo Slovenci oziroma mi politiki, še enkrat pravim,
               čeprav je evropski, jaz bi tu pričakoval, da bi se vi skozi deklaracijo nekako
               izrazili, da pričakujete od Evrope podporo pri nestalnem članstvu v Organizaciji
               združenih narodov. Jaz si ga želim. Celo osebno sem lobiral za to, ne glede na to,
               ali je še kdo drug, kdorkoli že je kandidat. Ampak mislim, da imamo pravico v
               deklaraciji to napisati, da pričakujemo, da bomo, ker ta deklaracija je ravno v tem
               obdobju. Če smo mi korektni do Evrope in podpiramo vsa njena stališča, in jim
               pomagamo in delamo, bo tudi Evropa podprla enkrat nekaj malega za Slovenijo. Ampak
               tega jaz nisem zasledil. Če pa sem površno prebral, me pa opozorite in mi povejte kje
               to piše.</p>
               <p>Zadnji pomislek, ampak zadnja pripomba pri tem horizontalnem delu, ki sem ga bral,
               saj pravim, vaš del je še najboljši, pa ne zato, ker ste sedaj tukaj, ampak priznam,
               je pa vprašanje, ki ga je že izpostavila kolegica, pa ga bo verjetno še Tone in še
               kdo, <stage type="mag"/>(Nadaljevanje) že izpostavila kolegica,
               pa ga bo verjetno še Tone pa še kdo. Mislim, da je to tudi eno obdobje, ko moramo mi
               vedeti, ker govorimo tudi o obrambni politiki, jaz sem za to, da Slovenska vojska
               ostane, jaz sem za to, da ji ne zmanjšujemo, jaz sem podpornik Slovenske vojske,
               moramo pa vedeti, tudi če, koliko časa bo in kje bo še Slovenska vojska sodelovala v
               teh procesih. Ne mislim tukaj samo Afganistan, lahko da se kakšno drugo odprto
               področje v katerih bo Slovenija morala pač kot "if you want to join a club, you have
               to respect the rules", torej če si v Natu, moraš tudi nekaj obdelati oziroma od
               delati za to. Tudi ta del mi manjka v vaši deklaraciji. Jaz jo vzamem resno, čeprav
               vidim, da je to en spisek nekih, še enkrat bom povedal, prepisov evropskih direktiv,
               vsaj v vašem delu sem videl, da ste nekako to usmeritev, da vztrajate in da je
               Slovenija malo bolj izpostavljena, pa mogoče kakšna stvar kratkoročno ali pa
               srednjeročno, ta vprašanja odprta, ki pa niso omenjena, me pa zanimajo. Hvala
               lepa.</p>
            </sp>
            <sp xml:id="SDT5-OZZP-Redna-065-2011-09-12.sp7">

               <speaker>PREDSEDNICA JANJA KLASINC:</speaker>

               <p>Hvala kolega Barovič. Besedo ima kolega Anderlič.</p>
            </sp>
            <sp xml:id="SDT5-OZZP-Redna-065-2011-09-12.sp8">

               <speaker>ANTON ANDERLIČ:</speaker>

               <p>Lepo pozdravljeni! Najprej kar se tiče mnenja Odbora za obrambo. To mnenje je
               "mušter", tako kot je, ampak pripomb je bilo veliko in zelo resnih in to, če piše, da
               ni pripomb, res je, da ni bilo amandmajev, pripomb je bilo pa veliko in to zelo
               resnih, samo glede na odgovore je bilo še več vprašanj po odgovorih, ampak na koncu
               se glasuje o tem splošnem mnenju, ampak bom nekaj o teh pripombah povedal
               kasneje.</p>
               <p>Kar se tiče amandmaja, jaz mislim, da bi bilo bolj korektno, da bi ga preoblikovali
               na način in sicer, če pogledate na 46. strani v četrtem odstavku tretje vrstice v
               oklepaju, bi zamenjali besedico "od po" oziroma, ko imate prvo besedo v oklepaju,
               pustili oklepaj in ta stavek enak in samo črtali "Slovenija bo priznala novo državo
               južni Sudan v skladu z notranjimi predpisi". To, da pišemo deklaracijo, ki bo veljala
               šele v prihodnje, da smo nekaj že naredili, je s tem, ko to črtate, je v bistvu
               najbolj korektno. Bomo pa še po razglasitvi samostojnosti, kar je pa zdaj, bomo to
               počeli, bomo to pozornost posvetili. Mislim, da sem bil dovolj jasen...</p>
            </sp>
            <sp xml:id="SDT5-OZZP-Redna-065-2011-09-12.sp9">

               <speaker>PREDSEDNICA JANJA KLASINC:</speaker>

               <p>Jaz osebno se strinjam ja.</p>
            </sp>
            <sp xml:id="SDT5-OZZP-Redna-065-2011-09-12.sp10">

               <speaker>ANTON ANDERLIČ:</speaker>

               <p>Kdo pa se ne? Saj ste vi to napisali.</p>
            </sp>
            <sp xml:id="SDT5-OZZP-Redna-065-2011-09-12.sp11">

               <speaker>PREDSEDNICA JANJA KLASINC:</speaker>

               <p>Ne, ne, ne, pravim... Dober predlog.</p>
            </sp>
            <sp xml:id="SDT5-OZZP-Redna-065-2011-09-12.sp12">

               <speaker>ANTON ANDERLIČ:</speaker>

               <p>Ker ste vi, jaz sem razumel, da ste vi to predlagali.</p>
            </sp>
            <sp xml:id="SDT5-OZZP-Redna-065-2011-09-12.sp13">

               <speaker>PREDSEDNICA JANJA KLASINC:</speaker>

               <p>Dober predlog. Boljši od predlaganega. Ima še kdo kakšne pomisleke?</p>
            </sp>
            <sp xml:id="SDT5-OZZP-Redna-065-2011-09-12.sp14">

               <speaker>ANTON ANDERLIČ:</speaker>

               <p>Oziroma imate "po" besedico in potem od pike tega stavka naprej črtate naslednji
               stavek in korektno teče vse in se nanaša na problematiko, ki je želimo v tem odstavku
               obravnavati.</p>
               <p>Zdaj kar se tiče drugih zadev, jasno, tukaj verjetno bi bilo treba reči še kaj. Nisem
               mislil začeti z Afganistanom, ampak bom, zato ker sem po radiu poslušal nekaj dni
               nazaj in tudi prebral v nekaterih medijih, da ni čisto korektno interpretirano tisto
               kar je bila želja Odbora za zunanjo politiko in Odbora za obrambo, ki je obravnavala
               julija meseca, ki so jo sklicali, sejo Odbora za obrambo nalašč takrat, ko me ni bilo
               tukaj, pa sem zahteval enkrat in predlagal in ste sprejeli, da to obravnavamo pred
               poletjem, ampak pustimo zdaj to kar je Jerovšek - ne, ne, jaz sem magnetogram bral,
               in je gospod Jerovšek sila nekorektno obravnaval zadeve in se je zlagal, da bi lahko
               prišel, da bi lahko koga poznal, poslal... Ne, nisem mogel odpovedati, kajti po
               pravilniku parlamentarne skupščine Nata se ne da člana v odboru nadomestiti in gre
               lahko nekdo drug, ampak mora plačati stroške tisti, ki ne gre. Tako da, on je pa
               tukaj "lamental" kar nekaj časa in poskušal dokazati, da seveda ne delam odgovorno.
               Ampak, ne glede na to sem prebral potem tudi magnetograme in predloge zaključkov in
               zaključke. Dogovorjeno je bilo, da v jeseni pripravimo še pred vrhom Nata naša
               stališča, zato da bi tudi naša delegacija bila tam bolj opremljena z vedenjem,
               mnenjem, kaj slovenska javnost, slovenski parlament misli o vprašanju Afganistana.
               Tako da, bi to veljalo podčrtati v teh smernicah, ni zapisano, ker se posebej s tem
               ne ukvarjamo, <stage type="mag"/>(nadaljevanje) ampak ob teh
               smernicah oziroma deklaracijo o smernicah pač usmeritvah za delovanja na tem
               področju, tudi to, ker je to bistveno, da mi imamo svoje stališče do zadeve, v
               katerih sodelujemo. Lahko se to zapiše v zapisnik in se mi zdi, da bi bilo korektno,
               da bi pred tem jesenskim vrhom mi pač povedali, kaj si o teh stvareh mislimo. Tudi
               tam se stvari radikalno spreminjajo. Jaz ne bom vrednostno ocenjeval, ampak čas od
               julija do sedaj bi, če bi šli pogledati, kaj vse se je zgodilo pa bi bilo dobro, da
               na naslednji seji spet to točko obravnavamo, ob smrtnih žrtvah, ob nekaterih
               incidentih, ob uboju novinarja. Za enega je bilo sedaj posebej razpisano, da so ga
               celo ali po pomoti ali ne vem kako, skorajda hoteli ubiti, pa me ne napačno razumeti,
               lahko bi se izognili kot tistim šolam, itd., ko gre za bombardiranje in razne druge
               stvari, o tem smo že govorili. Jaz bi pri tem želel samo to, da se resnično pripravi
               neka diskusija preden se gre na ta vrh, ne da bomo, potem, ko bo ta vrh končan, mi se
               seznanili z zaključki in rekli, sedaj pa bi mi razmišljali kaj drugega, tudi pot bi
               bila ta prava.</p>
               <p>Neka zadeva, ki je zelo pomembna, vsaj jaz nisem bil zadovoljen z odgovori in sicer
               posebnega, to je na strani 48. drugi stavek, ko pravi: "Posebnega pomembna pri tem je
               preseganje sedanjega zastoja na ravni EU in Nata." Torej, to stoji, to je bila
               ugotovitev ministrstva za zunanje zadeve, najbrž, kaj to praktično pomeni in kaj in
               kako bomo mi sedaj to deblokado naredili? Druga stvar, kar se spet tiče, čeprav je
               pod poglavjem varnostnega, je pa to v pristojnosti predvsem zunanjega ministrstva, ko
               gre za akcijski načrt, za izvajanje resolucije o Varnostnega sveta OZN 1325 in 1820 o
               ženskam, miru in varnosti. Tukaj piše, da bo Slovenija povečala vlogo in število
               žensk v okviru skupne varnostne obrambne politike ter drugih mednarodnih operacij in
               misij. O temo smo govorili že pred letom ali več, me zanima, kaj je s tem akcijskim
               načrtom, ali je to samo nekaj, kar se zapisuje iz leta v leto v teh deklaracijah, ali
               pa je to samo, zaradi tega, ker je to všečno, da se to tako zapiše, ker to konec
               koncev zahteva tudi resolucija? Skratka, prav je, da tem zadevam dajemo ustrezno
               težo, da nimamo občutka, da smo nekaj obnavljamo, kar je res.</p>
               <p>Kar se Makedonije tiče, jaz se zvest privrženec Makedonije, ampak se bojim, da se je
               tudi malo Slovenija ohladila, od pred dveh dni nazaj ta vnema, torej od sobote. Še
               prej pa v Grčiji, da bi se kaj zmenili, ker Makedonci so oboje nabrisali v košarki in
               to ne boste verjeli, kako veliko pomeni ljudem, ko se pogovarjajo. Šalo na stran.
               Dejansko je to tista točka, poleg tega tudi Turčija, kjer bi lahko Slovenija imela
               večjo težo. Turčija tudi v odnosu EU Nato. Recimo vprašanje, ki je za mene
               nerazumljivo. Ko je govorila o EU Nato Turčije ni zraven in jo odrivajo daleč stran,
               o tem sem tudi govoril. Ko gre za operacije EU na Balkanu je Turčija prispevala tako
               kot polovico ali večine države EU v Bosni, Kosovu, itd. Ko je pa govora za evropsko
               mizo, da bi se pa po tej poti približali, Turčija je seveda ustanovna članica Nata,
               ampak želi tudi v EU. Opravlja nekatere stvari, ne iz misij Nata ali varnostnega
               sveta, ampak eksplicitno naloge iz misij EU poleg vojaških tudi civilne, itd. Pustimo
               ob strani, da oni želijo iz Otomanskega imperija kaj zadržati naprej, ampak tukaj gre
               za neko dvoličnost.</p>
               <p>Zdi se mi, da te dve točke, Makedonija in Turčija so za nas še kako zanimive. Bom
               podrl, da se ne bom kasneje še oglašal.</p>
            </sp>
            <sp xml:id="SDT5-OZZP-Redna-065-2011-09-12.sp15">

               <speaker>PREDSEDNICA JANJA KLASINC:</speaker>

               <p> Hvala. <stage type="mag"/>(nadaljevanje) Gospa Darja Lavtižar
               Bebler.</p>
            </sp>
            <sp xml:id="SDT5-OZZP-Redna-065-2011-09-12.sp16">

               <speaker>DARJA LAVTIŽAR BEBLER:</speaker>

               <p>Hvala lepa, gospa predsednica. Najprej naj povem, da soglašam s predlogom gospoda
               Anderliča, glede preoblikovanja tega amandmaja, ki smo ga dobili na mizo in da se pač
               posvetimo tistim nalogam, ki izhajajo iz dejstva, da smo Sudan pač prepoznali kot
               neodvisno državo.</p>
               <p>Drugo je. Seveda mi govorimo o deklaraciji, o usmeritvah za delovanje RS v
               institucijah EU za prihodnje obdobje in v deklaraciji je moč našteti celo vrsto
               stvari, iz z nobeno pravzaprav ni mogoče zatrjevati, da ni ustrezna ali, da je odveč.
               Tako da je pri tekstih kot so deklaracije vedno težko presojati, kaj je tisto, kar
               mora biti zapisano in v končni fazi, kaj bo, potem sploh učinek te deklaracije na
               koncu, ko bomo gledali za preteklo obdobje nazaj, kaj smo od te deklaracije
               uresničili.</p>
               <p>Dejstvo je, da je pač prav in taka je tudi manira, da sprejemamo od države članice
               tovrstne deklaracije in da pač znotraj tega teksta tudi opredelimo svoje poglede,
               svoja stališča, svoja stremljenja in tudi svojo držo bodočo znotraj institucij EU,
               zato mislim, da ni primerno govoriti, kateri del teksta te deklaracije je bilo
               napisan in kateri slabše napisan. Jaz moram reči, da tudi druga poglavja, ki sem jih
               brala se mi zdijo zelo dobro napisana, zlasti tisto področje, ki zadeva pravosodje in
               notranje zadeve. Če se prav zavemo, zakaj pravzaprav gre, EU in Evropa v celoti
               postaja vse manjša, vse bližja in bolj smo povezani. Zadeve, ki se rešujejo na
               področju pravosodja in notranjih zadev so zelo pomembne stvari, zlasti v odnosu do
               uresničevanja in spoštovanja človekovih pravic in temeljnih svoboščin, o čemer je
               tudi, potem govora o tem konkretnem poglavju, ki ga obravnavamo sedaj.</p>
               <p>Zelo se strinjam s tem, kar je posebej izpostavil minister, ko je govoril o pomenu
               spoštovanja človekovih pravic pravne države v okviru zunanjih vidikov boja proti
               terorizmu. Vemo, s kakšno situacijo se soočamo in zato, ker sem prej povedala, ne bom
               predlagala, da bi recimo kakšni amandma sprejeli, ki bi ta tekst še bolj razdelal,
               ker dejstvo je, da bo morala Slovenija in tudi druge članice EU si na tem področju
               pravzaprav zadati kar zahtevne naloge in jih tudi po možnosti uresničiti. Vemo, da
               smo znotraj EU in Evrope kot celote in celega sveta, če hočete v zadnjem času soočeno
               z večjo okrepitvijo nacionalizmom, ksenofobije, nestrpnosti, homofobije, nenazadnje
               imamo tudi tak primer mi pred seboj, mi poslanci na naših delovnih mizah in tudi
               vemo, kako so potrebno dobro sosedske politike, ki jih tudi v Sloveniji dlje časa
               izpostavljamo, zlasti tudi v odnosu do razrešitve mejnega problema med Slovenijo in
               Hrvaško in to se seveda nanaša na celi Balkan, o katerem ste govorili, gospa
               predsednica.</p>
               <p>Jaz se zavzemam za to, da si ministrstvo za zunanje zadeve in tudi vsi drugi
               merodajni dejavniki v tej državi zadajo v posebni okvir te naloge s področja
               spoštovanja in uveljavljanja človekovih pravic in temeljnih svoboščin, da pa seveda
               ni potrebe, da bi to posebej vključevali v ta tekst. Vemo, kaj se je zgodilo letos
               poleti na Norveškem. Norveška, sicer ni članica EU, ampak je tako globoko vendarle
               teritorialno in sicer vsebinsko usidrana v evropski prostor, da je to enako kot bi se
               zgodilo pravzaprav na naših tleh. Tudi vidim, ko poslanci in poslanke govorimo o
               državah EU, pogosto mislimo na Evropo v celoti in ko govorimo o Evropi v bistvu
               mislimo na EU. Tukaj pač delamo pogosto napake, tako da, stvar pa je ta, ena in ista,
               tako smo <stage type="mag"/>(Nadaljevanje) povezani, da je
               področje človekovih pravic vedno permanentna naloga. Nikdar ne docela opravljena
               naloga, tako da se mi zdi da to tudi v tej deklaraciji še posebej izpostavljamo.
               Hvala lepa.</p>
            </sp>
            <sp xml:id="SDT5-OZZP-Redna-065-2011-09-12.sp17">

               <speaker>PREDSEDNICA JANJA KLASINC:</speaker>

               <p>Hvala gospa Beblerjeva, za to opozorilo. To je res. Zdaj še kolega Franco Juri.</p>
            </sp>
            <sp xml:id="SDT5-OZZP-Redna-065-2011-09-12.sp18">

               <speaker>FRANCO JURI:</speaker>

               <p>Hvala za besedo. Spoštovani minister! Najprej na splošno o deklaraciji. Ta dokument
               je iz vseh vidikov zelo (nerazumljivo), torej ga ne bom imel nobenih problemov
               podpreti . Sicer mislim, da ne dodaja ničesar posebnega, ničesar ne jemlje. Prave
               dodane vrednosti ni, ampak v okvirih teh besedil, ki določajo tudi okolje zunanje
               politike znotraj Evropske unije, mislim da je manevrski prostor ponujen tako tistim,
               ki močne ali kakršna odstopanja od dosedanje zunanje politike zagovarjajo in tudi do
               tistih, ki želijo ohraniti zunanjo in varnostno politiko evropske unije takšno kot
               je. Torej ni pravzaprav nobene posebnosti in jaz nimam problemov videti tudi možnost,
               da bi v okviru teh postavk razvijali še naprej nekoliko bolj samostojno in dejavno
               politiko Slovenije znotraj Evropske unije. Sicer v zadnjih 10 letih, nedvomno
               varnostna politika Evropske unije stagnira. Stagnira še posebej po tistem datumu, ki
               smo ga beležili včeraj, po 11. septembru 2001. Od takrat mislim, da je prišlo do
               enega zelo občutnega zastoja v samostojni varnostni in zunanji politiki Evropske
               unije, če na začetku je bilo to razumljivo, po 10 letih ugotavljamo, da je varnostna
               in posledično tudi zunanja politika Evropske unije usmerjena še zmeraj k recimo
               ureditvi globalnih vprašanj, ki izhajajo iz nekaterih strateških interesov, ki niso
               nujno vedno v Evropski uniji. Drugače rečeno z Catherine Ashtonovo se je zunanja
               politika usmerila predvsem k nedorečenosti oziroma k neaktivnosti do nekaterih
               ključnih vprašanj. Tukaj omenjate priznanje novih držav, nekaj smo jih priznali,
               ampak ne pozabimo, da smo priznali izključno države, ki so postale samostojne po
               strateški pobudi in želji Združenih držav Amerike. Nismo pa priznali nobene od tistih
               držav, ki se že desetletja borijo za samostojnost in tukaj imam v mislih predvsem
               Palestino, četudi vidim, da je zdaj slovensko stališče dokaj usmerjeno k usklajenemu
               priznanju te države s strani Evropske unije. Septembra se bo pač začela idealna
               skupščina združenih narodov. Takrat seveda, če ne bo prišlo do usklajenega stališča
               Evropske unije se postavlja vprašanje kako bodo pristopile posamične države in seveda
               mi smo za to, zato smo tudi dali pobudo za izredno sejo. O tem se bomo še pogovarjali
               in bomo odločali, smo za to, da bi v kolikor ne bi prišlo do skupnega stališča, da bi
               se Slovenija tukaj izpostavila nekoliko bolj drzno. Ker verjamemo, da se bodo tudi
               druge države Evropske unije, Ciper pravzaprav je že o tem razpravljala. Pričakujemo
               dejansko en tak korak, ki naj ne čaka na usklajevanje, ki pomeni pravzaprav samo
               prelaganje in odlašanje pri teh vprašanjih<stage type="mag"/>
               (Nadaljevanje) predlaganje in odlašanje pri teh vprašanjih.</p>
               <p>Ampak seveda o tem bomo kasneje. Jaz vidim to možnost tudi v okviru te deklaracije.
               Ta deklaracija tega ne izključuje, četudi izpostavlja usklajen pristop Evropske unije
               ampak če ta ni možen verjamem, da se bo Slovenija odločila tudi po lastni vesti tako,
               kot poslanci v Državnem zboru.</p>
               <p>Pri zunanji politiki pogrešam en strateški premislek o tem, da bi po desetih letih
               vojne v Afganistanu vendarle razlikovali in postavili jasno ločnico med mirovnimi
               operacijami in vojnimi operacijami.</p>
               <p>Mislim, da sta se ta dva pojma v zadnjih letih tako primešala in prepletala, da iz
               tega izhaja nevarnost, da se bo Evropska unija še naprej vpletala v vojaške
               operacije, ki niso samo humanitarnega oziroma mirovnega pomena.</p>
               <p>Vprašanje Libije. Tam, vsi smo bili za to, da se onemogoči nadaljnjo politično
               življenje in samovoljo Moamera Gadafija, ne pozabimo, da tik pred vojno so se
               nekateri evropski liderji, vključno z našim predsednikom Vlade, klanjali pred
               politikom, za katerega so vsi vedeli kaj počne, danes pa smo vsi enotni, dokaj
               kontradiktorno podpiramo nekakšno osvobodilno vojno, ki se tam dogaja, v upanju, da
               bomo kot Evropska unija ali kot posamične države imele nekaj koristi iz nove
               Vlade.</p>
               <p>Bojim se, da se zgodba o velikih korupcijah v Libiji šele začenja in da tudi tam bomo
               priče dogajanju, ki ne bo nekje samoumevno v interesu stabilnosti in sploh
               demokracije.</p>
               <p>Treba je biti pozorni, aktivni vsekakor ampak ne kupiti vse kar recimo francoski
               interesi ali ameriški interesi nam na tistem delu prodajajo.</p>
               <p>Pri Mediteranu. Jaz se zahvaljujem tudi kolegu Baroviču, ker je omenil prizadevanja,
               da bi vendarle pristopili do EMUNI nekoliko bolj aktivno.</p>
               <p>Dejstvo je 5. oktobra bo v Bruslju seja sestanek delavne skupine evro mediteranske
               konference za EMUNI-ja, verjetno se je bom jaz udeležil, ne vem pa s kakšnim
               mandatom. Še zmeraj mi ni jasno kakšen je odnos naše države, naše Vlade do tega
               projekta, ki je velika priložnost za našo mediteransko dimenzijo.</p>
               <p>Ampak EMUNI še zmeraj tako logistično, kot programsko vsaj v odnosu do naših
               inštitucij, žal stagnira in občutek imamo, da nastaja v EMUNI-ju bolj neka ekstra
               teritorialno druščina, ki se sicer povezuje akademsko z mediteranskimi državami ampak
               o čemer Slovenija nič ne ve. Slovenija ne zna izkoristiti tega potenciala.</p>
               <p>Navsezadnje, ko smo bili uvrščeni, v okviru Jugoslavije, smo znali boljše izkoriščati
               vse te vezi in te odnose, kot znamo sedaj.</p>
               <p>In EMUNI, daleč od tega, da bi bil ta nek center neuvrščenosti, ampak vsekakor je
               velika priložnost, da izpeljemo in da izpostavimo nekaj naših strateških interesov do
               mediteranske regije.</p>
               <p>Zato še enkrat pozivam Vlado, seveda zunanje ministrstvo ima tukaj omejene
               pristojnosti, kajti so verjetno drugi resorji, ki se bolj ukvarjajo s tem, ampak
               pozivam Vlado, naj investira, naj vloži nekaj več napora prav v oblikovanje te EMUNI.
                  <stage type="mag"/> (nadaljevanje) Če drugo zato, ker se kot
               glavni akter pri evromediteranskih zgodbah in evromediteranskih univerzah pojavlja
               Maroko. Druga evromediteranska univerza že nastaja, je bila že najavljena in naj bi
               nastala do konca leta 2013 v Fesu, kar pomeni, da se bo, ko bo nastala tista
               evromediteranska univerza, marsikaj preusmerilo v Maroku in Slovenija bo izgubila
               specifično težo, ki jo sedaj ima. Zdaj, ne da bi konkurirali z Markom, smo lahko
               komplementarni, ampak vsi pričakujejo, da se bo tudi Slovenija nekoliko bolj
               angažirala pri tem vprašanju. Tako, da verjetno to ni neposredno povezano s to
               deklaracijo, ampak izkoristimo to razpravo zato, da bi še vedno te stvari nekje
               dorekli.</p>
               <p>Človekove pravice. Jaz mislim, da je prav, da se Slovenija angažira znotraj Evropske
               unije kot velika zagovornica človekovih pravic in to na zelo razvejan način. Mi smo
               pred dnevi se sestali s Kubanko(?), dobili boste tudi poročilo o tem sestanku, ampak
               v odnosu do drugih držav, neevropskih držav, do Latinske Amerike in tako dalje bodimo
               pozorni, da ohrani Evropska unija neko načelno držo do vseh kršitev človekovih
               pravic, tudi v tistih državah, ki so nominalne zaveznice Evropske unije. In tukaj
               imam v mislih predvsem Združene države Amerike, kjer še vedno vlada in je še vedno v
               veljavi smrtna kazen, vsaj v nekaterih državah, in kjer se dogajajo zgodbe, ki bi jih
               lahko primerjali z resnimi kršitvami človekovih pravic. Tako, da moramo biti pri tem
               načelni. In ko se ukvarjamo z nedemokratičnimi državami ne smemo mimo dejstva, da
               Guantanamo še vedno obstaja in da veliko razočaranje, ki smo ga doživeli z Obamo,
               potem, ko smo vsi mislili, da se bodo premaknile stvari in da bodo končno zaprli to
               sramoto, to se ni zgodilo, in zdaj na enkrat smo že v fazi nekake druge evforije,
               kjer skuša Obama pridobiti podporo republikanske desnice in pozablja na vse tiste
               obljube, ki jih je dajal takrat. Tukaj Evropska unija mora ostati načelna in
               zagovarjati še zmeraj spoštovanje človekovih pravic kjerkoli na svetu ne glede na
               državo ali stopnjo zavezništva, pravzaprav tudi Tone je prej omenil kar nekaj
               zaskrbljujočih dejanj, ki ji je obelodanil Wikileaks, recimo ta odnos vojni v Iraku
               do civilnega prebivalstva, do novinarjev, torej tukaj so sila problematične zadeve,
               ki jih bo treba vedno upoštevati.</p>
               <p>No, v glavnem, če zaključim zdaj. Jaz bom to resolucijo podprl, ker ne vidim nobene
               škode, mislim, da je pozitivno naravnana ob tem, da pričakujem s strani slovenske
               zunanje politike v teh okvirjih maksimalno angažiranje pri vprašanjih, ki sem jih
               izpostavil. Hvala.</p>
            </sp>
            <sp xml:id="SDT5-OZZP-Redna-065-2011-09-12.sp19">

               <speaker>PREDSEDNICA JANJA KLASINC:</speaker>

               <p>Najlepša hvala, gospod Juri. Gospod minister, bi želeli še kaj komentirati?
               Izvolite.</p>
            </sp>
            <sp xml:id="SDT5-OZZP-Redna-065-2011-09-12.sp20">

               <speaker>SAMUEL ŽBOGAR:</speaker>

               <p>Hvala lepa. Mislim, da je bila zelo vsebinska razprava in se zahvaljujem tudi za vse
               pobude in vprašanja. Mogoče par stvari. Predsednica, vi ste omenili Kučanovo poročilo
               in mislim, da to poročilo predsednika Kučana postaja vedno bolj aktualno oziroma
               potrjuje svoje ugotovitve oziroma dogajanje v Bosni in Hercegovini potrjuje
               ugotovitve tega poročila in tudi vedno bolj potrjuje kako bi bilo potrebno nasvete,
               ki jih je dal, upoštevati na ravni Evropske unije. Tu vidimo, da Bosna in Hercegovina
               po enem letu nima vlade in da stvari niso v redu, tako zelo poenostavljeno rečeno. In
               tukaj bi se strinjal z gospodom Barovičem, ki je rekel, <stage type="mag"/> (Nadaljevanje) da so pogajanja držav Balkana z Evropsko unijo garant
               miru. Absolutno se strinjam, da je to edini garant miru in edini garant razvoja
               držav, kajti sami vemo in to vedno, stalno govorimo, kako pomembna so ta pogajanja za
               reformne procese. Sami politiki iz Balkana govorijo "keep us busy" - dajte nas
               zaposliti, da bomo se s tem ukvarjali ne pa z drugimi stvarmi. In mislim, da je in to
               je tudi naša politika znotraj Evropske unije, da bi bilo potrebno čim bolj pospešiti
               te procese pogajanj, tudi z državami kot je Bosna in Hercegovina, s katerimi se še ne
               pogajamo, začeti postopke usklajevanja zakonodaje. To se je sedaj začelo s tem
               strukturnim dialogom glede pravosodja. Jaz sem v pismu z ministrom Fratinijem v
               Bruselj predlagal, da se to razširi na vsa področja delovanja. Zakaj ne bi začeli se
               z njimi pogovarjati, tudi če ne govorimo o pogajanjih, ampak o njihovi spremembi
               zakonodaje. Vedno znova poudarjam primer Islandije, za katero, ki se je začela
               pogajati v 2009 in vsi govorijo, kako hitro se bo iz pogajala, zato ker je
               pripravljena. Se pravi, dajmo narediti te države pripravljene predno se začnejo
               pogajati, posebej pri Bosni, kjer je situacija komplicirana, da jih na ta način
               zaposlimo in s tem skozi ta dialog in spremembo zakonodaje se začne spreminjati
               država. To se je videlo pri vseh teh pogajanjih. To se vidi tudi pri Turčiji, koliko
               se je Turčija spremenila že doslej skozi ta pogajanja, od smrtne kazni pa do vseh
               drugih reform, ki jih je sprejela.</p>
               <p>In glede Turčije. Turčije nisem uvodoma omenjal, ampak se strinjam, absolutno, da jo
               Slovenija podpira, članstvo Turčije, tukaj ni nobene dileme. Seveda je tukaj ta
               pogajalski proces, ki je na žalost zaustavljen, ker je kar nekaj držav postavilo
               oziroma zablokiralo različna poglavja in jih sedaj počasi zmanjkuje poglavja o
               katerih bi se s Turčijo pogovarjali. Osnovni problem je Ciper in dejstvo, da Turčija
               ne prizna države Ciper. Potekajo pogajanja, ponovno, glede Cipra oziroma znotraj
               Cipra, med enim in drugim delom. Nekako smo si želeli, si želimo, da bi ta pogajanja
               zaključila pred ciprskim predsedovanjem Evropski uniji, ki je v sredini prihodnjega
               leta. Mislim, da je bil to v ozadju teh pogovorov nekakšen cilj, ker je to dodatna
               spodbuda, da preden Ciper prevzame predsedovanje, reši to veliko vprašanje. Dogajanje
               trenutno ne kaže, da bi šlo v tej smeri, tudi zadnje napetosti, ki nastajajo med
               Ciprom in Turčijo glede širitve obalnega pasu in raziskav, ki jih bo Ciper opravljal
               na določenem delu morja in reakcijo Turčije ne vliva upanja, da bo do tega prišlo,
               ampak to bi nekako moral biti cilj, dodatna spodbuda. Zaradi Turčije in Cipra je
               seveda tudi blokirano sodelovanju EU in Nato, kajti Turki imajo probleme s
               sodelovanje Cipra na skupnih sestankih in skupnih akcijah in obratno, v EU operacijah
               ima Ciper problem s tem, da bi Turčija sodelovala oziroma imela besedo. Saj sodeluje
               v Bosni in Hercegovini kar z največjim številom, če se prav spomnim, svojih
               predstavnikov, ne more sodelovati pri odločanju o teh operacijah. Mislim, da je bilo
               v zadnjem času, nek napredek je bil narejen, Catherin Ashton je vzela to kot nek cilj
               in skupaj z Rasmusom, mislim da sta našla neke oblike neformalnih srečanj, kjer lahko
               sodelujeta obe državi. Tudi v New Yorku se bomo sestali na Trans atlantskem sestanku,
               se pravi Nato in EU in obe državi, tako da odpirajo se možnosti sodelovanja, formalno
               pa seveda še tega sodelovanja ni in to ovira tudi sodelovanje med EU in Nato. To je v
               bistvu edina taka večja ovira.</p>
               <p>Glede fleksibilnosti oziroma glede Makedonije in fleksibilnosti <stage type="mag"/> (Nadaljevanje) o katerih sem omenil.</p>
               <p>Strinjam se z oceno vaše situacije, da v bistvu je zelo težko neki državi reči, da
               mora spremeniti ime oziroma težko je najti neke razloge zato.</p>
               <p>V letošnjem letu, so v lanskem že začela in letos potekale bilateralna srečanja, ki
               so dala neke upe, na neke rezultate, konkretna imena so bila tudi že predebatirana in
               strani sta bili zelo blizu.</p>
               <p>Ko mi govorimo o fleksibilnosti mislimo na to, da Makedonija pač naredi vse, zato da
               pride do rešitve in da ne sprejema nekih ukrepov ali pa da ne gre v neke aktivnosti,
               ki rešitvam ne pomagajo.</p>
               <p>Postavljanje spomenikov sedaj tudi bolgarskih ljudi gotovo ne pomaga njihovi poti v
               Evropsko unijo in mi nekako bi si želeli, da bi bilo tega manj, ker bi olajšalo
               prijateljem Makedonije v Evropski uniji, da so bolj proaktivni glede rešitve tega
               vprašanja.</p>
               <p>In predsednica, mislim, da ste vi rekli, da znotraj Evropske unije sedaj ni
               zagona.</p>
               <p>In jaz sem tudi makedonskemu kolegu povedal, da če je decembra 2009 se je večina
               držav oglasila v prid Makedonije in da je resnično to nesprejemljivo, da so
               blokirani, saj na kasnejših sestankih je bilo teh vedno, vedno manj in na koncu ni
               nobenega več, kajti nekako se je utrdilo dejstvo, da ja, je problem ime ampak imena
               in spomeniki pa tudi ne pomagajo k reševanju in je to postalo neko vprašanje s
               katerim se ljudje več ne ukvarjajo.</p>
               <p>EMUNI. Jaz bi se strinjal z oceno, tudi sam imam ta občutek, da nekako ta EMUNI se ne
               vzdigne od tal, da ne poleti.</p>
               <p>Ne vem koliko lahko Vlada pri tem pomaga, Vlada daje polno podporo EMUNI-ju ampak
               EMUNI je nekako neodvisna institucija s svojimi organi in s svojimi odgovornimi
               osebami.</p>
               <p>Imam pa tudi sam ta občutek, da nekako ne izkoristimo dovolj tega EMUNI-ja, posebej
               sedaj v situaciji, kot je v Mediteranu, ko bi moglo biti tukaj nek center nekih debat
               in nekih razprav in nekega dogajanja pa ni.</p>
               <p>Lahko ponovno pogledamo, čeprav Ministrstvo za zunanje zadeve ni odgovorno za
               EMUNI.</p>
               <p>Mogoče bi bilo dobro imeti en razmislek kako... na to temo.</p>
               <p>Podpora za varnostni svet, mogoče nekako skromno nismo notri dali, to sicer ni tema
               Evropske unije, tudi o podporah se nikoli ne pogovarjamo znotraj Evropske unije, prav
               zaradi tega, ker tudi konkuriramo eden proti drugemu, posebej varnostni svet
               občutljiv zaradi tudi različnih pogledov držav članic EU na reformo varnostnega
               sveta, tako da o tem nikoli ni razprave.</p>
               <p>Verjetno pa ne bi škodovalo oziroma mogoče bi resnično sodilo neko pričakovanje, ki
               obstaja z naše strani, da bodo države Evropske unije podprle eno od kandidatk
               Evropske unije, gotovo, in upajmo, da čim več nas.</p>
               <p>Mi smo zadovoljni s podporo, ki jo imamo znotraj Evropske unije ampak seveda mogoče
               ne bi bilo slabo, da se en tak stavek notri zapiše.</p>
               <p>Glede Afganistana, čeprav to ni tema Evropske unije. Evropska unija je tam prisotna s
               svojimi posebnimi poslanci in s policisti, pri katerih ne sodelujemo ampak seveda
               celoten Afganistan je tema tako Evropske unije, kot mednarodne skupnosti na
               sploh.</p>
               <p>Naša razmišljanja, če lahko povem, ker smo na Vladi prejšnji teden par besed o tem
               rekli je, da Ministrstvo za zunanje zadeve in Ministrstvo za obrambo pripravi neke
               ideje kako bi ta <stage type="mag"/>(nadaljevanje) pripravi neke
               ideje, kako bi ta dokument izgledal oziroma ta naša usmeritev v prihodnje izgledala
               in naši ljudje so se že povezali. Potem bomo opravljali neko razpravo na Vladi in
               pogovarjali se bomo tudi z zavezniki, to je bila tudi izrecna prošnja zaveznikov zelo
               jasno dana novemu veleposlaniku, da nekako se z njimi pogovarjamo o teh naših načrtih
               in da pridemo oktobra meseca, mogoče po volitvah varnostnega sveta, oktobra meseca,
               da pridemo v parlament. Sestanek, ki ga je omenil gospod Anderlič je pa 5. decembra.
               Tako mislim, da je dovolj časa, da skupaj s parlamentom oblikujemo .../Oglašanje iz
               klopi/... Prosim? Ja, bomo prišli prej, pred tem. Konec oktobra bomo prišli z
               gradivom in potem je še cel november ko se lahko to debatira. Tako da mislim, daje to
               v redu časovnica, vsebino bo pa treba kar veliko verjetno se pogovarjati.</p>
               <p>Zelo dobra pripomba gospe Bebler, glede ksenofobije in vsega tega kar se v Evropi
               dogaja, resnično v Evropi narašča. To smo videli tudi pri poskusu Danske, da odpravi
               Schengen. Vidimo pri volitvah v nekaterih državah članicah, zelo zanimiva situacija,
               ko se jug Evropske unije ukvarja s finančnimi problemi in s konsolidacijo financ,
               sever, ki pa nima teh problemov, ki nima finančne krize je pa reagiral na način, da
               je vedno več evro-skeptičnih poslancev v parlamentih in bolj nacionalističnih strank
               in to je ena tendenca, ki jo je fajn spremljati in jo preučevati in je fajn na njo
               opozarjati, vsekakor. Tudi ob robu Blejskega foruma smo imeli posebno srečanje
               oziroma predsednik republike je skupaj z generalnim sekretarjem sveta Evrope,
               organiziral posebno srečanja rano na te teme; kako živeti skupaj v 21. stoletju,
               različne nacije, znotraj ene države.</p>
               <p>Potem pa najprej glede Palestine, verjetno bomo o tem, verjamem, da govorili tudi
               posebej, ampak zelo na kratko, dogovorili smo se znotraj Evropske unije, da poskušamo
               uskladiti resolucijo s Palestinci. To je nekako mandat, ki ga je Ashtonova dobila;
               neformalen sicer, ker je bilo to neformalno srečanje in pričakovanje je vidim tudi s
               Palestinske strani, da se uskladimo glede resolucije za generalno skupščino. Pod
               pogojem, da bi Evropska unija enotno glasovala za to resolucijo, ne bodo šli v
               varnostni svet in s tem nekako naj bi šli v neke aktivnosti, ki naj bi povečale
               napetost predvsem z Združenimi državami Amerike in zaradi Veta in tako dalje.</p>
               <p>Zdaj smo v tej fazi. Dogovorili smo se tudi oziroma kapelj je bil, da dokler ni jasno
               kaj bo s to resolucijo v mednarodni skupščini in kako bo odreagirala, ne hitimo z
               nekimi svojimi priznanji ali pa drugimi aktivnostmi in da se to pusti nekako za dan
               po tem, ko bo jasno kaj bo lahko Evropska unija naredila v mednarodni skupščini. Vsi
               si seveda želimo enotnost, ker bi bilo prav da Evropska unija izkoristi to
               priložnost, ki jo ima na bližnjem vzhodu, ko ni trenutno nobenega igralca in nekako
               prevzame pobudo. To je bil tudi navodilo njej, apel; njej, visoki predstavnici. V
               naslednjih dnevih, naslednjem tednu pa bo verjetno veliko bolj jasno kako daleč smo s
               tem prišli (nerazumljivo) elemente, glede katerih se države strinjamo, da bi lahko
               šle v tor resolucijo, ampak o tem bomo verjetno posebej tudi še govorili.</p>
               <p>Glede Libije, seveda je to država, ki rabi vso podporo. Mi smo priznali TNC, želimo
               si čim prej neko prehodno Vlado in interes pripravljenosti ostajati tako v Evropski
               uniji kot pri državah članicah, da se vključijo in pomagajo poti, ki si jo bodo sami
               izbrali. Z Gadafijem je pa tako, da proti Gadafiju ni bilo nobenih sankcij v zadnjih
               letih, vsi so z njim sodelovali do konca,<stage type="mag"/>
               (nadaljevanje) seveda smo, vsi smo, ampak ni nobene izjeme tukaj, mislim, da se ne
               smemo počutiti kaj slabše kot kdo drug, ampak kot je Hegel rekel, pač Minervina sova
               razprostre krila, ko se spusti mrak in seveda ko je vse mimo, potem vse postane
               veliko bolj jasno, ampak realizem mednarodne skupnosti je takšen, da sodeluje tudi s
               takšnimi državami, režimi in še kar nekaj je takšnih režimom je po svetu, ampak to je
               nek realizem, nek pragmatizem. Hočem pa reči, ne smemo imeti nekega slabšega občutka
               glede tega sodelovanja kot ga imajo vse druge države glede sodelovanja z Libijo v
               preteklosti.</p>
               <p>Glede človekovih pravic, gotovo, mislim, da je to pomemben poudarek tako pri zunanji
               politiki in je prav tudi Evropska unija kot unija, ki je zgrajena na teh načelih in
               principih je prav, da v mednarodni skupnosti opozarja na to.</p>
               <p>Na blejskem forumu, ker je živ zdaj še od sobote, bi opozoril samo na en pogovor, ki
               je bil, glede EU-kitajskih odnosov. In zelo izjemno artikulirana namestnica
               kitajskega zunanjega ministra je poudarjala o tem, da ima Evropska unija, ni rekla
               predsodek, ampak ena druga beseda je bila, predsodek do Kitajske in da jo gleda še v
               tistih starih očeh. In je potem nekdo odgovoril, da tudi Kitajska gleda na Evropsko
               unijo v starih očeh, da to ni samo ekonomska skupnost s katero sodeluješ glede
               trgovine, kar bi si Kitajska želela, ampak da tudi politična skupnost, ki ima neke
               vrednote in načela in seveda je zato normalno, da takšna skupnost odpira tudi
               vprašanja človekovih pravic. Hočem reči, da ko debatiramo o strateških partnerstvih
               Evropske unije z različnimi temi velikimi partnerji, s strateškimi partnerji, kot sem
               rekel na začetku, bi morali verjetno najprej sami sebe vprašati kaj je naše
               izhodišče, kaj je naš interes v mednarodni skupnosti, to zapisati na nek dokument in
               tudi širitev spoštovanja človekovih pravic v vseh državah, kajti to je vrednota
               civilizacije, ki ni odvisna od vzhoda ali zahoda, severa ali juga. Človekove pravice,
               da moramo biti načelni, se strinjam. In glede smrtne kazni ima Evropska unija v
               Združenih narodih pobudo za vsako leto za odpravo smrtne kazni. Tudi v Združenih
               državah vsakokrat, ko se izvrši smrtna kazen, pred tem EU kot enota, kot celota
               apelira na guvernerja za oprostitev in vsakokrat tudi protestiramo zaradi oprostitve
               in tako je prav in tako bomo nadaljevali.</p>
               <p>Glede Guantanama smo pa tudi vedno bili glasni kot EU, da to ni v ponos in da to so
               kršitve človekovih pravic ne glede na zločine, ki so jih ti ljudje obtoženi oziroma
               nekateri od njih, kot zdaj ugotavljamo, sploh niso ničesar obtoženi. Hvala lepa.</p>
            </sp>
            <sp xml:id="SDT5-OZZP-Redna-065-2011-09-12.sp21">

               <speaker>PREDSEDNICA JANJA KLASINC:</speaker>

               <p>Najlepša hvala, gospod minister. S tem zaključujem splošno razpravo in prehajamo na
               razpravo in glasovanje o predlogu amandmaja Odbora za zunanjo politiko k besedilu
               predloga Deklaracije o usmeritvah za delovanje Republike Slovenije v institucijah
               Evropske unije v obdobju julij 2011 do decembra 2012, seveda za poglavje zunanje
               zadeve. Kot je bilo v prejšnji razpravi razvidno smo se večinsko odločili za predlog
               kolega Anderliča, ki se glasi: na 46. strani se v tretji vrstici četrtega odstavka
               beseda "oziroma" nadomesti z besedo "po" in črta se stavek "Slovenija bo priznala
               novo državo Južni Sudan v skladu z notranje-pravnimi postopki". Bi želel kdo o tem
               razpravljati? Če ne, potem predlagam, da glasujemo o tem predlogu amandmaja.<stage type="mag"/> (nadaljevanje) Kdo je za? (9 članov.) Je kdo
               proti?</p>
               <p>Ugotavljam, da je amandma soglasno sprejet.</p>
               <p>S tem zaključujem..../Oglašanje iz klopi./ Izvolite.</p>
            </sp>
            <sp xml:id="SDT5-OZZP-Redna-065-2011-09-12.sp22">

               <speaker>SAMUEL ŽBOGAR:</speaker>

               <p>Pozabil sem en mali amandma. Če dovolite bi samo povedal, ravno tako tehnični. Pri
               Hrvaški na strani 42 piše, stran 43 na vrhu piše: Hrvaška zaključuje pogajanja z EU.
               V bistvu jih je zaključila. Je majhna sprememba, ampak odraža... Da ne bo kdo rekel,
               da niti ne vemo, da so...</p>
            </sp>
            <sp xml:id="SDT5-OZZP-Redna-065-2011-09-12.sp23">

               <speaker>PREDSEDNICA JANJA KLASINC:</speaker>

               <p>Skratka, potem rečemo na 43. strani, na 42 v prvem odstavku zamenjamo besedo, v prvi
               vrsti prvega odstavka zamenjamo besedo "zaključuje" z besedama "je zaključila".
               .../Oglašanje iz klopi./ Izvolite.</p>
            </sp>
            <sp xml:id="SDT5-OZZP-Redna-065-2011-09-12.sp24">

               <speaker>DARJA LAVTIŽAR BEBLER:</speaker>

               <p>Jaz se sicer strinjam s tem, kar je rekel gospod minister, ampak mislim, da je
               nepotrebno spreminjati ta tekst zaradi tega, ker se ve, da so nekatera poglavja
               začasno zaprta in se lahko ponovno odprejo. In se mi zdi, da tako, kot je zapisano,
               ustreza dejanskemu stanju.</p>
            </sp>
            <sp xml:id="SDT5-OZZP-Redna-065-2011-09-12.sp25">

               <speaker>PREDSEDNICA JANJA KLASINC:</speaker>

               <p>Poleg tega je to dokument, ki še traja, tako da ni nujno... Najlepša hvala.</p>
               <p>Potem ugotavljam, da so vsi deli predloga.../Oglašanje iz klopi./ Izvolite, kolega
               Barovič.</p>
            </sp>
            <sp xml:id="SDT5-OZZP-Redna-065-2011-09-12.sp26">

               <speaker>BOGDAN BAROVIČ:</speaker>

               <p>Ne bi rad kompliciral, ker nas čaka matično delovno telo, ampak en stavek bi bil
               fino, da dodamo, da Slovenija pričakuje od Evropske unije, da bo izrazila podporo
               Sloveniji pri kandidiranju, ne vem, to bo minister bolje povedal, za nestalno
               članstvo...</p>
            </sp>
            <sp xml:id="SDT5-OZZP-Redna-065-2011-09-12.sp27">

               <speaker>PREDSEDNICA JANJA KLASINC:</speaker>

               <p>O tem pa minister ni rekel nič, ja, to je res...</p>
            </sp>
            <sp xml:id="SDT5-OZZP-Redna-065-2011-09-12.sp28">

               <speaker>BOGDAN BAROVIČ:</speaker>

               <p>En stavek.</p>
            </sp>
            <sp xml:id="SDT5-OZZP-Redna-065-2011-09-12.sp29">

               <speaker>PREDSEDNICA JANJA KLASINC:</speaker>

               <p>Izvolite.</p>
            </sp>
            <sp xml:id="SDT5-OZZP-Redna-065-2011-09-12.sp30">

               <speaker>SAMUEL ŽBOGAR:</speaker>

               <p>Hvala. Jaz se strinjam in sprejemam to. Sedaj ravno gledam kam bi to vtaknili. Stavek
               bi bil: Slovenija pričakuje od držav članic Evropske unije, da bodo podprle njeno
               kandidaturo za nestalno članico Varnostnega sveta za leto 2012 in 2013 na volitvah,
               ki bodo 13. oktobra.</p>
            </sp>
            <sp xml:id="SDT5-OZZP-Redna-065-2011-09-12.sp31">

               <speaker>PREDSEDNICA JANJA KLASINC:</speaker>

               <p>Kolega Anderlič ima besedo.</p>
            </sp>
            <sp xml:id="SDT5-OZZP-Redna-065-2011-09-12.sp32">

               <speaker>ANTON ANDERLIČ:</speaker>

               <p>Z vsem spoštovanjem to lahko odbor kot dodatno sugestijo da, ampak ne v kontekstu
               delovanja Slovenije v institucijah EU-ja, ki z Varnostnim svetom na teh relacijah
               sploh nima te teže. Da pa mi ob tem, ko zaključimo to, to rečemo in ministru
               priporočimo, da kolege v EU-ju še posebej opozori, da je tudi mnenje Odbora za
               zunanjo politiko tako, je pa to korektno. Za delovanje v institucijah, ker
               institucije EU-ja se o tem ne bodo izjasnjevale, je minister rekel malo prej v
               odgovorih na vprašanja. Jaz sem ga pozorno poslušal in o tem je že odgovarjal, da so
               sila različna. In še celo to je rekel, seveda, imajo tudi druge članice EU-ja želje
               biti, ali sedaj ali kako drugače, in se na ta način ne opredeljujejo, kot je praksa.
               Ne polemiziram z gospodom Barovičem, ampak mislim, da to ne sodi v deklaracijo o
               usmeritvah za delovanje v institucijah EU-ja.</p>
            </sp>
            <sp xml:id="SDT5-OZZP-Redna-065-2011-09-12.sp33">

               <speaker>PREDSEDNICA JANJA KLASINC:</speaker>

               <p>Moje mnenje je, da Slovenija je kandidatka. Če bo to zapisano v deklaraciji mislim,
               da prav posebej ne bo ne koristilo, ne škodilo Sloveniji. Izvolite.</p>
            </sp>
            <sp xml:id="SDT5-OZZP-Redna-065-2011-09-12.sp34">

               <speaker>BOGDAN BAROVIČ:</speaker>

               <p>Samo za primerjavo. Jaz bi dal na strani 47 primerjavo, četrti odstavek: EU kot
               največja donatorica nosi veliko odgovornost za povečanje učinkovitosti razvojne
               pomoči in si prizadeva za konkretne rezultate na tem področju, še posebej v luči
               priprav na visoki forum OECD o učinkovitosti pomoči v .../Nerazumljivo./ Južna
               Koreja, in ne vem kaj še. Če EU se vključuje preko OECD-ja v neko Južno Korejo, zakaj
               se ne bi EU vključila tudi preko Slovenije v nestalno članstvo za dve leti v OECD. To
               so čudna merila, pa nočem polemizirati z gospodom Anderličem, ker ni časa.</p>
            </sp>
            <sp xml:id="SDT5-OZZP-Redna-065-2011-09-12.sp35">

               <speaker>PREDSEDNICA JANJA KLASINC:</speaker>

               <p>Gospod Anderlič.</p>
            </sp>
            <sp xml:id="SDT5-OZZP-Redna-065-2011-09-12.sp36">

               <speaker>ANTON ANDERLIČ:</speaker>

               <p>Jaz tudi nimam nobene potrebe, ampak gre za povsem različne stvari, ne za različna
               merila, za različne stvari. Tam je skupna politika v OECD-ju in v drugih zgodbah
               EU-ja. Dočim do Varnostnega sveta takega ali drugačnega sestava, stalnega ali
               nestalnega EU kot taka ni faktor v oblikovanju stališč. To je bistvena razlika. Če
               boste to zapisali v deklaracijo, predsednica, ni res, <stage type="mag"/> (Nadaljevanje) da ne škodi ali ne koristi, je v nasprotju s početjem,
               ki ga sedaj opravljamo, torej, ker se o usmeritvah v institucijah EU-ja pogovarjamo,
               o tem pa tam ne bo tekla beseda in tudi prav ne bi bilo, ker je logika drugačna.</p>
            </sp>
            <sp xml:id="SDT5-OZZP-Redna-065-2011-09-12.sp37">

               <speaker>PREDSEDNICA JANJA KLASINC:</speaker>

               <p>Predlagam, da mi zaključimo z deklaracijo, potem pa lahko ta odbor sprejme še en
               sklep, s katerim priporoči zunanjemu ministrstvu te aktivnosti, da je to tako.</p>
               <p>Tako, da bi vas prosila, da bi prešli na glasovanje o vseh delih predloga
               deklaracije.</p>
               <p>Kdo je za? (8 članov.) Kdo je proti? (Nihče.)</p>
               <p>Ugotavljam, da so vsi deli predloga deklaracije sprejeti.</p>
               <p>S tem zaključujem obravnavo predloga deklaracije na pristojnem delavnem telesu.</p>
               <p>Amandma odbora bo vključen v dopolnjen predlog deklaracije, skupaj z morebitnimi
               amandmaji odbora za zadeve Evropske unije, ki zaseda kmalu za nami, kot sestavni del
               tega poročila odbora.</p>
               <p>Prehajamo še na določitev poročevalca na seji Državnega zbora. Če ni nikogar drugega,
               bom to dolžnost prevzela sama in potem še seveda ugotavljam, ne vem ali je potrebno
               dati na glasovanje predlog sklepa, da zunanje ministrstvo pozivamo, da izrazi v
               okviru Evropske unije pričakovanje držav članic, da nas podprejo kot kandidatko za
               nestalno članstvo v varnostnem svetu združenih narodov. Gospod Anderlič bi želel.</p>
            </sp>
            <sp xml:id="SDT5-OZZP-Redna-065-2011-09-12.sp38">

               <speaker>ANTON ANDERLIČ:</speaker>

               <p>Bom podprl.</p>
            </sp>
            <sp xml:id="SDT5-OZZP-Redna-065-2011-09-12.sp39">

               <speaker>PREDSEDNICA JANJA KLASINC:</speaker>

               <p>Izven deklaracije. .../Razprava v dvorani./...</p>
            </sp>
            <sp xml:id="SDT5-OZZP-Redna-065-2011-09-12.sp40">

               <speaker>ANTON ANDERLIČ:</speaker>

               <p>Jaz podpiram to.</p>
            </sp>
            <sp xml:id="SDT5-OZZP-Redna-065-2011-09-12.sp41">

               <speaker>PREDSEDNICA JANJA KLASINC:</speaker>

               <p>V redu. Glasujemo.</p>
               <p>Kdo je za? (9 članov.)</p>
               <p>Ugotavljam, da smo soglasno sprejeli ta sklep. Ja izvolite.</p>
            </sp>
            <sp xml:id="SDT5-OZZP-Redna-065-2011-09-12.sp42">

               <speaker>GOSPOD _____________:</speaker>

               <p>Tisti del okrog Afganistana, ker jaz se res opravičujem, ampak zadnjo informacijo, ki
               je bila javno objavljena s strani in to ustno slišano po radiu, da bo Vlada prišla v
               Državni zbor do konca leta z časovnico predlagam, da odbor, da bo nedvoumno pozove,
               da pride pred vrhom, če ne bo oktobra, da ne bi kakšni potem se spet prerekali pa je
               bilo tako rečeno, pa drugače in tako naprej.</p>
            </sp>
            <sp xml:id="SDT5-OZZP-Redna-065-2011-09-12.sp43">

               <speaker>PREDSEDNICA JANJA KLASINC:</speaker>

               <p>Odbor je tak sklep sprejel in minister je zdaj rekel, da bojo takoj po zasedanju
               generalne skupščine, to se pravi še oktobra, prišli v parlament, s tem, da je bil to
               sklep zadnje seje Vlade.</p>
               <p>Tako da se absolutno strinjam in če pa slučajno tega ne bi dobili, bomo pa takoj
               zahtevali od Vlade nujno sejo tega odbora.</p>
            </sp>
            <sp xml:id="SDT5-OZZP-Redna-065-2011-09-12.sp44">

               <speaker>GOSPOD _____________:</speaker>

               <p>Ok. Se strinjam, drugače je pa treba paziti kaj se javnosti sporoča.</p>
            </sp>
            <sp xml:id="SDT5-OZZP-Redna-065-2011-09-12.sp45">

               <speaker>PREDSEDNICA JANJA KLASINC:</speaker>

               <p>Vsekakor. Najlepša hvala. S tem zaključujem 65. sejo Odbora za zunanjo politiko.</p>
               <p>(Seja se je zaključila 12. septembra ob 12.42.)</p>
            </sp>
         </div>
      </body>
   </text>
</TEI>
