<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZP-Nujna-001-2008-11-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za promet</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A9DA0BC961DE0623C12575010040F241</idno>
               <idno type="custom" subtype="day">06002E5FDC91979AC12575060056200B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=06002E5FDC91979AC12575060056200B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZP-Nujna-001-2008-11-18.OZP" n="001">
               <name>Nujna</name>
               <date when="2008-11-18"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZP-Nujna-001-2008-11-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZP-Nujna-001-2008-11-18.OZP">
                        <orgName key="OZP">Odbor za promet</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA PROMET</stage>
            <stage type="session">1. nujna seja</stage>
            <stage type="date">(18. november 2008)</stage>
            <stage type="chairman">Sejo je vodil Janko Veber, predsednik odbora.</stage>
            <stage type="time">Seja se je pričela ob 15.06. </stage>


            <sp xml:id="SDT5-OZP-Nujna-001-2008-11-18.sp1">

               <speaker>PREDSEDNIK JANKO VEBER:</speaker>

               <p>Začenjam sejo Odbora za promet. Obveščam vas, da samo dobili pooblastilo, in sicer
               poslanec Danijel Krivec, član Odbora za promet, se je opravičil in ga nadomešča
               poslanec Rado Likar. Tudi gospoda Likarja lepo pozdravljam na naši seji.</p>
               <p>Prehajamo na določitev dnevnega red odbora, in sicer s sklicem seje ste prejeli
               predlog dnevnega reda z eno samo točko:</p>
               <p>- predstavitev dr. Patricka Vlačiča kandidata za ministra za promet.</p>
               <p>Ker v poslovniško določenem roku nisem prejel nobenega predloga za spremembo dnevnega
               reda, je določen dnevni red seje, kot je bil predlagan s sklicem.</p>
               <p>Prehajamo na obravnavo <title>1. TOČKE DNEVNEGA REDA,</title> to je <title>PREDSTAVITEV DR. PATRICKA VLAČIČA, KANDIDATA ZA MINISTRA ZA PROMET.</title>
               </p>        
               <p>Pred samo predstavitvijo naj podam še nekaj uvodnih pojasnil. Predsednik Vlade
               Republike Slovenije gospod Borut Pahor je predsedniku Državnega zbora Republike
               Slovenije dr. Pavletu Gantarju 13. novembra 2008 na podlagi prvega odstavka 112.
               člena Ustave Republike Slovenije in 229. člena Poslovnika Državnega zbora poslal
               predlog kandidata za ministra za promet. Predsednik Državnega zbora je Odboru za
               promet poslal predlog predsednika Vlade, da Državni zbor Republike Slovenije za
               ministra za promet imenuje dr. Patricka Vlačiča. V skladu z drugim odstavkom 230.
               člena Poslovnika Državnega zbora sem kot predsednik odbora sklica današnjo sejo, na
               kateri se nam bo predlagani kandidat predstavil in tudi odgovarjal na vprašanja
               članov odbora.</p>
               <p>Odbor mora na podlagi 230. člena in prvega odstavka 231. člena Poslovnika Državnega
               zbora, najkasneje v 48 urah po predstavitvi kandidata za ministra poslati predsedniku
               Državnega zbora in predsedniku Vlade mnenje, ki ga je odbor sprejel o predlaganem
               kandidatu.</p>
               <p>Hvala za pozornost v tem uvodnem delu. Hkrati pa vas obveščam, da bo namesto dr.
               Patricka Vlačiča danes na seji prisoten Matevž Frangež, ki ga nadomešča, kajti v
               skladu s Poslovnikom, dr. Patrick Vlačič, ki je tudi kandidat oziroma član Odbora za
               promet ne more glasovati sam o svoji kandidaturi, zato bo seveda danes pooblaščen za
               odločanje Matevž Frangež.</p>
               <p>Še enkrat hvala za pozornost za ta uvodni del.</p>
               <p>Prehajamo na predstavitev in predajam besedo dr. Patricku Vlačiču, da se predstavi
               odboru.</p>
               <p>Izvolite.</p>
            </sp>
            <sp xml:id="SDT5-OZP-Nujna-001-2008-11-18.sp2">

               <speaker>DR. PATRICK VLAČIČ:</speaker>

               <p>Spoštovani predsednik, spoštovani poslanci, poslanka, spoštovani mediji.</p>
               <p>Dovolite nekaj besed, vam bom zdaj takoj na začetku predstavil kako sem si pravzaprav
               to predstavitev zamislil. Najprej bi vam želel povedati nekaj na splošno o položaju
               Slovenije glede prometa ter nekaj besed o prometni politiki, o železniškem, cestnem,
               letalskem, pomorskem prometu in nekaj besed na kratko o varnosti v prometu. Potem še
               nekaj kratkega o cestninjenju, prepričan sem, da bomo o tem lahko še kaj več kasneje
               rekli, in nekaj o javnih prevozih ter prometu in okolju.</p>
               <p>Slovenija nima geostrateških surovin, kot jih ima na primer Norveška, nima velikih
               akumulacij kapitala, kot jih imata na primer Švica ali Luksemburg, ima pa izjemno
               strateško lego. To je velika priložnost za Republiko Slovenijo in vprašanje je ali
               bomo to znali izkoristiti ali ne. Leži na stičišču petega in desetega vseevropskega
               prometnega koridorja. Dober strateški položaj, sam zase ničesar ne pomeni. Lahko se
               zgodi, da bomo zgolj tranzitna država, in če bodo blagovni tokovi zgolj v tranzitu,
               bomo od tega imeli samo stroške in seveda v obliki obremenjevanja infrastrukture in
                  okolja. Doseči je treba, da
               država izkoristi te blagovne tokove, in sicer z ustvarjanjem dodane vrednosti v
               oskrbovanju ljudi. Smiselno bi bilo začeti vzpostavljati pogoje, da bi Republika
               Slovenija zaradi svoje izjemne geostrateške pozicije postala logistična platforma za
               srednjo in jugovzhodno Evropo. Ne gre za originalno zgodbo, gre za zgodbo, ki smo si
               jo sposodili od Nizozemske. Približno 20 let nazaj, se je na podlagi podobne zgodbe
               Nizozemska razglasila za logistično platformo celotne Evrope in danes iz tega
               generira velike gospodarske koristi.</p>
               <p>Za Republiko Slovenijo, kot logistično platformo bi želeli postaviti celovit okvir,
               ki bi obsega promocijo platforme v Evropski uniji in tudi širše, prevzemanje primerov
               dobre prakse iz podobnih logistično usmerjenih držav, vzpostavitev Republike
               Slovenije, kot vstopne točke za trge, ki v evropskem prostoru še niso dovolj prisotni
               ali za tiste, ki so preko Sueškega prekopa za območja srednje in tudi jugovzhodne
               Evrope bolj privlačni, pripravo strateškega akcijskega načrta za vzpostavitev
               Republike Slovenije, kot takšne platforme. Pri promociji platforme gre za to, da je
               treba blagovne tokove v Republiko Slovenijo pribaviti s kvalitetno in učinkovito
               infrastrukturo in organizacijo premikov blaga.</p>
               <p>Že prej omenjena Nizozemska, kot zgled, ima na svojem področju, državnem, ki je nekaj
               več kot dvakrat večje od Republike Slovenije, preko 600 logističnih centrov. Celoten
               politični aparat, celoten diplomatsko konzularni aparati promovira Nizozemsko, kot
               logistično platformo in na ta način zagotavlja ohranjanje obstoječih blagovnih tokov
               in vzpostavljanje novih blagovnih tokov. Republika Slovenija je na primer že ta
               trenutek vstopna točka za nekatere vrste blaga, celo edina vstopna točka za nekatere
               vrste blaga. Ciljni trgi za Republiko Slovenijo bi lahko bili: južna Amerika, bližnji
               vzhod, daljni vzhod, Indija, južno Sredozemlje in tudi severna Evropa, kot izstopna
               točka Republike Slovenije za južno Evropo. Naj samo omenim, da je pot za ladje z
               daljnega vzhoda preko Sueza do Koprskega pristanišča pet dni krajša, kot na primer
               pot v severnoevropska pristanišča.</p>
               <p>Poseben pomen ima priprava nacionalnih strategij za različne prevozne panoge in
               strateškega akcijskega načrta. Strategije in akcijski načrt se bodo navezovali na
               Republiko Slovenijo, kot logistično platformo za srednjo in jugovzhodno Evropo.
               Kasneje bom omenil, da moramo v prihodnosti sprejeti kar nekaj teh strategij.</p>
               <p>V Republiki Sloveniji bi bilo treba vzpostaviti pogoje za, v prvi fazi nekaj
               logistično-distribucijskih centrov in kasneje tem centrom omogočiti pogoje, da bodo
               za tovor kakovosti ponujali storitve dodane vrednosti.</p>
               <p>Glede prometne politike. Slovenija ima pri oblikovanju prometne omejitve nekatere
               omejitve v obliki evropske prometne politike. S tem, ko smo postali del Evropske
               unije nas zavezuje Bela knjiga - Evropska prometna politika do leta 2010, čas za
               odločitev, skupaj s sprejetimi revizijami predstavlja pravzaprav okvir za našo
               prometno politiko. Navsezadnje so problemi evropske prometne politike tudi problemi
               slovenske prometne politike.</p>
               <p>V preteklem mandatu smo dobili svojo, novo prometno politiko, pravzaprav prvo tako
               pravo prometno politiko. Cilj te prometne politike, ki ga štejem za pozitivnega, če
               pustim druge stvari pri strani je, da naj cestni, železniški, pomorski in letalski
               promet delujejo, kot enoten sistem.  Prometni sitem je namreč raznolik, razvejan, vendar pa je danes, ali
               pa bi vsaj moral biti, vedno bolj medsebojno povezan. Pri prometni politiki je treba
               vedeti, da je dobro razvita in uravnotežena prometna infrastruktura osnova za
               konkurenčnost gospodarstva, ekonomsko učinkovitost, smiselno zgrajena infrastruktura
               pa garant varnosti in kar najmanjšega možnega mera vpliva na okolje. Slabosti
               prometnega sistema Republike Slovenije bodo tako nujno vplivale na zmanjšanje
               konkurenčnosti našega gospodarstva. Slovenski prometni sistem, prometne zmogljivosti,
               prometna infrastruktura in ukrepi politike se ubada s podobnimi težavami, kot to
               velja za Evropsko unijo. Od ozkih grl, do neuravnoteženosti. Poseben problem je
               varnost. Po številu nesreč in smrtnih žrtev smo še vedno na repu Evropske unije.
               Glede cestne infrastrukture velja, da se izgradnja avtocestnega križa bliža koncu,
               vendar se zlasti državne ceste niso v preteklosti dovolj popravljale in so v slabem
               stanju. Železniška infrastruktura je v slabem stanju. Tehnična, tehnološka
               opremljenost je zastarela. Povprečne hitrosti so nizke, nekateri odseki so dosegli
               zgornji rob zmogljivosti. Letališka infrastruktura je neenakomerno razvita.
               Mariborsko in Portoroško letališče, ki sta poleg ljubljanskega, ki vsako leto
               napreduje, stagnirata.</p>
               <p>Konkretni ukrepi glede prometne politike, da bomo navedene usmeritve v posvetovanju s
               stroko in javnostjo integrirali v revidirano prometno politiko. Ne bomo delali
               popolnoma nove prometne politike, bomo pa revidirali prometno politiko, zlasti s
               spremembami, ki se dogajajo v Evropski uniji in seveda s prej omenjeno željo
               Slovenije, kot logistične platforme za srednjo in jugovzhodno Evropo.</p>
               <p>Za povezavo med gospodarstvom in znanostjo in politiko bomo ustanovili svet za
               promet, ki ga bodo poleg predstavnikov države sestavljali predstavniki gospodarstva,
               znanosti, ob določenih temah pa tudi vabljeni predstavniki lokalnih skupnosti in
               civilnih iniciativ.</p>
               <p>Železniški promet. Ni slučaj, da sem ga postavil na drugo mesto. Železniški sistem
               Republike Slovenije se prilagaja tržnim razmeram že od osamosvojitve. Različni
               akterji so pripravili veliko število analiz, tudi državljani na referendumu smo
               odločali o primerni organiziranosti. Vse to govori o pomenu železniškega sistema.
               Smiseln je seveda konkurenčen sistem, ki bo usklajen z evropsko zakonodajo na eni
               strani, ki bo upošteval specifičnosti slovenskega prostora in ki bo kakovostno služil
               končnemu uporabniku. Z vključitvijo v Evropsko unijo, še posebej z vstopom v
               Schengen, smo soglašali z odstranitvijo administrativnih ovir v železniškem prometu,
               na notranjih mejah in se s tem soočili s širšim krogom možnih uporabnikov storitev
               železniškega prometa, izven nacionalnih okvirje, kot tudi z dodatnimi potencialnimi
               uporabniki slovenske železniške infrastrukture.</p>
               <p>Razvoj železniškega prometnega sistema je potrebno ocenjevati v luči predvidenega
               razvoja celotnega prometnega sistema. V prometu se vse bolj pojavlja zahteva po
               racionalnejši rabi energije, družbeni, okoljski sprejemljivosti. Ravno slednje, to je
               energetska učinkovitost in družbena in okoljska sprejemljivost so prednosti
               železniškega prevoza, prometa. Na podlagi takšne ocene bomo lahko argumentirali in
               upravičili potrebna vlaga, ki ne bodo majhna. Že nacionalni program iz leta 1996 je
               pisal o prednostih železniškega sistema. Glede energetske učinkovitosti, piše, da je
               poraba energije 9-krat manjša, kot v cestnem prometu pri tovornem prometu, da je
               varnost 20-krat večja, da je specifična emisija škodljivih snovi ponderirana s
               faktorjem toksičnosti 30-krat manjša, kot v cestnem prometu - nesporne prednosti
               železniške infrastrukture. 
               Železniška infrastruktura je seveda zastarela, nujno potrebuje posodobitve. Tudi
               nacionalni program razvoja slovenske železniške infrastrukture iz leta 1996 moramo
               prevetriti. Pospešiti bo treba aktivnosti na zastavljenih projektih evropskega
               pomena, kot je šesti prednostni projekt od Kopra do Hodoša. Projekte bo treba
               pripravljati tako, da bo v največji možni meri možno črpati sredstva Evropske unije.
               Za prekomejni projekt Trst-Divača bo treba pripraviti tudi projekte za zaledne
               povezave pomorskih avtocest. Na osnovi že podpisane izjave o nameri z Madžarsko je
               nujno konkretizirati vsebino in obseg možnega prekomejnega projekta. Glede na pomen
               šestega prednostnega projekta za Evropo bi bilo treba proučiti ali bi bilo smiselno
               razmišljati o dvotirni povezavi. To pomanjkljivost je omenjala že pokojna Loyola de
               Palacio. Prekomejnost projektov je potrebna zato, ker je moč za takšne projekte
               črpati več sredstev Evropske unije. Na odsekih, kjer bo tudi privatni kapital videl
               svojo priložnost, bomo poleg javnih sredstev in evropskih sredstev podprli tudi PPP
               modele. To je modele javno zasebnega partnerstva. Ob šestem prednostnem projektu bo
               treba vzporedno razvijati tudi železniško omrežje na desetem koridorju, ki slovensko
               železniško omrežje povezuje z avstrijsko na eni in Hrvaško na drugi strani. Nujna je
               torej posodobitev na obeh koridorjih. Sama posodobitev seveda ne bo dovolj.</p>
               <p>Za skladnejši regionalni razvoj, in predvsem za zagotavljanje pogoje učinkovite
               mobilnosti prebivalstva v javnem potniškem prometu bi bilo nujno zagotoviti tudi
               ustrezno kakovost ostale železniške infrastrukture. Ne gre samo za stranske proge,
               tem tudi za potniške terminale, postaje, postajališča. Seveda morajo biti te stranske
               proge z ustrezno umestitvijo blagovnih terminalov in prekladalnih postaj, ki morajo
               biti povezane s cestno infrastrukturo, ustrezno usposobljene, da bodo služile, kot
               napajalne postaje logističnim centrom. Navedeno je v določeni meri predstavljeno v
               resoluciji o nacionalnih razvojnih programih, predvsem v okviru projekta posodobitve
               železniške infrastrukture. Ta bo podlaga pri pripravi nacionalnega programa, ki bo
               vključeval tudi elemente intermodalnosti in ob osnovnem omrežju vključeval tudi
               stranska omrežja, terminale, logistične centre. Cilje je racionalna posodobitev
               železniške infrastrukture in zagotavljanje njene interoperabilnosti z ostalim
               evropskim železniškim omrežjem.</p>
               <p>Slovenske železnice bi morale biti gospodarski tržni subjekt, ki prednostno s
               storitvami železniškega potniškega in tovornega prometa v nacionalnem in tudi v
               nadnacionalnem obsegu zagotavlja svoj razvoj. V svoji osnovni dejavnosti se v
               mednarodnem, kmalu pa tudi nacionalnem okolju sooča s kakovostno konkurenco. Z vsemi
               zainteresiranimi moramo doseči organizacijski in finančni dogovor, ki bo zagotovil
               nadaljnji uspešen razvoj te naše pomembne družbe.</p>
               <p>Za zadovoljevanje potreb gospodarstva in mobilnosti prebivalstva, ob upoštevanju že
               tudi poudarjenih družbenih koristi bo potrebna tehnično tehnološka posodobitev ob
               racionalni organizaciji in strokovni usposobljenosti zaposlenih. Za te namene bo
               treba zagotoviti socialni dialog, ki bo nujen za nadaljnji razvoj.</p>
               <p>Katera je najpomembnejša organizacijska oblika upravljavca železniške infrastrukture,
               je dilema, ki se vleče pravzaprav že kar nekaj časa. Dejstvo je da se Slovenske
               železnice soočajo s številnimi težavami. Zlasti v zadnjem času so poslovni rezultati
               zaskrbljujoči. Direktor družbe Slovenske železnice je v nasprotujoči si vlogi, ko
               mora kot upravljavec železniške infrastrukture v osnovi strmeti k največji možni
               izkoriščenosti le-te, k maksimiziranju prihodkov od uporabnine, po drugi strani pa
               kot prevoznik ni zainteresiran za konkurenco in je zainteresiran za nizko
               uporabnino.</p>
               <p>Tudi razmerja med Slovenskimi železnicami in Agencijo za železniški promet niso
               takšna, kot bi bilo optimalno. Tako je na primer Agencija dodeljevalni organ, vendar
               se kljub temu vozni red oblikuje na Slovenskih železnicah, kot upravljavcu.
               Upravljavec razpolaga s tehnologijo izdelavo voznega reda, razpolaga z aktualnimi in
               podrobnimi informacijami o stanju in zasedenosti, dejanski izkoriščenosti železniških
               prog in tudi sam zaračunava in pobira uporabnino. Program vzdrževanja železniške
               infrastrukture, ki vpliva na razpoložljivost infrastrukture pripravlja upravljavec.
               Istočasno pa ne vnaša omejitev zaradi vzdrževanja v vozni red. uporabnina se je že
               določala administrativno in v takšni višini, kot so jo Slovenske železnice v
               finančnem načrtu zmogle. Vprašanje je ali Direkcija za investicije v železniško
               infrastrukturo ali ministrstvo sploh vrši nadzor nad zaračunavanjem, pobiranjem
               uporabnine. Preveriti bo treba tudi vzdrževalne dejavnosti upravljavca železniške
               infrastrukture. Z dolgoročnimi pogodbami med lastnikom, torej državo na eni strani,
               železniške infrastrukture in upravljavcem je možno zagotoviti dodatno racionalizacijo
               rabe javnih financ in povečati kakovost dela, sočasno pa zagotoviti stabilnost
               uporabnine in predvidevanja vzdrževalnih del v voznih redih. To bo tudi zmanjševalo
               eventualne odškodninske zahtevke drugih prevoznikov zaradi zamud, ker seveda
               vzdrževalna dela niso bila vključena v vozni red. dodaten element racionalizacije je
               lahko tudi v celovitem projektnem vodenju vzdrževanja in posodabljanja železniške
               infrastrukture, s čimer se bomo izognili eventualnem podvajanju del v smislu, da se
               ne izvajajo večja vzdrževalna dela na odsekih, ki so v kratkem predvideni za
               posodobitve. Vsekakor pa bo treba upravljavca kadrovsko in organizacijsko usposobiti
               za sprejem drugih prevoznikov, kjer bo mogoče z na osnovi z njimi sklenjenimi
               sporazumi pridobiti dodatne prihodke za dogovorjene storitve. Za upravljavca je
               ključna kvalitetna informacijska tehnologija, od zajemanja podatkov, vzdrževanja,
               gradnje, meritev železniške infrastrukture in tako naprej in seveda del teh podatkov
               bo vsekakor moral biti javno dostopen tudi ministrstvu. Direkcijo za vodenje investicij v javno železniško
               infrastrukturo čaka v prihodnjem obdobju veliko dela. Usposobljena mora biti
               kadrovsko, tako strokovno kot številčno, da bo lahko pripravljala in vodila tako
               potreben večgeneracijski projekt, kot je posodobitev železniške infrastrukture. Tudi
               pri Agenciji za železniški promet bo treba preveriti kadrovsko zasedbo, posebno
               pozornost bo treba posvetiti metodologiji določene uporabnine, saj je ta po uredbi ta
               trenutek določena, kot razlika v kritju stroškov, vzdrževanja infrastrukture iz
               proračuna in dejanskimi stroški. Ali to pomeni, da se uporabnina letno spreminja od
               volje Vlade in parlamenta, ko se sprejema proračun? - To seveda ni najprimernejši
               način. Uporabnina bi moral biti v največji možni meri primerljiva s tistimi v
               mednarodnem okolju, sočasno pa mora odražati cilje prometne politike in prej omenjene
               družbene koristi, kot so: racionalna raba energije, okoljska in družbena
               sprejemljivost.</p>
               <p>Že moj predhodnik je večkrat omenil, da bo v naslednjem mandatu potreben minister za
               železnice. To je nakazovalo na celovitost in problematičnost železniškega sektorja,
               in seveda Slovenija potrebuje ministra za promet, ki bo pravilno umestil železniški
               promet v prometni sistem Republike Slovenije. Za takšen pristop bo potrebna strokovna
               usposobljenost vseh akterjev in podpora Vlade. Slovenske železnice imajo ogromno
               notranjih rezerv, ob primerni organizaciji in posodobitvi poslovanja in vzdrževanja,
               investicij in drugega je možno zagotoviti uspešno poslovanje. Cilji so jasni in
               skupni. To je izboljšana železniška infrastruktura, uspešno poslovanje in upravljanje
               učinkovite funkcije za Slovenijo, kot logistično platformo. Vedeti je treba, da je
               prevoz blaga predvsem tržna kategorija, da je prevoz potnikov oblika javnega
               potniškega prevoza v glavnem, in da infrastruktura predstavlja, nekdo je nekoč rekel
               <q>"hrbtenico kopenskega prevoza."</q> Na teh predpostavkah morajo temeljiti debate o
               primernosti Slovenskih železnic.</p>
               <p>Če dovolite, bom pri vsakem poglavju na koncu naštel nekaj konkretnih ukrepov. Pri
               železniškem jih je nekoliko več. Prvi je revizija Resolucije o nacionalnem programu
               ali sprejem nove, to se bomo še odločili. Potem je do 50 kilometrov remontov
               železniške infrastrukture letno, sistematično odpravljanje nivojskih križanj,
               modernizacija signalnovarnostnih naprav na progi Divača-Koper, modernizacija
               signalnovarnostnih naprav na progi Pragersko-Ormož, modernizacija proge
               Pragersko-Ormož z gradbeno rekonstrukcijo, daljinsko vodenje stabilnih naprav elektro
               vleke. Pričeli bomo z gradnjo drugega tira na odseku Divača-Koper, z modernizacijo
               obstoječe proge, proučili bomo možnost za rekonstrukcijo in poglobitev železniškega
               vozlišča Ljubljana in izgradnje drugega tira Maribor-Gradec. Začeli bomo z
               aktivnostmi za uvedbo GSMR sistema in ETCS sistema. Izvedli bomo elektrifikacijo
               proge Pragersko-Hodoš, začeli bomo urejati izven nivojska križanja. Na petem in
               desetem koridorju bomo postopno začeli zagotavljati kategorije D4, to je 22,5 ton na
               os. Pri tovornem prometu bomo iskali sinergijo s tistimi železniškimi prevozniki, ki
               ustrezajo strategiji Republike Slovenije. Proučili bomo možnost privatizacije
               tovornega prometa. Pri potniškem prometu bomo zagotovili sinergijo med tirnim in
               cestnim prometom ter začeli z aktivnostmi za izgradnjo sistema lahke železnice v
               obročju 30 kilometrov okrog Ljubljane.  Cestni promet. Slovenija se na področju razvoja cestne infrastrukture
               nahaja na prelomnem obodbju. Izgradnja avtocestnega križa po osnovnem avtocestnem
               programu Nacionalnega programa izgradnje avtocest - NPIA se počasi približuje koncu.
               Čeprav je dejstvo, da bi se le ta moral zaključiti že v letošnjem letu, žal se to ne
               bo zgodilo. Na vipavskem in dolenjskem avtocestnem kraku še vedno poteka gradnja,
               ravno tako na Rebrnicam oziroma na vipavskem in mimo Trebnjega na Dolenjskem. Tudi
               Gorenjci ne morejo biti povsem zadovoljni, saj se gorenjski avtocestni krak pri
               Radovljici še vedno ni zgradil v obliki štiripasovnice. Dars namreč še vedno ni
               pričel s prenovo starega predora Ljubno in obeh viaduktov Ljubno in Peračica, kljub
               temu, da je le-ta bila predvidena že v letu 2007. Isto bi lahko ugotovili v primeru
               predora Markovec na obalni hitri cesti med Koprom in Izolo. Posledice se odražajo v
               naravnost kaotičnem prometu na Obali in vsakodnevnim večurnim zastojem, predvsem v
               koničnih obremenitvah. Zakaj osnovni avtocestni program ni realiziran v predvideni
               dinamiki - časovni in finančni, bo morala pokazati natančna analiza.</p>
               <p>Seveda, v okviru razvoja cestne infrastrukture v naši državni ne moremo govoriti samo
               o avtocestah, sem sodi tudi razvoj državnega cestnega omrežja s poudarkom na
               zagotavljanju čim večje prometne varnosti. Dejstvo je, da se obstoječe omrežje
               državnih ceste, kategorij glavnih in regionalnih ceste v preteklosti, da se jih je
               predvsem vzdrževalo in ohranjalo v smislu odprave ozkih grl, s ciljem povečati
               propustnost in varnost. Opisan razvoj državne cestne infrastrukture je omogočil
               pospešen razvoj območij bo avtocestnem križu, med tem ko se navezanost in dostopnost
               ostalih območji na avtocestni sistem v tem obdobju ni bistveno izboljšala. Splošno
               stanje obstoječega omrežja državnih cest je slabo. Približno 50% cest tega omrežja je
               v slabem stanju ali pa zelo slabem stanju. Takšno stanje seveda predstavlja
               omejitveni dejavnik skladnega regionalnega razvoja območij Republike Slovenije, ki ne
               ležijo neposredno ob cestnem križu. Območje zaradi slabe dostopnosti in s tem višjih
               transportnih stroškov postaja lokacijsko nekonkurenčna, četudi imajo druge za razvoj
               potrebne dejavnike, kot so recimo cenejša zemljišča ali usposobljena, večkrat tudi
               cenejša delovna sila. Res je, da je v zadnjih dveh letih država za razvoj državnega
               cestnega omrežja namenila več finančnih sredstev, vendar predvsem zaradi
               spremenjenega načina financiranja namenskih finančnih sredstev za izgradnjo avtocest,
               ki so se v okviru izvajanja nacionalnega programa v zadnjih treh letih prenesla
               pravzaprav iz avtocestnega programa na program državnih cest. Lahko rečemo, da so se
               proračunska sredstva torej prelila, kar načeloma ni slabo, problem pa seveda nastane
               zaradi dejstva, da je Dars zaradi takšne odločitve moral za izgradnjo avtocestnih
               programov v letu 2005 in naprej najemati kredite in seveda zaradi pospešene gradnje
               tudi na primer na pomurskem kraku je v tem obdobju se zadolžitev Darsa povečala. To
               je bilo obdobje ugodnih kreditov in to obdobje se je zdaj končalo. Osnovni avtocestni
               program, na področju le-tega, na področju državnih cest je država v zadnjem
               desetletju dajala prednost predvsem dograjevanju cest za daljinski promet, torej
               avtocest in hitrih cest na vseevropskem cestnem omrežju. Za zgrajenih 467 kilometrov
               cest, hitrih cest in drugih državnih cest je bilo porabljenih približno 4 milijarde
               evrov.  Skupnih finančnih
               virov se je v zadnjih štirih letih, torej struktura finančnih virov se je v zadnjih
               štirih letih bistveno spremenila. Zaznamo lahko močan upad namenskih proračunskih
               sredstev za približno ali kar več kot 10-krat, za financiranje izgradnje avtocest je
               bilo zagotovljenih namenskih proračunskih sredstev od 1994 do 2007 31%, v letu 2008
               pa samo 2%. Ob tem je struktura kreditov v celotni strukturi NPIA v letu 2008 dosegla
               62%, med tem ko je v obdobju 1994 - 2007 znašala zgolj 47%. To je nevaren kazalec
               ekonomske vzdržnosti NPIA-ja.</p>
               <p>Glede dodatnega avtocestnega programa. V letu 2004 je bila sprejeta resolucija o
               nacionalnem programu izgradnje avtocest, ki je prinesla kar nekaj novosti. Poleg
               osnovnega avtocestnega programa, ki je bil po vsebini in številu odsekov identičen
               pravzaprav tistemu iz leta 1998 je določilo vsebino dodatnega avtocestnega programa v
               dolžini približno 140 kilometrov. Za večino teh odsekov so bile pobude o pričetku
               postopka priprave državnih prostorskih načrtov podane že leta 2004, takoj po
               sprejetju novega NPIA. Žal Vlada v tem štiriletnem obdobju ni uspela pripraviti novih
               lokacijskih načrtov z dodatnega avtocestnega programa, če odštejemo tisti košček
               Koper-Dragonja. Potrebno bo določiti roke izgradnje, investicijske vrednostni, načine
               financiranja. Torej, kar bi bilo navajanje teh okvirov pri podatkih s katerimi je
               Ministrstvo za promet razpolagalo leta 2004, ko se je izdelal NPIA, preuranjeno.
               Obstaja sicer ocena investicijske vrednosti, ki znaša milijardo 300. Po mojih zadnjih
               podatki se lahko ta številka dvigne že do dveh milijard. Sedanji način financiranja
               gradnje avtocest bo zagotovo potrebno pregledati, ga na novo opredeliti. Zakon o
               zagotovitvi namenskih sredstev za izgradnjo avtocest še vedno velja. Določa letno
               približno 170 milijonov sredstev, svežih sredstev, namenskih finančnih sredstev iz
               proračuna za izgradnjo NPIA. Žal, pa je financiranje tega avtocestnega programa 2004
               potekalo praktično samo na kreditnih aranžmajih. Analize kažejo, da obstajajo veliki
               pritiski na sprejet model financiranja NPIA, ki ogrožajo realizacijo nacionalnega
               programa izgradnje avtocest. Poleg spreminjanja dinamike gradnje, ki nekatere
               projekte pomika v času nazaj, predstavlja močan pritisk predvideno krčenja namenskih
               sredstev. Glede na specifiko gradnje avtocest, v Sloveniji so namenska sredstva tisti
               lastni finančni vir programa, ki za razliko od cestnin oziroma koncesijske dajatve
               posredno obremenjuje ekonomske subjekte, a je njihova uporaba družbeno opravičljiva
               preko koristi, ki jih uživajo ekonomski subjekti, ki tako participirajo v
               infrastrukturno bogatim in razvitim s svetom povezanim okoljem in seveda s tem
               zmanjšujejo svoje stroške logistike. Glede na predvidena zmanjšanja obsega namenskih
               sredstev v letu 2005-2008 se pojavlja vprašanje vzdržnosti, kot je bil predviden,
               torej vzdržnosti programa Nacionalnega programa izgradnje avtocest kot je bil
               predviden in pa skrb o možnem unovčevanju državnih garancij, danih za najete kredite
               in posledično seveda povečevanju javnega dolga. Tako so v letnem planu razvoja in obnavljanja avtocest so se
               namenska finančna proračunska sredstva bistveno zmanjšala, vlada je postavila novo
               doktrino, zakon pravzaprav ignorirala. Ta doktrina velja še danes, Dars naj se torej
               zadolžuje, saj na finančnih trgih veljajo ugodni pogoji najemanja kreditov. Danes
               seveda ni več tako.</p>
               <p>Leta 2006 sprejet Razvojni program Resolucije o nacionalnih razvojnih projektih 2007
               - 2023 se za enkrat uresničuje slabo. Resolucija je med drugim na področju
               nadaljnjega razvoja cestne infrastrukture določila razvojne osi, tretjo A in četrto,
               in izgradnjo dodatnega avtocestnega programa. Financiranje je bilo predvideno iz
               proračuna, evropskih skladov, zasebnega kapitala, žal samo na načelni ravni,
               konkretno pa glede določitve načina financiranja cestnega dela tega programa še ni
               bilo nič storjenega. Sam program je na področju prometne infrastrukture sicer dober,
               bi ga kazalo redefinirati v okviru realnih zmožnosti, glede na financiranje pa po
               posameznih projektih. Obseg proračunskih postavk za razvoj in investicijsko
               vzdrževanje državnega cestnega omrežja bi sicer moral, po moji oceni, ostati na
               nivoju, kot ga imamo zdaj, torej okrog 250 do 300 milijonov evrov letno, saj bo samo
               na ta način možno speljati kvaliteten program razvoja s poudarkom na izgradnji
               obvoznic, ki bodo reševale kaotično stanje v številnih slovenskih mestih. Če želimo v
               prihodnje doseči tak razvoj državnega cestnega omrežja, ki se bo lahko primerjal s
               stanjem v Evropski uniji bo Slovenija nujno morala sprejeti nacionalni program
               razvoja državnega cestnega omrežja.</p>
               <p>Ukrepi. Tukaj bom nekoliko bolj kratek, če bo kdo želel, lahko potem te stvari bolj
               natančno pojasnim. Ukrepi pa so seveda nadaljevanje z uresničitvijo nacionalnega
               programa izgradnje avtocest. Zagotoviti bo treba financiranje, zagotoviti bo treba
               manjkajoče prostorske načrte. Nadaljevali bomo začete aktivnosti na tretji, tretji A,
               tretji B tudi in četrti razvojni osi. To vključuje tako proučitev in po potrebni
               spremembo izbranih variant umestitve v prostor.</p>
               <p>Letalski promet. Državljanom Republike Slovenije, kakor tudi drugim letalskim
               potnikom je treba zagotoviti letalsko varnost. Za to morajo biti ustvarjeni mehanizmi
               tako na področju zakonodaje, kot na področju nadzora letalskega sektorja. Zakon o
               letalstvu določa, da se usmeritve za trajnostni razvoj civilnega letalstva in
               zagotavljanje varnosti zračnega prometa določijo z nacionalnim programom, ki ga
               seveda na podlagi predloga Vlade sprejme Državni zbor. Nujno bi bilo torej sprejeti
               resolucijo o nacionalnem programu razvoja civilnega letalstva. Mednarodna
               organizacija za civilno letalstvo Ikao omenja pomembno odgovornost države za
               vzpostavitev takšnih pogojev delovanja civilnega letalstva v posamezni državi, da je
               zagotovljena tako varnost v zračnem prometu, kot tudi učinkovitost zračnih operacij
               oziroma učinkovit zračni promet. Glavnina problematike civilnega letalstva v
               Republiki Sloveniji se že nekaj let vrti predvsem okrog kadrovske zasedbe. Pred leti
               je bila ukinjena Uprava Republike Slovenije za civilno letalstvo, združena je bila v
               Direktorat za civilno letalstvo na Ministrstvu za promet, na drugi strani pa se je
               ustanovilo javno podjetje Slovenija kontrol. S tem se je otežilo delovanje
               operativnega segmenta, ki zagotavlja upravno strokovni nadzor.  Obenem bi morala vlada na podlagi odredbe o
               pogojih za imenovanje v komisijo za vodenje postopkov glede pritožb v letalstvu
               imenovat člane te komisije, vendar jih še ni, to pomeni, da pravzaprav ta trenutek
               nimamo drugostopenjskega organa za reševanje pritožb na področju civilnega letalstva.
               V skladu z Zakonom o letalstvu bi morala država sprejeti celo vrsto podzakonskih
               predpisov, še danes je v veljavi veliko število jugoslovanskih predpisov. V vestnem
               času je Evropska unija sprejela kar nekaj uredb in direktiv, v vmesnem času se je
               marsikaj na nebu spremenilo. Posamezna področja so drugače urejena, to bi bilo nujno
               spremeniti in dopolniti Zakon o letalstvu in nujno sprejeti podzakonske akte. Odločba
               Ustavnega sodišča določa tudi oziroma zahteva spremembo Zakona o letalstvu, torej
               odločba Ustavnega sodišča za področje varovanja civilnega letalstva zahteva spremembo
               Zakona o letalstvu, rok odprave neskladja je junij 2009. Ena od prioritetnih nalog bo
               posodobitev Zakona o letalstvu, uskladitev z evropskimi uredbami oziroma direktivami
               ter upoštevanje odločb Ustavnega sodišča. Tudi Računsko sodišče Republike Slovenije
               je opozorilo na določene probleme. Namreč, pri pregledu za leto 2007 je opozorilo na
               neurejenost tega področja z mednarodnimi računovodskimi standardi, gre pa za sredstva
               v upravljanju podjetja Slovenija kontrol, zato je zahtevalo uskladitev tega ali s
               prenosom, torej z dokapitalizacijo tega premoženja ali pa z najemom, ampak mislim, da
               aktivnosti v zvezi s tem že tečejo.</p>
               <p>Prostorski načrti za letališča, za tri letališča, niso bili sprejeti, če izvzamem
               Cerklje. Pravzaprav Brnik nima hujših problemov, ker ima še po starem sistemu sprejet
               prostorski načrt, vsaj za enkrat ni bilo večjih problemov, so pa težave že pri
               Portorožu in Mariboru, tako da bo treba to rešiti čim prej in sprejeti prostorske
               načrte za ti dve letališči.</p>
               <p>Republiko Slovenijo, Ministrstvo za promet so v preteklih letih večkrat obiskale
               različne inšpekcije, med drugim tudi evropske standardizacijske, EASA. Na področju
               potrditev organizacij področje letalskih operacij katere ugotavljajo vse večjo
               problematiko na kadrovskem področju že prej omenjeno. V zadnjih letih se odraža odliv
               letalskih strokovnjakov. To kadrovsko problematiko povečuje in znižuje letalsko
               varnost, žal so bile omenjenim mednarodnim inšpekcijam v preteklih letih posredovane
               zgolj obljube in zaveze za rešitev problematike, do konkretnih akcij še ni prišlo,
               tako da tukaj bo treba kar nekaj narediti.</p>
               <p>Podobna problematika obstaja tudi na področju preiskovanja letalskih nesreč in
               incidentov. V novembru 2008 je bila še ena od teh inšpekcij pri nas in letu 2009
               sledijo follow up, torej ponovne inšpekcije, ki bodo pregledale kako se rešujejo
               ugotovljene pomanjkljivosti iz preteklih inšpekcijskih pregledov.</p>
               <p>Zaradi kadrovske problematike, pomanjkanja strokovnjakov, posledično to pomeni
               nezadosten nadzor nad letalskimi prevozniki, celo obstaja možnost odvzema
               medsebojnega priznavanja letalskih oblasti, ki velja za celotno Evropsko unijo, to se
               je v procesu približevanja zgodilo Bolgariji. To pomeni, da naša letalska industrija
               in tudi naš ugled bi bili s tem resnično ogroženi.</p>
               <p>V letu 2010 se predvideva tudi kao nadzorstvena inšpekcija, ki bo lahko ugotovila ob
               trenutnem stanju in nerešenih problemih precejšnja neskladja z mednarodnimi
               standardi, kar je zaskrbljujoče.</p>
               <p>Predvsem zaradi rešitve kadrovskih problemov in pridobitve ustreznih strokovnjakov
               ter povečanja fleksibilnosti področja je potrebno operativni del letalskega področja,
               po moji, oceni ponovno preoblikovati s tem, da se ustanovi bodisi upravo bodisi
               agencijo bodisi javno podjetje, to je še stvar nadaljnjih razmišljanj, ki bo
               omogočilo kvalitetno 
               strokovno opravljanje dela operativnih nalog, ki se trenutno izvaja v
               direktoratu.</p>
               <p>Glede ukrepov. Ustrezno moramo rešiti kadrovsko situacijo, novelirati Zakon o
               letalstvu in zagotavljanje navigacijskih služb zračnega prometa, sprejeti nacionalni
               program razvoja civilnega letalstva, sprejeti državne prostorske načrte za posamezna
               mednarodna letališča, čim prej izvesti reorganizacijo z ustanovitvijo uprave agencije
               ali javnega podjetja ali druge kakršnekoli primerne oblike, skupaj s sistemom
               financiranja, ohraniti domačega letalskega prevoznika, o njem nisem veliko govoril,
               sem se bolj na tiste pomembne, po moje, bolj akutne zadeve skoncentriral in pa
               spodbujati tudi splošno letalstvo v Republiki Sloveniji.</p>
               <p>Pomorski promet. Podobno kot v letalstvu tudi pomorski zakonik nalaga izdelavo
               nacionalnega programa razvoja pomorstva. Nacionalni program mora biti usklajen z
               Modro knjigo Evropske unije o bodoči pomorski politiki, Evropska unija je tudi že
               sprejela smernice za izdelavo nacionalnih pomorskih politik, tako da imamo sedaj
               pravzaprav na voljo vse podlage nacionalnega programa. Spomnim se, da so bile na
               Ministrstvu za promet aktivnosti v direktoratu za pomorstvo za izdelavo tega
               programa, ampak smo tukaj morda celo nekoliko prehitevali, ker je Evropska unija
               smernice dala šele leta 2008 na plano. V predlogu Slovenije kot logistične platforme
               za srednjo in jugovzhodno Evropo igra koprsko pristanišče izjemno pomembno vlogo. Na
               področju pomorskega prometa bomo za koprsko pristanišče sprejeli ustrezen državni
               lokacijski oziroma prostorski načrt za celovito prostorsko ureditev pristanišča,
               zagotovili vzdržno širitev pristanišča in razmišljali o vzpostavitvi zalednih
               kopenskih terminalov. Z upoštevanjem lokalnega okolja naravovarstvenih standardov in
               stroke bomo opredelili aktivnosti za umestitev tretjega pomola v koprsko pristanišče
               kot strateškega infrastrukturnega projekta. Tretji pomol dobi popolnoma drugačno
               vsebino, ko ga gledamo skozi luč Slovenije kot logistične platforme za srednjo in
               jugovzhodno Evropo. Sprejeli bomo strategijo razvoja koprskega tovornega pristanišča
               glede na predvideno povečanje predvsem želja je kontejnerskih blagovnih tokov in
               tistih recimo tovorov z veliko dodano vrednostjo. V koprskem pristanišču bomo
               podpirali dokončanje potniškega terminala. Spremljati in izpolnjevati bo treba
               obveze, ki izhajajo iz koncesijske pogodbe, ki jih je prejšnje ministrstvo oziroma
               vlada sklenila z Luko koper. Naš cilj je, da bi ladje slovenskih ladjarjev plule pod
               slovensko pomorsko zastavo, zato bomo sprejeli paket ukrepov s katerimi bi naredili
               slovenski ladijski register atraktiven za domače, morda celo za tuje ladjarje. Uvedli
               bomo sistem nadzora ladijskega prometa in pristanišč. Slovensko pomorsko gospodarstvo
               je zelo razvejeno, vendar nepovezano. Rešitev vidimo v vzpostavitev pomorskih
               grozdov. Zavedam se, da so poskusi že bili, da so bili neuspešni, vendar ne bi vrgel
               še puške v koruzo na tej točki. Hkrati bomo usklajevali izobraževalne programe s
               področja prometa z gospodarstvom, oblikovali program promocije pomorskega poklica in
               pomoči za zaposlitev po končani pomorski karieri, na primer z oblikovanjem nacionalne
               kontaktne točke. Eden izmed večjih izzivov na področju pomorstva je ustanovitev
               promocijskega centra za prevoz po morju na kratke razdalje za celotno področje
               Jadranskega morja. V sodelovanju s pomorskim gospodarstvom bomo spodbujali prevoz po
               morju na kratke razdalje. Skušali bomo postati ključni igralec za področje zahodnega
               Balkana in preko skupnega centra v Sloveniji kanalizirati blagovne tokove v tem delu
               Evrope. Uveljavili bomo nacionalne kontaktne točke za potrebe prevozov po morju na
               kratke razdalje, ter spodbujali nadaljnji razvoj. Trenutno se izdeluje  elaborat v pomorskih avtocestah
               pravzaprav se prav ta trenutek izteka rok za izvedbo le-tega, projekt naj bi bil
               zaključen do konca novembra. Elaborat bo dal odgovore o možnih povezavah pomorskih
               avtocest v tem delu Sredozemlja. Države udeleženke lahko pričakujemo, vsaj upam tako,
               odločbo evropske komisije s katero bo projekt podaljšan. Moj predlog bi bil, da bi
               bila smiselna vključitev še dveh novih držav, ki sta kasneje vstopili v Evropsko
               unijo, to je Romunija in Bolgarija. Torej, tu imamo tudi že pripravljen oziroma
               razmišljamo o enem projektu, to je Koper-Varna. In po končanem elaboratu bomo
               zagotovili, da bodo naši projekti pripravljeni v skladu z zahtevami agencije TNT in
               bodo sofinancirani iz evropskih skladov. V Evropski uniji glede poklica pomorščaka je
               ta poklic eden izmed najbolj deficitarnih, vpis na pomorske šole je pa slab, tudi pri
               nas. Poleg promocije poklica je treba razmišljati tudi o možnih strateških partnerjih
               glede izobraževanja pomorščakov, vem, da to ni popolnoma naše področje, pa vendarle
               imamo toliko znanja, da bi lahko izobraževali tudi tuje dijake in študente. Na ta
               način bi lahko zagotovili povečan vpis, kvalitetno izobraževanja v skladu z
               ...<stage>/nerazumljivo./</stage>... izobraževanja pomorščakov. Okrepiti bo treba tudi sodelovanje
               strokovnjakov v mednarodnih organizacijah in predhodno bi bilo treba pripraviti
               stališča na predloge evropske komisije, jih uskladiti z gospodarstvom ne morda samo
               znotraj javne uprave.</p>
               <p>Ukrepi na področju pomorskega prometa. Izdelava nacionalnega programa, sprejetje
               državnega prostorskega načrta za koprsko pristanišče z vključitvijo tretjega pomola.
               Poskušati pripeljati slovenske ladjarje v slovenski ladijski register, promocija
               poklica pomorščaka, ustanovitev centa za pomoč pomorščakom in varovanje morskega
               okoliša, za kar bi moral biti poseben poudarek v nacionalnem programu. </p>
               <p>Varnost v prometu. Varnost je ne samo za udeležence tudi za državo eno izmed ključnih
               vprašanj ne samo v cestnem, torej v vseh prevoznih panogah. Varnost v prometu je
               treba izboljšati in varnost ni problem samo s stališča osebne družinske tragedije,
               družbene tragedije, materialnih škod, ki jih povzročajo prometne nesreče, prometne
               nesreče povzročajo tudi zastoje onesnaženja. Glede varnosti v prometu ne zadostujejo
               posamezne akcije. Ključ je predvsem v preventivnem ravnanju. V osnovnošolsko vzgojo
               veliko vlagamo v preventivno delovanje. V srednji šoli pa, ko je morda najbolj
               potrebno, te aktivnosti ugasnejo. Ravno v tem obdobju bi bila preventivna vzgoja še
               posebej pomembna. Preučiti je treba primere dobre prakse, kjer so uspeli, in takšne
               primere imamo, bistveno povečati varnost v prometu. Delovati mora celotna veriga,
               vzgoja, preventiva, kazen. Hkrati bomo preučili primernost veljavne kaznovalne
               politike. Poleg človeškega faktorja so pogosti razlogi za zmanjšano varnost tudi v
               infrastrukturi. Zato bomo prednostno obravnavali in rekonstruirali nevarne točke in
               odseke. Evropska komisija je pripravila predlog evropske direktive o varnosti cestne
               infrastrukture, predvidoma bo sprejeta kmalu. Namen te direktive je zagotovitev
               prometne varnosti v celotnem življenjskem ciklusu ceste, od planiranja,
               projektiranja, gradnje do vzdrževanja. Ta direktiva bo od Slovenije zahtevala
               poročanje o učinki vloženih finančnih sredstev za odpravljanje nevarnih mest, torej
               podobno kot sem prej govoril, prav tako tudi dostavo poročila o vsaki prometni
               nesreči s smrtnimi posledicami. Sprejeti tako pomembne direktive je zagotovo zahteva
               temeljito pripravo analizo obstoječega stanja in načrtno sistematično implementiranje
               zahtev in sprememb v obstoječem sistemu. Navedene spremembe zaradi sprejete direktive
               gre pričakovati na področju zakonodaje tudi izobraževanja in evropska direktiva pa s
               predvidenimi spremembami narekuje tudi drugačno organiziranost od obstoječe.  Ukrep na tem področju, ker je
               varnost tako pomembna, predlagam, predlagamo, da se za povečanje varnosti v prometu
               ustanovi poseben samostojen organ, kakšna bo organizacijska oblika še nimam ta
               trenutek odgovora, ki bo skrbel za varnost v vseh prometnih panogah.</p>
               <p>Cestninjenje. Če ne boste hudi, bom v cestninjenju kratek pa bom raje potem odgovoril
               še na kakšno vprašanje. Po moji oceni bi moralo cestninjenje temeljiti na nekaterih
               načelih. Uporabnik plača. To pomeni, da mora predstavljati pravično porazdelitev
               bremena. Čim večja pretočnost in pa vzdržnost nacionalnega programa izgradnje
               avtocest. O vsaki od treh bi lahko zdaj govoril ure in ure. Uvedba vinjet je seveda
               za uporabnike privlačen ukrep. Vožnja je za marsikoga postala izjemno poceni. Ne za
               vse. Pod vprašaj pa se je postavila vzdržnost nacionalnega programa izgradnje
               avtocest. Dejstvo je, da so avtoceste javno dobro, vendar še vedno predstavljajo
               nadstandardno uslugo za uporabnike cest, ki jo država ni dolžna zagotavljati, zato je
               vožnjo po njih potrebno plačati kot plačilo storitve. Višina cestnine je ekonomska
               kategorija, ki bi morala biti usklajena s stroški izgradnje in upravljanja avtocest.
               Vinjete po sedanjih tržnih cenah so ekonomiko avtocestnega sistema postavile na
               stranski tir in posledično v prihodnje zmanjšale sposobnost Darsa za odplačilo
               najetih kreditov in po moji oceni skupaj z nekaterimi drugimi vsebinami ogrozile
               nacionalni program izgradnje avtocest.</p>
               <p>Glede javnih prevozov. Celotna dejanska prometna politika po osamosvojitvi naše
               države je bila naravnana na zagotavljanje kar največje mobilnosti z osebnimi vozili.
               Kapacitete javnih prevoznih sredstev so vedno manj izkoriščene. Pravzaprav živimo
               življenjski stil v katerem se zelo veliko državljanov vozi na delo in po osebnih
               opravkih z avtomobilom. To je seveda prineslo številne nevšečnosti. Prometne zamaške,
               onesnaževanje, probleme s stoječim prometom. Seveda tudi izgubo časa. Kot družba se
               moramo odločiti ali smo pripravljeni v luči varovanja okolja in varnosti v prometu v
               zvezi s tem kaj narediti. Začeti moramo s politiko, ki bo dolgoročno reševala ta
               vprašanja. Ob tem je treba zagotoviti tako javna prevozna sredstva, ki bodo
               zagotavljala učinkovito mobilnost prebivalstvu, hiter, točen, udoben javni prevoz in
               z različnimi ukrepi vzpostaviti stanje v katerem bo prevoz z javnimi sredstvi čim
               bolj konkurenčen prevozu z osebnimi sredstvi. V eni izmed starejših predstavitev sem
               prebral eno dobro misel enega izmed mojih predhodnikov. Rekel je, da si pravzaprav v
               javnem prevozu ne smeta konkurirati železnica pa cestni prevoz. Ampak, da morata
               železnica in cestni prevoz skupaj konkurirati osebnemu prevozu. Državljani se moramo
               vprašati kaj je za nas dražje. Ali izgradnja določene javne infrastrukture, na primer
               tramvaja, izpusti CO2, zamaški, zastoji, izgube časa, sekundarni vplivi na okolje,
               kot je onesnaženost cest, podtalnice, ali seveda drugačen način razmišljanja kot smo
               ga imeli do zdaj? Na dolgi rok je za državo smiselno spodbujanje javnega prevoza in
               do neke mere tudi povečevanje stroškov mobilnosti z osebnimi avtomobili. Vzpostaviti
               bo treba sistem javnega prevoza, ki je čim bolj pisan na kožo uporabniki z
               intermodalnostjo. Recimo javnimi prevozi na klic, izkoriščanju obstoječih povezav s
               poštnimi vozili v odročnejših krajih. Številni primeri dobre prakse v svetu
               obstajajo.</p>
               <p>Nekaj besed o prometu in okolju, čeprav bi si zaslužila ta tema morda večjo
               pozornost. Promet je zagotovo eden izmed pomembnih ali pomembnejših onesnaževalcev
               okolja, povzročiteljev izpustov CO2. Republika Slovenija ima obveznosti iz kjotskega
               sporazuma, protokola. Zavezala se je, da bo od leta 2008 do 2013 zmanjšala izpuste
               CO2 za 8%. Izpusti, ki jih generira promet, seveda pri tem igrajo pomembno  vlogo. Izpusti CO2 niso edino
               onesnaževanje, ki ga promet povzroča. Tu je še hrup, tu je svetlobno onesnaževanje,
               to so problemi, ki jih prinašajo posegi v prostor z gradnjo infrastrukture. Doseči je
               treba, da se onesnaževanje zmanjša na kar najmanjšo možno mero. V tem smislu je treba
               na promet gledati kot na celovit sistem in s celo serijo ukrepov zmanjševati vplive
               na okolje. Sem spada tako postopen prenos kar največ blagovnega prometa, to je ena
               stvar, ki jo že dolgo slišimo, iz cest na železnice, spodbujanje javnega prevoza,
               podpore ekološkim vozilom in številni drugi ukrepi, ki bodo skupaj prinesli določene
               rezultate. Ministrstvo za promet okoljskih problemov ne more reševati samo, saj gre
               za vertikalne povezave s številnimi drugimi ministrstvi. Seveda na prvem mestu
               Ministrstva za okolje. Se je pa treba teh vplivov zavedati in jih vgraditi v politike
               in strategije.</p>
               <p>Če dovolite, da zaključim. Za slovensko gospodarstvo so investicije v infrastrukturo
               ključnega pomena, kar se je v preteklosti že večkrat potrdilo. Njihovi pozitivni
               učinki na gospodarstvo so neposredni, njihovo zmanjševanje pa ima takojšen negativen
               učinek. Slovenija ima v tem trenutku veliko možnosti, da prek večjih potrebnih
               infrastrukturnih objektov, to je avtocest, državnih cest, železniškega omrežja,
               bistveno pripomore k izboljšanju splošne gospodarske aktivnosti zaradi nastajajoče
               finančen krize in tako pravzaprav tudi nadomesti morda ponekod drugje pomanjkljive
               možnosti za učinkovito črpanje sredstev Evropske unije. Če vse to smiselno povežemo z
               idejo, da Slovenija postane logistična platforma srednje in jugovzhodne Evrope in
               pripravimo dopolnitve prometne politike in posameznih nacionalnih programov, bo lahko
               promet v prihodnosti Slovenije igral zelo pomembno vlogo.</p>
               <p>Spoštovani, hvala lepa za vašo pozornost in z veseljem bom odgovarjal na vaša
               vprašanja.</p>
            </sp>
            <sp xml:id="SDT5-OZP-Nujna-001-2008-11-18.sp3">

               <speaker>PREDSEDNIK JANKO VEBER:</speaker>

               <p>Zahvaljujem se kandidatu za predstavitev. Prehajamo pa še na vprašanja poslank in
               poslancev. Predlagam, da postavljamo vprašanja, ki jih imate predvidena, dodatna
               vprašanja pa bi potem opravili v drugem krogu, tako da bi čim prej dobilo besedo čim
               več članov odbora. Trenutno je prijavljenih devet. Prvi se je k besedi prijavil
               gospod Srečko Prijatelj, potem dr. Peter Verlič, kolegica Renata Brunskole, dr. Luka
               Juri, Matjaž Han, Branko Marinič, Milan Čadež, Matevž Frangež ter Janez Ribič. Torej
               prehajamo na vprašanja in dajem najprej besedo Srečku Prijatelju. Izvolite.</p>
            </sp>
            <sp xml:id="SDT5-OZP-Nujna-001-2008-11-18.sp4">

               <speaker>SREČKO PRIJATELJ:</speaker>

               <p>Hvala predsednik. Spoštovane kolegice, kolegi. Naj na začetku povem, da Slovenska
               nacionalna stranka podpira kandidaturo dr. Patricka Vlačiča za ministra za promet.
               Ker pa želim sam dobiti neke konkretne odgovore na odprta vprašanja, ki se
               postavljajo že kar desetletje in pol, bi vas prosil spoštovani kandidat za ministra,
               če mi lahko odgovorite na sledeča vprašanja.</p>
               <p>Vemo, da se nekje vsa mašinerija, če lahko temu tako rečem, gradbena seli iz cest na
               železnice. Pristop k celoviti obnovi, posodobitvi sistema slovenskih železnic je v
               veliki zamudi. Kako pristopiti, kako začeti, kako ne zamuditi še več, kot je zamujeno
               je moje vprašanje. Seveda ob nerazumljivem dejstvu, da je tam prejšnji mandat
               Državnega zbora sprejel visoko garancijo oziroma dal možnost razvoju sistema
               slovenskih železnic. Kar leto in pol imamo zakon za poroštva, za najem kreditov pa se
               nič ni zgodilo od takrat. In seveda me zanima, ker je že ogromno zamujenega, tudi
               škoda je že povzročena, to ...<stage>/Nerazumljivo./</stage>... o tekanju na ...<stage>/Nerazumljivo./</stage>...
               progo, kako boste zagrizli v to kislo jabolko? Mi imamo prostorske plane, imamo
               projekte za drugi tir, nič se pa še ni premaknilo. Kupili smo neka zemljišča, čeprav
               bi lahko takoj začeli, ker imamo tudi denar, nerazumljivo stoji. Ves projekt, ki je v
               bistvu strateško vezen na razvoj  Luke. Luka je strateški partner, vendar samo na papirju. Drugo
               vprašanje, ki ga želim nasloviti na vas je, kdaj bo Luka Koper resnično strateški
               partner Slovenskim železnicam v smislu tudi zagotavljanja tehničnih pogojev za vse to
               povečanje tovora, ki se predvideva v Luki Koper. Vemo, da za podaljšanje pomolov in
               pa izgradnjo tretjega pomola, se bo kontejnerski promet povečal za 100%. Luka Koper
               namerava graditi tudi transportno logistični center, ki bo eden največjih v
               jugovzhodnem delu Evrope. Vendar pa nima tako imenovanega prometnega suporta in tudi
               na cestno povezavo ne moremo računati. Kajti kmalu se bomo znašli lahko v začaranem
               krogu, ko bomo s težkimi obremenitvami na cestah uničili avtocesto in seveda denar
               preusmerjali, že odobren denar za razvoj železniškega prometa, preusmerjali v ponovno
               obnovo avtocestnih povezav, ki bodo po moji oceni tudi, če bodo zgrajeni vsi odseki,
               bo avtocesta v tem momentu premajhna. Kajti kot ste dejal, Slovenija je tranzitna
               država.</p>
               <p>Seveda ključno vprašanje, ki se pojavlja pri tem kako zagotoviti Luki potreben
               suport, če bomo recimo po predvidevanjih s projektom izgradnje drugega oziroma
               dvotirne proge Koper - Divača, začeli v prihodnjem desetletju. To je nedopustno, ni v
               skladu z nacionalnim interesom in ko ste omenjal evropska sredstva. Želim tudi sam
               poudariti dejstvo, ki sem ga večkrat izpostavljal kot vprašanje, da evropska
               sredstva, ki smo jih dobili moramo vračati Evropi, ker jih nismo izkoristili. 5
               milijonov evrov bomo morali vrnit Evropski uniji nepovratnih sredstev, ker nismo
               zagotovili projektov ali pa soudeležbe iz našega proračuna za črpanje teh sredstev.
               Za to so odgovorne osebe, za to so naslovniki in mene zanima tudi v kakšnem kontekstu
               bo postavljeno to vaše delo? Se pravi kako začeti takoj, kako ne zamuditi še več kot
               je zamujeno in pa seveda kako preprečiti gospodarsko škodo, ki je
               ...<stage>/Nerazumljivo./</stage>..., otekanje tovora na italijansko stran in potem preko avstrijsko
               strani na vzhod Evrope oziroma preko Madžarske v Rusijo.</p>
               <p>Nadalje želim vprašati tudi to kaj bo s signalno varnostno tehniko. Mi imamo tuje
               partnerje, na primer Simens, ki že desetletje poizkusno probava zapornice na tako
               imenovanih zavarovanih cestnih prehodih in niti eden od teh sistemov, vam garantiram,
               ne deluje dobro. Iskra je prej te sisteme dosti bolj kvalitetno izdelovala in tisto,
               kar je starega deluje, kar je pa novega in pa drago plačanega pa je tako rekoč
               neuporabno. Ravno tu se lahko zaustavimo pri varnosti na nezavarovanih cestnih
               prehodih in na to je tudi ta odbor v preteklosti kar dostikrat opozarjal in verjetno
               tudi v prihodnosti se bomo srečevali s to problematiko, kajti umrljivost, če govorimo
               o umrljivosti na cestah, je na tem segmentu največja.</p>
               <p>Črpanje sredstev iz evropskega sklada je vprašanje zase. Kajti kako bomo verodostojni
               pred Evropo, če moramo že odobren denar vračat zaradi neresnosti same države, ko bomo
               zaprošali za nov denar. To je seveda tudi moje vprašanje in pa kakšna naj bi bila
               participacija pri tako imenovanem petem in desetem vseevropskem koridorju s strani
               Evrope? To me tudi zanima. V tovornem prometu, spoštovane gospe in gospodje, imamo
               milijonov minut zamud. Niti en vlak ni reden. Verjetno je to zaradi tega, ker se ne
               želi izpostaviti neke resne koordinacije na tem področju in tudi zakupniki prog
               oziroma koridorjev znotraj petega vseevropskega koridorja že izstavljajo račune
               zaradi tega, ker niso imeli točnosti, zagarantirane točnosti, tehničnega suporta in
               pa seveda, ker ne morejo pripeljati v predvidenem roku tovor od točke a do točke b.
               Se pravi tudi tu nastaja, kot verjetno že veste, izguba in kaj bomo naredili na tem
               področju me tudi zanima. Oprtni promet.  Jaz verjamem, da se vse težje tovore, ki uničujejo avtoceste in tudi
               državne ceste, predvsem državne, ves ta promet se ne da preusmeriti na železnice,
               vendar pa v doberšnji meri lahko marsikaj postorimo in ne razumem zakaj nimamo niti
               enega resnega operaterja na tem področju ali pa zakaj to ne zaupamo slovenskim
               železnicam, če govorimo o enakosti dostopa do železniške infrastrukture in zakaj
               nimamo vsaj štirih oziroma dveh parov vlakov, ki bi pripeljale določeno količino
               tovora, predvsem težjega tranzitnega tovora, ki sistematično uničuje avtoceste in
               državne ceste iz Luke Koper do madžarske meje. To je preprosto nerazumljivo dejstvo,
               ta ponudba bi morala obstajati, ta ponudba bi morala biti tudi na nek način
               subvencionirana s strani države in v preteklosti, ko sem še sam vodil tehnično
               vozovno dejavnost so ti vlaki obstajali in jaz vam lahko garantiram, da so bili v
               bistvu vedno polni v obe smeri.</p>
               <p>Naslednje vprašanje, spoštovani kandidat za ministra, je z moje strani naslovljeno na
               vas v smislu nedelovanja agencije in direkcije. Direkcija je bila ustanovljena v
               Mariboru in ravno ta organ bi moral poskrbeti za izdelavo projektne dokumentacije in
               voditi investicije. Kaj je s projekti, ki so strateškega pomena za Slovenijo? Kaj se
               dogaja na tem delu strateškega planiranja tako investicijskega vzdrževanja kakor tudi
               novogradenj? Kaj se dogaja v agenciji, ki po našem mnenju, če boste pogledali tudi
               poslanska vprašanja, ki sem jih naslavljal na naslov bivših dveh ministrov, govori o
               tem, da je nedopustno, da se agencija ukvarja z dodeljevanjem varnostnih spričeval v
               takšni obliki, da dovoljuje tujim operaterjem celo presojo o tehnični zmožnosti,
               varnosti in o tem kakšne elemente zavarovanja tovora si bodo sami predpisali. Jaz
               verjamem v evropsko načelo enakosti. Sistem mora biti dostopen po enakih pogojih za
               vse, vendar element varnosti v železniškem prometu, vemo, da v cestnem smo si ga
               vzeli državnim organom, mora tudi pripadati nacionalnem operaterju oziroma državi.
               Skratka, na teh dveh segmentih so bile tudi kazenske ovadbe, to če si boste pogledali
               boste videli, da so informacije prihajale v javnost s strani uslužbencev, da so se
               sklepale škodljive pogodbe, da do dejansko te pogodbe kasneje bile tudi preklicane
               oziroma da so se varnostna spričevala ustrezno dopolnila, seveda na naše pripombe, ki
               smo jih podali. Toliko o železnicah. Mogoče se bom še kasneje vključil. Zame je
               poglavitno to kdaj bomo začeli s takojšnjo sistemsko obnovo celotnega sistema. Vemo,
               da nove lokomotive ne morejo voziti od Zidanega mosta naprej, ker nimamo 22,5
               tonskega osnega pritiska, kar je svojevrstna sramota, ker ne moremo sestavljati tako
               imenovane komercialne sestave vlaka in vozimo neke vlakce, ki sicer v bistvu dodatno
               povzročajo izgubo in smo nekonkurenčni tudi s tega vidika. Torej, zanima me kdaj bo
               sistemski pristop in kdaj bomo odprli to vrečo denarja, ki je bila poslana na
               prometno ministrstvo v smislu Zakona o poroštvih?</p>
               <p>Cestni promet. V cestnem prometu so zame  finančno podhranjene in pa v veliki v bistvu tehnični neustreznosti
               državne ceste. Želel bi vedeti kdaj bo država sistemsko pristopila k temu, da se bodo
               začele te državne ceste tudi malo bolj vzdrževati, sistemsko vzdrževati in da v
               toliki meri ne bodo prepuščene zgolj občinam? Smrtnost je tu v Sloveniji na cestah
               zelo velika, na leto, naj povem podatek, nam umre za en razred otrok. To je
               nedopustno. Prejšnja vlada je kamionskemu lobiju popustila, dovolili smo v spremembi
               Zakona o varnostni cestnega prometa, kar je Slovenska nacionalna stranka protestirala
               povečanje osne obremenitve za kamione iz pa zmanjšali smo kazni za kamioniste, kar je
               še pospešilo promet po državnih cestah in pa avtocestah. To je nedopustno in v tem
               mandatu pričakujemo, da se bo ta napaka korigirala.</p>
               <p>Še zadnje vprašanje. Slovenija je ena od sonosilcev satelitskega razvojnega sistema
               Galileo. Vrsto problemov, ki smo jih nakazali danes tu so rešljivi tudi s tem, če
               bomo to možnost tega sistema v popolnosti izkoristili od nadzora prometa do v bistvu
               uravnave teh prometnih zamaškov, do cestninjenja, do urejanja urgentnih voženj in še
               marsikaj drugega lahko storimo, če se bomo v naših sistemih vključili preko direkcije
               za ceste in pa tudi Darsa v razvojne sisteme, ki nam jih omogoča satelitski sistem
               Galileo. Če bomo to izkoristili me zanima, spoštovani minister, in pa ne nazadnje
               preventiva, ki ste jo sami omenjali. Ukinjajo svet za preventivo in varstvo v cestnem
               prometu je nesprejemljivo dejstvo, jaz želim, da pri preventivi začnemo bolj
               sistemsko, v osnovnih šolah lahko tudi že prej, in jaz ne vem zakaj smo to pustili,
               ker je bilo v bistvu to na nek način pozitivno in dobro in jaz bi želel od vas nek
               jasen odgovor ali bomo to v sistemih izobraževanja ponovno vpeljali. Hvala lepa za
               vaše odgovore.</p>
            </sp>
            <sp xml:id="SDT5-OZP-Nujna-001-2008-11-18.sp5">

               <speaker>PREDSEDNIK JANKO VEBER:</speaker>

               <p>Hvala za paket vprašanj. Predlagam, da postavi vprašanje še naslednji, dr. Peter
               Verlič, potem bi pa pristopili k odgovorom.</p>
            </sp>
            <sp xml:id="SDT5-OZP-Nujna-001-2008-11-18.sp6">

               <speaker>DR. PETER VERLIČ:</speaker>

               <p>Hvala lepa, gospod predsednik. Spoštovani kandidat, dr. Vlačič, kolegice in kolegi! V
               Slovenski demokratski stranki smo opazili, da je koalicijski sporazum tega, ki smo ga
               nekako uspeli dobiti, splošno gledano pisan zelo na splošno, ker je pravzaprav
               nemogoče izluščiti konkretne zaveze in to velja tudi za področje prometa. Verjamemo,
               da je to politično gledano lažje, saj so neobvezujoče zaveze v smislu preučili bomo,
               zavzemali se bomo, predlagali bomo, izboljšali bomo. Seveda je to nekako lažje, ker
               je potem ob koncu mandata težje narediti bilanco. No, na tej vaši predstavitvi ste
               del te praznine danes z vašo predstavitvijo odpravili z naštetimi ukrepi, po
               posameznih področjih, vendar pa kljub vsemu manjka k vsakemu ukrepu do kdaj. Mislim,
               da bi ta napor, ki ste ga v nabor ukrepov bi bil zelo jasnejši, natančnejši, če bi
               zraven pisalo še <q>"to bomo naredili do takrat, to bomo naredili"</q>, ne vem, <q>"v prvi polovici mandata, to že
               naslednji mesec, to ob koncu mandata, to pa pač ne bomo mogli napraviti."</q> Drugače
               moram reči, da me je včeraj nekako pozitivno presenetil kandidat za ministra za
               finance, gospod dr. Križanič, ki je pravzaprav pomenu razvoja prometne infrastrukture
               in pa o resoluciji o nacionalnih razvojnih projektov dal oziroma infrastrukturnim
               projektom dal pomembno prioriteto, ker je pač rekel, da v času krize lahko to
               spodbudi povpraševanje in s tem se seveda strinjam. Nenazadnje je to tudi priznanje
               prejšnji Vladi, ki je končala mandat, da je razvojne projekte na področju razvoja
               prometne infrastrukture dobra zastavili. Tako cestne, kot železniške. Tudi kandidat
               za ministra, gospod Gaspari je danes kot novi minister za razvoj in evropske zadeve
               poudaril pomen zopet resoluciji o nacionalnih razvojnih projektih na področju razvoja
               infrastrukture. Torej, če bi tako rekel, imate v Vladi dva pomembna ministra že v
               podporo. Danes pa mislim, da tukaj v dvorani ni bilo nikogar, ki je preslišal, če
               sem, zdaj pa ponavljam, da pa boste vi za modernizacijo državnega cestnega omrežja se
               zavzeli za 250 do 300 milijonov proračunskih evrov na leto. Dobro. Za to vas bomo
               vsekakor tu na odboru držali. Je pa seveda malo ob tem, da so bile danes dane oziroma
               tudi že včeraj dane obljube še po višji minimalni plači pa po višjih pokojninah, da
               držim pasti, da se proračun ne bo razpočil sam vase. Tudi zaradi sredstev v razvoj
               cestne infrastrukture.</p>
               <p>Kljub vsemu pa mi dovolite še nekaj vprašanj, ki so se mi nekako porodila tako, ko
               sem prebiral koalicijski sporazum na področju prometa in pa seveda tudi to vašo
               predstavitev. Najprej kar se tiče prometne varnosti ste napovedali ustanovitev
               samostojnega organa znotraj Ministrstva za promet. Kot veste je bil svet za
               preventivo in vzgojo že prenesen v sektor. To je bilo iz enega samega razloga, ker
               prej je bila to inštitucija brez proračunskega nadzora. To se je potem uredilo. Jaz
               sam osebno mislim, da so bolj pomembni ukrepi kot pa organi. Poleg tega mislim, da če
               pogledamo imamo mi recimo civilno družbo kar dobro urejeno. Nenazadnje bi predlagal,
               da se izkoristi zvezo šoferjev in avtomehanikov. Oni imajo veliko strokovnega znanja,
               veliko idej in veliko prostovoljnega dela in mislim, da bi znali dobro pomagati
               ministrstvu pri izvajanju preventivnih akcij. Morda bolj kot samostojen organ, ki
               upam, da ne bo šel v birokracijo.</p>
               <p>Vsekakor ste napovedali zakonske in organizacijske spremembe v železniškem sektorju
               skladno z Evropsko unijo. Tudi povedali ste in tudi v sporazumu je napisano, da boste
               preučili privatizacijo železniškega tovornega prometa. Čisto konkretno  me zanima ali to pomeni ponovno
               razdelitev Slovenskih železnic na tri firme in prodajo tovornega prometa, ki je
               pravzaprav edini lahko dobičkonosen javni potniški promet in infrastruktura pa seveda
               na pleča davkoplačevalcev? Potem je že prav, da že sedaj takoj poveste koliko ljudi
               bo moralo zapustiti Slovenske železnice. Dobro pa vam je najbrž znan tudi model
               angleških železnic, ki ga je privatizacija sesula samega vase. Poleg tega je sistem
               zakonodaje na področju železnic tako kot je sprejet, popolnoma skladen z evropskim
               pravnim redom in daje tisto, kar je potrebno. Sinergijo. Ne bo držalo, da bi bil
               kakršen koli konflikt interesov. Ne verjamem, da bi bil direktor železnic
               zainteresiran za slabo infrastrukturo in da bi šlo za konflikt interesov. Poglejte si
               samo nemške železnice, kjer so to sinergijo zelo, zelo dobro prodali in iz tega
               kujejo lepe dobičke. Bojim pa se, da privatizacija tovornega prometa, če jo
               napovedujete, pomeni pravzaprav tudi podrejen položaj Luke Koper. Namreč kdo bo
               pravzaprav imel glavno vlogo, kdo bo glavni igralec? Po mojem tisti, ki bo vozil.
               Luka je pravzaprav vezana na prevoznike in tukaj se strinjam s kolegom Srečkom. Treba
               je napraviti sinergijo, ne pa, da bi to peljalo ... Ne vem. Jaz se bojim, da ne gre
               za prvi zametek privatizacije logistike pa si morda tega niste upali direktno
               napisati. Prosim, verjamem, da ste imeli svetovalce, ki so vam to svetovali,
               predlagam, da povprašate še koga drugega.</p>
               <p>V koalicijskem sporazumu ste se tudi zavzeli za izgradnjo povezave Divača - Koper.
               Danes pa ste na predstavitvi povedali, da gre za kompletni šesti prednostni projekt.
               To je evropski koridor, to je Trst - Divača, Koper - Divača. Ta je dogovor med
               vladama, italijansko, slovensko ob sodelovanju z evropsko komisijo je sprejet in jaz
               sem razumel, da pravzaprav ta projekt ostaja prioriteta. Nenazadnje so za to vezana
               tudi evropska sredstva. Nasploh bi predlagal, da smo ambiciozni, tako kot smo
               zastavili Slovenske železnice. Slovenija potrebuje železnice na petem in desetem
               koridorju, interoperabilne, dvotirne in za hitrosti 160 kilometrov na uro. Tudi
               avtoceste si nismo želeli narediti polovične, ampak jo delajo štiripasovno, zato je
               prav.</p>
               <p>V javnem potniškem prometu moram reči, da nisem natančno razumel kaj pravzaprav
               pomeni, kako si predstavljate. Ali boste, čisto konkretno, uvedli enotno vozovnico in
               ali boste znižali cene avtobusnega prometa? Pa še ena opomba. Kar malo sem bil
               razočaran. Kolesarski promet in pa žičniški promet sta odpravljena v enem samem
               stavku. Darsa in pa spremembe zakona o cestninjenju se danes na predstavitvi niste
               dotaknili. Zgleda pa, da tako kot je predlog, se ta pristojnost vrača nazaj na Dars.
               Zakon o cestninjenju je bil spremenjen ravno zato, da bi se ta transparentnost
               pobiranja financ cestnin napravila čim bolj transparentna. Upam, da ne bomo naredili
               zopet Darsa, ki bo nad ministrstvom.</p>
               <p>Tudi to, kar se tiče načela 
               uporabnik plača se seveda strinjam, ampak vendar, ali mi lahko že danes odgovorite
               koliko bo znašala cestnina za tovorna vozila in kakšen bo delež eksternih stroškov v
               tem primeru. Seveda je zraven takoj pri tem tudi ponujen ukrep, ki smo ga že
               pravzaprav začeli v prejšnji Vladi, da se pomaga domačim prevoznikom. Danes se
               avtoprevozništva, cestnega prevozništva niste preveč dotaknili. Napisano pa je, da
               boste domačim prevoznikom pomagali. Ali morda razmišljate o sektorju za cestno
               prevozništvo, ki bi ga morda ponudili vodenju, na primer kar pri enem od
               predstavnikov prevoznikov. Kaj menite o medresorski delovni komisiji? Ali bo ostala,
               ji boste dali več pooblastil, ali pa boste preprosto to ukinili?</p>
               <p>In pa še zadnje vprašanje. Veliko je bilo tudi vprašanja glede kaznovalne politike s
               strani prometnega inšpektorata ko gre za domače in tuje prevoznike. Kaj boste
               storili? Velikokrat so bile opombe, da se delajo razlike. Kako boste to uredili
               oziroma imate kakšen konkreten predlog? ...<stage>/Oglašanje iz klopi./</stage>... Gre za to ali ...
               Velikokrat je bil očitek, da PIRS dela razliko med domačimi in tujimi cestnimi
               prevozniki na račun domačih. Ali ste to detektirali pri pripravi tega programa? Hvala
               lepa.</p>
            </sp>
            <sp xml:id="SDT5-OZP-Nujna-001-2008-11-18.sp7">

               <speaker>PREDSEDNIK JANKO VEBER:</speaker>

               <p>Hvala za postavljena vprašanja in predlagam, da damo besedo kandidatu in poskuša
               odgovorit na paket dveh vprašanj. Dr. Patrick Vlačič imate besedo.</p>
            </sp>
            <sp xml:id="SDT5-OZP-Nujna-001-2008-11-18.sp8">

               <speaker>DR. PATRICK VLAČIČ:</speaker>

               <p>Gospod Prijatelj, torej kako nadomestiti zamujeno pri gradnji infrastrukture
               sprašujete. To bo ena izmed najbolj pomembni nalog v bodočem mandatu. To, da je
               železniška infrastruktura v slabem stanjem, da se je premalo gradilo, da se je
               premalo projektiralo, da se enostavno ni dovolj premikalo pa so lahko razlogi
               objektivni, subjekti, kakršni koli, to je notorno dejstvo, to vsi vemo. Naleteli bomo
               na določene težave že takoj v začetku. Mi imamo ta trenutek sprejet prostorski akt za
               drugi tir enojni. Jaz sem že napovedal, da se pojavljajo določena razmišljanja, so
               povezana tudi s sredstvi Evropske unije za drugi dvojni tir. Dr. Verlič je rekel, da
               na tem koridorju, pravzaprav takšne so zahteve Evropske unije, če govorimo o takšnih
               projektih, mora biti dvojni tir vsaj v tistem delu, kjer je to koridor Evropske
               unije.  Tako da imamo
               pravzaprav ta trenutek tako zoprno situacijo. Imamo prostorski akt, zdaj se pa
               pojavlja vprašanje, ali gremo takoj začetki graditi po tem prostorskem aktu, začeti
               pridobivati zemljišča, začeti s projekti, zapičiti prvo lopato, začeti proučevati in
               ponovno sprejemati državni prostorski načrt, kar bo seveda ponovno zavleklo gradnjo.
               To so dileme s katerimi se bom takoj na začetku soočil in bom zelo natančno proučil,
               kaj je bolj smiselno, ali začeti graditi enojni tir ali začeti sprejemati prostorski
               akt ali začeti graditi pa hkrati sprejemati prostorski akt. Treba bo najti način, da
               se začne čim prej delati. Štiri leta hitro minejo. In po štirih letih bomo sedeli
               skupaj in bomo lahko spet ugotovili, da ni dovolj projektov. Jaz ne bi želel, da je
               tako. Jas bi želel, da se projekti čim prej pripravijo, da se čim prej začnejo
               izvajati, da se čim prej začne graditi železniško infrastrukturo. To je zdaj
               pravzaprav v Republiki Sloveniji že kar dolga debata in avtoceste nekako gradimo,
               železnic pa kar ne gradimo. To se mora spremeniti. Jaz bom vse naredil v tem mandatu,
               da se bo to spremenilo.</p>
               <p>Glede Luke Koper. Jaz se tukaj ne morem kaj drugega, kot strinjati z vami, da Luka
               Koper mora biti strateški partner Slovenskim železnicam. Tak subjekt, kot je Luka
               Koper si ne more privoščiti izvajati svoje logistike preko cest. Je preveč prometa že
               v Luki Koper. Številni tovori danes hodijo po cestah, kontejnerji in tako naprej. In
               okrog tega je zelo zelo veliko rešitev lahko. Vse pa morajo biti usmerjeno v to, da
               tam kjer se na tistem izvoru, kjer se generira veliko tovora, tam je potrebno na vsak
               način zagotoviti tako železniško infrastrukturo, da bo ona opravljala večino
               logistike za ta subjekt. Tako da meni je vsako drugačno razmišljanje, ob recimo
               tretjem pomolu, 500 tisoč novih ... in tako naprej, si ne morem zamišljati, da bi to
               potekalo po cesti, ker potem se mi prebivalci po teh cestah ne bomo mogli več
               voziti.</p>
               <p>Glede denarja, ki ga bomo morali vrniti. Odgovorne osebe za te stvari bodo morale
               odgovarjati. Torej, nekaj se očitno ni izvedlo, treba je ugotoviti ali so to
               objektivne ali subjektivne okoliščine, kakršnekoli že so, bo pa treba seveda
               ugotoviti, kaj se je zgodilo.</p>
               <p>Glede problema odtekanja tovora. Seveda, nobena skrivnost ni, da želijo Italijani
               svojo Pontebansko železnico zapolniti s kapacitetami. To je v bistvu dobra železnica
               za majhno zasedenostjo kapacitet. Po drugi strani, Hrvatje gradijo nižinsko
               železnico. Lahko se zgodi, ne bi bilo nič čudnega, če bi tovori začeli obhajati
               Slovenijo. Moram nekaj povedati. O Slovenskih železnicah slišimo marsikaj, ampak
               treba je le povedati, da so Slovenske železnice organizacijsko dobre, da dobro
               odpravljajo tovor, recimo da so boljše od italijanskih in to je zaenkrat sreča
               Republike Slovenije, da Pontebanska železniška povezava ni bolj uspešna. Seveda pa
               Avstrijci pospešeno gradijo Beljak Grac in z lahko se bo zgodilo, da bodo seveda
               Italijani tovore usmerjali po Pontebanski železnici, čeprav je bližje po Slovenski
               železnici.</p>
               <p>No, zaenkrat nas rešuje ta relativno boljša organiziranost od Italijanskih železnic.
               Recimo pa organiziranost naše železnice bistveno zaostajajo za avstrijskimi. Ampak po
               tej infrastrukturi, več kot toliko, ne morejo narediti. Tako da ni seveda, deleč od
               tega, da bi bilo vse črno, ampak seveda mi moramo našem železniškem prevozniku
               omogočiti infrastrukturo, dobro infrastrukturo. To je edini način, da tovori ne bodo
               obhajali Slovenije, tako po južni strani, kot  po zahodni strani in severni in to je pravzaprav
               odgovornost naše države, če želimo zlasti v povezavi s to zgodbo, ki sem jo na
               začetku povedal. Ker jaz vidim v prihodnosti promet, kot zelo pomembno gospodarsko
               panogo v Republiki Sloveniji. V to sem uspel prepričati in to ste začutili tudi sami,
               tudi druge člane vlade.</p>
               <p>Glede signalno-varnostne tehnike nimam kaj drugega reči, kot pa da je žalostno to, da
               smo imeli nekoč naš subjekt, ki je to dosti boljše izdelal in da imamo zdaj neke tuje
               naprave, ki poskusno obratujejo in seveda ne delujejo. V skladu z modernizacijo
               železnic je treba te stvari nadomestiti, najti takšne, ki bodo delovale, če je mogoče
               najti to znanje pri nas.</p>
               <p>Glede participacije evropskih sredstev. Jaz se bom boril, da bo večina sredstev iz
               kohezije šla na promet in da bo večina sredstev iz prometa šla na železnice. Teh
               sredstev je veliko, teh sredstev je pravzaprav milijardo evrov za štiriletno obdobje
               v finančni perspektivi 2012, kar pomeni ob 50 0dstotni participaciji države dve
               milijardi evrov, to pa ni več malo denarja, s tem se da že kaj narediti. Samo
               projekte moramo takoj začeti pripravljati, kar pravzaprav po črnem scenariju drugo
               leto ne bomo mogli zasaditi lopate.</p>
               <p>Glede oprtnega prometa. Ta vaš predlog bom upošteval, se mi zdi dober oziroma oprtni
               vlaki. Oprtni vlaki so zagotovo eden izmed načinov prenosa o tem kar vseskozi
               govorimo, prenos blaga na železnice. Seveda ni edini način. Smiselno bi bilo, da
               veliko gospodarski sistemi svojo logistiko čez železnico pripeljejo, ne pa čez
               avtoceste. To je drugi način. Številni načini so kako, zlasti pri novejših
               pričakovanjih tovorov, kot je v Luki Koper, tretjem pomolu in tako naprej, je treba
               enostavno računati čez železniško logistiko, ne s cestno. To v nasprotnem primeru se
               bomo s cestnim prevozom zadušili, tako kot velja za Evropsko unijo, velja tudi za
               Slovenijo. Enostavno, cestni prevoz ima toliko prednosti pred železniškim, zlasti če
               je infrastruktura taka, kot pri nas, recimo poglejte hitrost, poglejte druge stvari,
               na koncu koncev tudi cenovno v določenih primerih ob nizkih cestninah in tako naprej,
               da se marsikdo poslužuje te logistike. Na mesto, da bi izkoristili obstoječe
               industrijske tire, ki jih je v Republiki Sloveniji kar nekaj in se ponekod celo
               mečejo ven, sem slišal, kar seveda nesprejemljivo.</p>
               <p>Glede nedelovanja direkcije in agencije. V svoji predstavitvi sem povedal, da bi se
               želel z vsemi temi akterji pogovoriti, tako z agencijo, kot z direkcijo. Zlasti
               direkcijo čakajo v prihodnjih letih zelo zelo velike naloge. In če bo potrebno, jih
               bomo kadrovsko okrepili, vendar oni so tisti, ki bodo morali skrbeti za investicije v
               železniško infrastrukturo. In že ta trenutek si upam trditi, da za izgradnjo avtocest
               v Republiki Sloveniji imamo veliko znanja, se bojim, da je tega pri železnicah
               nekoliko oziroma pri granji železniške infrastrukture nekoliko manj in temu bo treba
               posvetiti posebno pozornost.</p>
               <p>Glede državnih cest. Tudi dr. Verlič je vprašal. Ja, predlagal sem sprejetje
               strategije, predlagal sem velika sredstva. Jaz se tega zavedam. Vi ste pravzaprav
               naredili nekaj, kar se mi zdi dobro. Zdi se mi dobro, da ste vložili veliko sredstev
               v državne ceste. Državne ceste so v izjemno slabem stanju. Republika Slovenija je
               veliko, zelo veliko sredstev, kar večino sredstev, ki smo jih vlagali v cesto,
               vlagali v izgradnjo nacionalnega programa izgradnje avtocest. To je finančno zahteven
               projekt in ceste, sem že prej povedal, 50 odstotkov jih v slabem ali pa zelo slabem
               stanju, kar je zaskrbljujoče. V povezavi s tem, da slaba cesta pomeni nekonkurenčno
               okolje in seveda mi vsi ne živimo ob avtocestnem križu, pomeni seveda to nazadovanje
               določenih celotnih območij v Republiki Sloveniji. In naloga države je, da skrbi za
               koherentni razvoj vseh območij, ne samo tistih ob avtocestnem križu. Za to se bom
               zavzemal in upam, da me boste tukaj tudi na odboru podprli, da bo teh sredstev za
               infrastrukturo, za državne ceste v tem primeru, ko že vama tudi odgovarjam, vsaj
               toliko ali pa vsaj čim več. 
               Glede osnih obremenitev, ki ste jih omenili za cestna tovorna vozila. To zadevo bom
               proučil in bom v zvezi s tem sprejel odločitev in bom o tem obvestil tudi odbor.
               Videli bomo, kaj se bomo v zvezi s tem odločili.</p>
               <p>Glede satelitskega sistema Galileo, se strinja, sicer mi je žal, da sedeža Glalilea
               ni dobila Republika Slovenija, zaslužila bi si takšno nagrado. No, kar veliko indicev
               kaže, da bo to drugje. Upam, da imate prav, da odločitev še ni popolnoma dokončna.
               Mislim, da so tu velike priložnosti za promet.</p>
               <p>Glede preventive. Prej sem vam govoril o tem, da je v prometu pomembna celotna
               veriga. Se pravi od vzgoje, preventive, kaznovanja. Na preventivnem področju se je v
               tem obdobju delalo, vidimo določene, recimo oglasna sporočila na televiziji, vidimo
               ob cesti določena sporočila, vidimo razno razne način kako pravzaprav preventivno
               delovati za zmanjšanje nevarnosti v cestnem prometu.</p>
               <p>Na kaznovalnem področju se je veliko naredilo. Kazni smo dvignili zelo, da kljub
               temu, koliko jih je bilo za Martinovo, 176 jih je bilo. Grozljivo visoka številka. To
               pomeni, veste kaznovanje je eden izmed vidikov samo. Če bi kaznovanje delovalo, potem
               v državah, kjer imajo smrtno kazen, potem bi v teh državah bilo manj kaznivih dejanj.
               ZDA ima smrtno kazen, pa ima okrog 70 umorov na milijon prebivalcev na leto,
               Republika Slovenija jih pa ima 8, 9. Torej, strogost kaznovanja ni nujno povezana z
               učinkom kaznovanja. Ali pa če vzamemo Kanado, ki je zelo blizu ZDA, ima neprimerno
               manjše število kaznivih dejanj, krvnih deliktov, pa tudi drugih, v primerjav z ZDA,
               pa nima smrtne kazni. Se pravi, mi lahko v nedogled lahko povišujemo kazni, ampak s
               tem ne bomo dosegli efekta.</p>
               <p>Z otroki v vrtcu začnemo, z otroki v šoli dobro nadaljujemo. V srednji šoli, ko je
               najbolj pomembno, ko se začnejo delati izpiti za motorje, ko se začne delati izpiti
               za avtomobile, ko se vključi aktivno v ta del prometa, ki predstavlja morda največjo
               nevarnost naš dijak, takrat pa neha. Jaz se bom zavzemal, da bi v srednje šole, tako
               ali drugače uvedli neko prometno vzgojo. Ker poglejte, ali veste, kdaj bomo mi
               dosegli, da bo vožnja po cestah bolj varna? Kdaj bomo pravzaprav dosegli, da bodo
               ljudje se odpovedali vožnji za volanom pod vplivom alkohola? Takrat, ko bo to
               nemoralno, takrat, ko bo to neprimerno ravnanje, takrat, ko bo divjanje po cesti
               nemoralno. Ker morala bolj deluje kot pravo. Pravo je minimum morale. Ko pa je neka
               stvar nemoralna, je pa teh kaznivih ravnanj zelo zelo malo. Če se peljete po
               avtocesti, pa bom konkreten primer povedal, če se peljete na Danskem po avtocesti,
               vsi vozijo 130 kilometrov na uro in čudno gledajo tistega, ki vozi hitreje.  Imamo države, kjer imajo
               praktično na določenih odsekih neomejeno hitrost na avtocesti, ampak kaj hočem
               povedati. Gre za socializacijo, gre za to, kako ti te stvari vrednotno ocenjuješ in
               tukaj se da marsikaj še narediti.</p>
               <p>Dr. Peter Verlič, ukrepi, do kdaj. Jaz se strinjam z vami, da je v koalicijskem
               programu do neke mere bolj splošno, da sem jaz bil danes bolj določen in kar vam
               lahko obljubim je, da bo v prihodnosti stvar še bolj določena, da bodo kmalu prišli
               tudi datumu. Ena izmed prvih stvari, ki sem si jo postavil, ko sem začel razmišljati
               o tem, da bi prevzel ta resor, je to, kje naj začnem? Ali naj začnemo pri prometni
               politiki, ali naj začnemo pri čem drugem? In pravzaprav sem prišel do zaključka, da
               je prometna politika samo začetek nečesa. Mi smo vpeti v neko širše okolje, Evropsko
               unijo in da tisto, kar Slovenija rabi, tukaj se strinjam z vami, so akcijski načrti,
               podobni kot je program NPI-a, kjer so navedeni datumu, kjer so navedeni viri. Tako
               bomo lahko delali. Potem bo odgovornost mene, potem bo odgovornost Državnega zbora,
               Vlade, torej mene do Vlade, Vlade do parlamenta, parlamenta do državljanov večja, ker
               bodo datumu in viri sredstev bolj jasni.</p>
               <p>Tako da v teh nacionalnih strategijah i zamišljam, da bomo bolj določni. Nisem si
               upal, vam povem po resnici, zdaj napovedovati stvari, ker bi to bilo, to bi bilo
               neodgovorno, datumsko, to je stvar nacionalnih strategij, to je stvar nacionalnega
               konsenza do kdaj določene stvari speljati. Jaz lahko povem svoje želje, ampak pri tem
               moram biti realen. Če bom to zapisal v koalicijski sporazum, bom nerealen, če ne bom
               imel stvari usklajene.</p>
               <p>Glede državnih cest sem prej odgovoril. O varnosti. Se strinjam z vami, da so ukrepi
               bolj pomembni kot organi, absolutno. Bi pa opozoril na dve zadevi. Prva je ta
               direktiva Evropske unije o kateri sem prej govoril. Ta definitivno zahteva neko močno
               organizacijsko obliko, ta se ukvarja predvsem z varnosti na infrastrukturnem
               področju, to se pravi, če povem po domače, z nevarnimi odseki. To je prva zadeva.</p>
               <p>Druga zadeva je v tem, da bi jaz sam želel neko večjo neodvisnost tega organa. Želel
               bi, da je ta organ neodvisen od, relativno neodvisen od ministrstva. To moram
               povedati. Razlogi so številni. Varnost v cestnem prometu ne obsega prej omenjeno
               celotno verigo, ne obsega raziskave s tega področja, ne obsega ukrepe, ne bosega
               številne druge vsebine, saj se tudi zdaj številne te vsebine peljejo, vidim pa
               prednosti v tem, da bi to bil samostojni organ. Ne gre samo za to, da ustanavljamo
               organ zaradi samega sebe. Mislim, da rabi določena sredstva, mislim, da rabi določene
               naloge, ki bodo zelo jasne in jaz v tem vidim določene prednosti. če me boste pa
               prepričali v nasprotno, zlasti seveda zaradi neučinkovitosti ali pa eventualno zaradi
               pretirane finančne potratnosti, sem z veseljem pripravljen razmišljati o drugačni
               organizaciji.  Ali
               privatizacija tovornega prometa ponovno pomeni razbitje Slovenskih železnic. Koliko
               ljudi bo moralo zapustiti Slovenske železnice, sistem je skladen s predpisi EU in
               tako naprej, govorite o Slovenskih železnicah. Poglejte, kot vidite, sem se v
               predstavitvi namerno izognil temu, da bi rekel, da je kaj v neskladju s pravili
               Evropske unije. Pri pravnih predpisih je tako, lahko se odločiš tako, lahko se
               odločiš tako. Recimo, Evropska komisija je zelo promptna pri naši domnevni kršitvi
               evropske zakonodaje pri vinjetah. Ko so se slišali določeni glasovi, da je ta
               železniški sistem v neskladju z Evropsko unijo, pravzaprav s strani Evropske komisije
               nekih akcij s tega področja ni. Domnevam torej lahko, da Evropska komisija vsaj do
               tega trenutka ni ocenila, da bi to bilo v neskladju s predpisi Evropske unije. Tako
               da jaz tega tudi nisem rekel. Tudi ne gre za to, da jaz napovedujem ta trenutek, da
               bomo mi razbili Slovenske železnice. Poglejte, vzemite moje razmišljanje tako: skrbi
               me ekonomska učinkovitost Slovenskih železnic. Poslovanje je tudi v času konjunkture
               bilo zaskrbljujoče. Jaz ne vem, morda je rešitev v boljši notranji organizaciji samo,
               mogoče je rešitev v nekih manjših spremembah. Ta trenutek ne napovedujem razbitja
               Slovenskih železnic. Si pa želim, da bi Slovenske železnice bile uspešno podjetje.
               Ali bo to kot enovito, s sinergijami, kot jih vi opisujete in imajo določene
               prednosti, ali bo to podjetje, kjer bomo komercialni del, se pravi, tovorni promet,
               recimo, v nekem partnerskem odnosu z nekim drugim prevoznikom ali pa s komerkoli, ki
               bi izrazil interes, peljali v prihodnosti. Pa seveda skrbeli za tisto, kar nas
               zanima, za železniško infrastrukturo, javni potniški prevoz. Torej, to so vprašanja,
               na katera ta trenutek nimam dokončnih odgovorov. Si pa želim, da Slovenske železnice
               dobro delujejo. Kako bodo dobro delovale, ponavljam, je stvar prihodnosti. In seveda,
               organizacija je del teh odločitev.</p>
               <p>Prej ste rekli, da je kandidat za finančnega ministra dal velik pomen
               infrastrukturnim objektom. Razlog je seveda v tej ideji, kaj pravzaprav
               infrastruktura za Republiko Slovenijo predstavlja. Bi pa rad opozoril, če se
               spomnite, je par dni nazaj nemška vlada, zaradi tega, ker je Nemčija uradno v
               recesiji - govorim o Nemčiji ne zaradi drugega, ampak zaradi tega, ker je izjemno
               pomembne partner Republike Slovenije -, je svet modrecev vladi, ki pripravlja nekaj
               sporadičnih ali pa, če želite, stihijskih ukrepov za premostitev te finančne krize,
               predlagal, vlagajte v infrastrukturo. Nekaj podobnega predlagam jaz finančnemu
               ministru, pa tudi predsedniku vlade v tem mandatu.</p>
               <p>Glede Trst-Divača oziroma Koper-Divača sem prej povedal, katere dileme se pojavljajo.
               Strinjam se z vami, da je moderna železnica dvotirna železnica s takimi hitrostmi, ki
               jih omenjate, 160 kilometrov na uro, ponekod tudi že več, ponavadi so celo višje
               hitrosti, predvidevam, na določenih odsekih. Interoperabilne železnice vsekakor. Se
               pa je ta dilema, o kateri sem prej govoril, veste, kaj bi pravzaprav pomenilo, če bi
               ostal enojni tir, ob pričakovanih blagovnih tokovih in želji, da blagovni tokovi
               tečejo čez železnico,  saj se
               da izračune narediti, kaj to pomeni za enojni tir, ali je to v tej zanki dovolj za
               promet iz pristanišča, ne v pristanišče, ali ni dovolj. Torej to je vse stvar
               izračunov. Bojim se, da je tu dvotirna železnica pravi odgovor oziroma bojim se, da
               na koncu koncev tako kaže.</p>
               <p>Glede javnega potniškega prometa. Konec tega leta potečejo koncesije. Vem, da ste
               dali predlog sprememb zakona v obravnavo, medresorsko usklajevanje. Zagotovo bo treba
               doseči dogovor z javnimi prevozniki o nekem podaljšanju obstoječega stanja, zato da
               pripravimo nek moderen koncept integriranega javnega potniškega prometa. Mislim, da
               je to prava rešitev. In se strinjam, da je enotna vozovnica drugačno zbiranje
               sredstev, kot je bilo do zdaj. Ali bo to neto ali bo bruto sistem, to je seveda vse
               stvar še debate. Vendar mislim, da bo tu treba razmišljati podobno kot, mislim, da
               imajo Nemčija, Avstrija, Švica, tega integriranega javnega potniškega prometa v
               cestnem prevozu.</p>
               <p>Imate prav, o kolesih in o žičnicah govorim v enem stavku, po krivici. Zagotovo bi
               moral posvetiti več pozornosti, na koncu koncev zlasti žičnice predstavljajo poseben
               prevozni modus. Tu so številne rešitve. Recimo, pri kolesih. Mislim, številni primeri
               dobrih praks so v svetu, recimo, imate na voljo za žeton kolo, kjer se peljete s tem
               kolesom in ga potem pustite na nekem drugem mestu. To so kolesa, ki jih nihče ne
               ukrade, ker so tako skromno opremljena. Omogočajo pa mobilnost, recimo, vas, ko
               pridete v neko mesto, od parkirišča do vaše točke, kjer želite opraviti določene
               svoje zadeve. To je izjemno simpatičen ekološki način. Torej, tega v program nismo
               zapisali, sem pa to videl v tujini in se mi zdi izjemno simpatično. In mislim, da je
               to eden izmed načinov, seveda poleg številnih drugih, spodbujanje uporabe kolesa je
               zagotovo eno izmed njih.</p>
               <p>Glede žičnic. Kolikor mi je znano, se pripravlja strategija in ta strategija bo
               nakazala razvoj v prihodnje. Tako da mislim, da bo kmalu sprejeta, da je že praktično
               čisto pri koncu ali je že celo sprejeta. Torej vem, da je precej bilo delano na tem
               in v skladu s tem se bo tudi v prihodnje ravnalo. Nisem želel zmanjšati pomena žičnic
               v Republiki Sloveniji, saj je smučanje izjemno pomemben šport za nas in tudi
               prostočasna aktivnost.</p>
               <p>Glede cestninjenja. Predlog je, da se cestninjenje prenese nazaj na Dars. Mislim, da
               se z nekim dobrim nadzorom te stvari da urediti. Seveda še vedno nisem ugriznil v
                  jabolko vinjet in povedal
               bolj na široko - bom, če me bo kdo vprašal.</p>
               <p>Glede tega, uporabnik, plača, koliko bo cestnina, koliko bo eksternih stroškov. To so
               zagate v Evropski uniji. Jaz se tega zavedam. To so stvari - torej, sprejmite to kot
               načelo, ampak to so stvari, ki potekajo v Evropski uniji. In mislim, da bodo na ravni
               Evropske unije tudi prišli odgovori, ki nam bodo potem pomagali pri odgovoru na to
               vaše vprašanje.</p>
               <p>Glede domačih prevoznikov. Sektor za domače prevozništvo bom proučil, se mi zdi dober
               predlog, zakaj ne.</p>
               <p>Glede varnosti, očitek, da Pirs dela razliko med domačimi in tujimi prevozniki. To je
               seveda nesprejemljivo, če se to dogaja. Moram pa povedati, da je pa v evropski
               prometni politiki zapisana ena težava glede cestnih prevoznikov, eksplicitirana in
               napoveduje ali nakazuje, da bi bil boljši nadzor na cestah zelo pomemben. Namreč,
               cestni tovorni promet dosega boljše konkurenčne pogoje tudi zaradi številnih kršitev
               delovnopravne zakonodaje, predpisov o varnosti, predpisov o opremi, predpisov, ki jih
               morajo cestni prevozniki upoštevati. Tako da to je področje, ki ga bo treba okrepiti,
               se absolutno strinjam.</p>
            </sp>
            <sp xml:id="SDT5-OZP-Nujna-001-2008-11-18.sp9">

               <speaker>PREDSEDNIK JANKO VEBER:</speaker>

               <p>Hvala. Nadaljujemo z vprašanji, in sicer besedo dajem Renati Brunskole. Izvoli.</p>
            </sp>
            <sp xml:id="SDT5-OZP-Nujna-001-2008-11-18.sp10">

               <speaker>RENATA BRUNSKOLE:</speaker>

               <p>Spoštovani gospod kandidat za ministra za promet, dr. Patrick Vlačič, gospod
               predsednik in vsi kolegi, člani odbora ter vsi prisotni, lepo pozdravljeni! Gospod
               Vlačič, nisem dvomila v vašo strokovnost in poznavanje področja prometa ter po moji
               oceni tudi resnično zavzetost za resor, za katerega ste se odločili kandidirati. In
               vam želim, da pri tem tudi uspešno izpeljete mandat, seveda po potrditvi. Menim, da
               ste vsako od področij na področju prometa poskušali čim bolj konkretno in tudi jasno
               opisati. Verjamem, da terminski načrt vas potem lahko tudi zavezuje, dostikrat pa se
               zgodi, da ni od vas samo odvisno, kaj bi uspeli in kaj ne. Namreč, tudi področje
               Ministrstva za promet je v okviru vlade in državnega zbora sovpeto z več ministrstvi.
               Če grem sama tudi konkretno na območje, od koder prihajam, jugovzhodne Slovenije,
               torej Dolenjske in Bele krajine, lahko povem, da, kot ste sami v predstavitvi
               povedali, da na nek način za slovensko gospodarstvo so investicije na področju
               infrastrukture ključnega pomena. Torej tudi za to območje in celotne Slovenije. Kot
               poslanka se bom zavzemala in se zavzemam za interese državljank in državljanov
               celotne Slovenije. Torej, kot smo rekli, slovensko gospodarstvo se lahko razvija
               enakomerno po celotni Sloveniji, če je prometna infrastruktura tudi dostopna nam
               vsem. Tako kot ste rekli, železniški promet, pa tudi cestna infrastruktura, tretja
               razvojna os, tudi za del Dolenjske, Bele krajine. Vemo, da gospodarstvo, Krka, Revoz,
               Adria, Kolpa v Beli krajini, Damfos, TPV, pomenijo veliko. Da pa od mene tudi ti
               gospodarstveniki, pa tudi od nas vseh, pričakujejo, da bomo temu primerno tudi
               ovrednotili. In tudi v sodelovanju - zato sem prej omenila, da je več ministrstev
               sovpetih z vami, torej, Ministrstvo za finance, ki bo poskušalo na nek način
               zagotoviti potrebne finančne vire za to.  Na drugi strani pa Ministrstvo za okolje in prostor, ki,
               mislim, da bo, kot ste že sami konkretno povedali, v državnih lokacijskih načrtih,
               prostorskih načrtih, bo treba umestiti tretjo razvojno os. Namreč, v Beli krajini, če
               povem, smo se poenotile občine za to. Vendar trenutno pričakujemo, in tudi mislim, da
               v roku 14 dni bodo od mene tudi pričakovali, ali je v tej smeri tudi interes s strani
               sedanje vlade in ministrstev, da se ta zadeva tudi umesti. Torej, umestitev v
               prostorske načrte tudi tega območja, ker gospodarstvo, mislim, od Krke naprej izredno
               veliko pomeni v slovenskem, evropskem in širšem merilu.</p>
               <p>Še nekaj bi vas želela povprašati. Torej, ti prostorski načrti, verjamem, da bo
               sodelovanje Ministrstva za okolje in prostor ter Ministrstva za finance nujno
               potrebno, in pa tisto, kar kot predstavnica lokalne skupnosti, torej tudi kot županja
               občine v Beli krajini, menim, da tudi nivojska križanja, torej nezavarovani
               železniški prehodi, in finančna obremenitev, ki prehaja na občine, nikakor nismo
               občine sposobne zagotavljati, z območja celotne Slovenije to govorim. Če preidem še
               na naslednje vprašanje, vezano na varnost v prometu. Verjetno se boste s tem tudi
               ostali kolegi strinjali, 15. novembra smo ob 18.00 uri po nekaterih mestih v
               Sloveniji prižigali sveče v spomin na žrtve prometnih nesreč. Na drugi strani
               poudarjamo varnost, tako v cestnem, železniškem prometu, pomorskem, letalskem. Tu sem
               mogoče vesela tudi tega, ko razmišljate o nekem samostojnem organu, vezano na varnost
               v prometu. Ali je to neke vrste svet za preventivo ali pa tudi, ne vem, nekako se mi
               zdi, v zadnjih letih imam priložnost spremljati, da mi poudarjajo s strani Zveze
               šoferjev in avtomehanikov prve šolske dni ali pa po počitnicah, si ne predstavljamo,
               da ne ob cesti ravno ti predstavniki stali in nekako naše otroke vzgajali,
               preventivno delovali, da se ne zgodi še več nesreč. Ocenjujem pa, da podpora tej
               civilni družbi, tem prostovoljcem, ni v tolikšni meri, pa tudi na drugih področjih,
               ne samo v prometni varnosti, ni v tolikšni meri dana, kot so ti ljudje pripravljeni
               prispevati k varnosti. In me zanima, ali vi s tem, kot ste že omenili, načrtujete
               tudi v tej smeri kak korak še več narediti. Tu sem si dobro zapomnila, da ste omenili
               tudi na eni strani vzgoja, preventiva in kazen. Jaz si res želim, da bi bilo tiste
               kazni čim manj, pa da bi v tej smeri...</p>
               <p>Bi pa še nekaj omenila. Območje Slovenije je območje ob schengenski meji. Takoj na
               začetku ste povedali, Slovenija ima fantastično oziroma odlično lego, strateško lego,
               da postane pomembno logistično središče. Tudi območje ob schengenski meji tako Bele
               krajine kot ostalih območij vse do Prekmurja, do Primorske, smo območje ob
               schengenski meji. Torej, območja v neposredni bližini držav bivše Jugoslavije in še
               dlje. Torej, na področju prometne povezave in tega verjetno z izgradnjo tako
               železniškega kot cestnega prometa v večji meri, pa tudi obnove le-tega, kot ste
               povedali, bi verjetno tu resnično to lahko tudi postali. Zato tu mogoče, ne vem, jaz
               sem nekako zaznala pri nekaterih od razpisov po lokalnih območjih, da je preveliko
               breme dano na občine. Da ob schengenski meji zagotavljamo cestno infrastrukturo,
               mogoče je premalo razmišljanja na strateškem nivoju države.</p>
               <p>Želim pa vam veliko uspeha pri delu, ker verjamem, da bomo skupaj dobro sodelovali in
               tudi kaj koristnega naredili. Hvala. 
               </p>
            </sp>
            <sp xml:id="SDT5-OZP-Nujna-001-2008-11-18.sp11">

               <speaker>PREDSEDNIK JANKO VEBER:</speaker>

               <p>Hvala za postavljena vprašanja. Predlagam pa, da se pridruži tudi naslednji z
               razpravo in sicer dajem besedo dr. Luki Juriju. Izvolite.</p>
            </sp>
            <sp xml:id="SDT5-OZP-Nujna-001-2008-11-18.sp12">

               <speaker>DR. LUKA JURI:</speaker>

               <p>Hvala lepa. Lep pozdrav kolegicam in kolegom, vsem ostalim, predsedniku, seveda
               predvsem pa kandidatu. Jaz sem presenečen. Pozitivno presenečen, ker kot vas poznam
               vem, da imate v glavi dva procesorja, ampak vidim, da celo delate s štirimi
               procesorji in da imate ogromno spomina in vidim, da poleg znanja ste v ta resor
               pripravljeni dati tudi strast. To je bilo možno opaziti pri tej predstavitvi in pri
               zelo obsežnih odgovorih. Tako, da sem obdan z večjim optimizmom celo sedaj, ko slišim
               te odgovore, kot pa ob začetku tega zaslišanja.</p>
               <p>Pa vendarle glede na to, da prihajam iz Kopra ne morem, da ne bi omenil našega
               glavnega podjetja, delodajalca in tudi strateškega podjetja v Slovenji in to je Luko
               Koper. Luka Koper je konec koncev ključ za uresničitev zgodbe, katero ste predstavili
               o logistični platformi za jugovzhodno Evropo. Praktično edina dostopna točka do
               globalnih trgov in za globalne trge do jugovzhodne Evrope in tudi za velik del
               srednje Evrope. Nekako, če je v zgodovini prej držalo drugače za Slovenijo bi lahko
               rekli, da vse poti vodijo v Luko Koper oziroma iz nje. Glede tega so tukaj takoj
               vprašanja glede številnih infrastrukturnih projektov, nekaj smo jih tu že omenili, ki
               so napolnili že veliko papirja, že veliko etra, ampak zelo malo lopat. Prvi je seveda
               tretji pomol. O tem smo že rekli kaj bi to pomenilo. Jaz bi pa rad opozoril na še eno
               dimenzijo. Namreč tretji pomol bo tudi prostorsko zelo zahteven in čeprav prostor ni
               vaš resor vem, da seveda pri tretjem pomolu boste intenzivno sodelovali, bi rad
               opozoril na potrebo po iskanju pravega sožitja pri uresničevanju tretjega pomola,
               pravega sožitja z lokalnim prebivalstvom. Kajti Luka Koper ne bo nikoli mogla doseči
               svojega pravega potenciala, če lokalno prebivalstvo ne bo čutilo, da ima nekaj od
               tega razvoja. Jaz vam povem, v Kopru je velikokrat slišati kritiko, da češ zakaj
               sploh rabimo Luko Koper, ko konec koncev od tega Koper ima zelo malo, veliko ima pa
               preostala Slovenija. Jaz se s tem ne strinjam. Jaz sem prepričan in zgodovina zadnjih
               štirideset let kaže, da je Koper imel zelo veliko od Luke Koper. Vendar bo verjetno
               potrebno narediti nekaj več v smer promocije vseh teh pozitivnih faktorjev in konec
               koncev tudi ekonomskih notifikatorjev, ki veljajo za področje mestne občine Koper
               ...<stage>/Nerazumljivo./</stage>... Luke Koper.</p>
               <p>Potem je tu spet prostorsko vprašanje, ampak ponovno je popolnoma povezano prav s
               strategijo prometa. Gre za prostorsko reorganizacijo Luke Koper iz neke relativne
               ekstenzive v večjo intenzivnost in tu bi stvar lahko pomenila tudi večjo učinkovitost
               pri pretovoru. Tako, da me zanima kako gledate na to vprašanje. Še vedno ni
               rešeno.</p>
               <p>Rad bi vas opozoril na problem upadnice za tovornjake v Luko Koper. Zadeva še ni
               rešena. Mestna občina Koper, predvsem center, se trenutno duši v tovornem prometu in
               tu dejansko drži, da je predvsem država tista, ki je doslej delno zatajila pri tem,
                   tako da upam in sem
               mnenja, da bo treba tukaj narediti nekaj več zato, da dejansko odpremo Koper
               potniškemu prometu in da tovornjake preselimo na druge poti. Projekte poznate, vem,
               da boljše kot jaz, tako da v detajlih ne bom tudi zaradi časa predstavljal.</p>
               <p>Potem drugi tir oziroma tudi jaz sem mnenja, da raje dajmo govoriti o novi železniški
               progi med Koprom in Divačo. Tu je po eni strani konkurenca s strani Italije, po drugi
               strani pa se zavedamo, da so Italijani neizogibni partnerji pri uresničevanju tega
               projekta, saj gre za del uresničevanja petega koridorja. Tako, da tu bo treba po
               mojem mnenju vendarle iskati nekaj več partnerstva z italijansko stranjo in
               ugotovitvi kje so tiste pomanjkljivosti zaradi katerih doslej je prihajalo velikokrat
               do komunikacijskih šumov med našo Vlado in italijansko Vlado, do verjetno tudi včasih
               nezaupanja in zaradi tega smo velikokrat tvegali, da bi celo ostali brez nekaterih
               evropskih sredstev. Seveda s tem je povezana tudi učinkovitost prevoza s strani
               Slovenskih železnic. Mene veseli, da predhodnik, dr. Verlič je omenil nasprotovanje
               privatizaciji. Glede na to, da predhodna Vlada je vsaj dopustila medijem, če ni
               eksplicitno potrdila možnost, je vsaj medijem dopustila špekulacijo, da se pripravlja
               privatizacija Slovenskih železnic in celo odprodaja Slovenskih železnic tujemu
               prevoznemu operaterju, to je Deutsche Bahn in poleg tega ne smemo se ustaviti samo na
               progi Koper - Divača. Ampak je tu vprašanje in tu je bilo tudi pravilno rečeno,
               posodobitve celotne mreže. Kajti ne pomaga nam dosti, če lahko iz Kopra do Divače
               pridemo s 160 kilometri na uro, potem pa nadaljujemo kot velja za tovorni promet s
               povprečnimi, mislim, da 45 kilometri na uro. Moramo celotno progo povečati na 160,
               kar pomeni, da v celotni dimenziji je nova proga Koper - Divača le majhen delček in
               brez ostalega nam ne bo prinesla veliko.</p>
               <p>Poleg teh infrastrukturnih projektov me zanima kako gledate še na določene strateške
               politike. Kot prvo potreba po večjem in strožjem nadzoru po mojem mnenj nad in to je
               seveda stvar celotne države in Vlade, nad delo uprave Luke Koper, nad ekonomsko
               učinkovitostjo odločitev Luke Koper in država kot večinski lastnik je seveda
               odgovorna, da zagotovi čim boljšo gospodarnost tega podjetja. Če smo že pri Luki
               Koper pri upravi Luki Koper ne moremo, da ne bi omenili tudi potrebo po nadzoru dela
               našega velikega prevoznika in to je Interevrope. Potem me še zanima kako gledate do
               še ene strateške dimenzije, katero potrebujemo, če želimo uresničiti zgodbo o
               logistični platformi in to je dostop do odprtega morja. Vem, da je to predvsem stvar
               zunanje politike, ampak je tudi stvar prometa. Če Slovenija ne bo imela
               zagotovljenega dostopa do odprtega morja, si težko predstavljam, da bomo lahko
               izvajali politiko logistične platforme. To je stvar, ki se vleče in ni samo stvar
               slovenske Vlade, ampak najmanj še enega partnerja. Mislim tu na Hrvaško, ampak me
               zanima vaš pogled glede na vse možne komplikacije. Od  ekološko-ribolovne cone, do skupnega nastopa Evropske
               unije do tega problema in tako naprej.</p>
               <p>Še ena strateška politika. Sodelovanje severno jadranskih pristanišč. Po eni strani
               pozdravljam konkurenco in mislim, da je konkurenca zdrava za to, da smo nenehno pod
               pritiskom, da izboljšujemo naše storitve. Po drugi strani pa je dejstvo, da lahko
               sodelovanje ali pa vsaj usklajevanje dela severnoprimorskih pristanišč pozitivno za
               doseg skupnega boljšega rezultata. Seveda tu je veliko pasti. Nenazadnje tudi
               dejstvo, da je ...<stage>/Nerazumljivo./</stage>... kot železnica ekonomsko zelo učinkovita in lahko
               tudi ekonomsko zanimiva za marsikaterega tudi zasebnega upravljavca prometa v
               Sloveniji, po drugi strani pa seveda za nas strateška grožnja, kar lahko ustavi
               razvoj železniškega prometa v Sloveniji.</p>
               <p>Naj zaključim potem še z enim pa ne mi zamerit, morda malo preveč idealistično ali pa
               utopično vprašanje in ne pričakujem od vas konkretnega odgovora, me zanima pa kako
               gledate na to. Kdaj bomo iz Kopra v Ljubljano z vlakom prišli v petinštiridesetih
               minutah? Hvala.</p>
            </sp>
            <sp xml:id="SDT5-OZP-Nujna-001-2008-11-18.sp13">

               <speaker>PREDSEDNIK JANKO VEBER:</speaker>

               <p>Hvala za postavljena vprašanja in dajem še priložnost kolegu Matjažu Hanu, da postavi
               vprašanje, potem bi pa prešli k odgovorom.</p>
            </sp>
            <sp xml:id="SDT5-OZP-Nujna-001-2008-11-18.sp14">

               <speaker>MATJAŽ HAN:</speaker>

               <p>Hvala lepa za besedo predsednik. Obljubim, da bom krajši od mojih predhodnikov.
               Spoštovani kandidat, to je danes že moj tretji hiring, tretje zaslišanje ministrov in
               moram reči, da kljub pozni uri pa kljub velikim besedam, velikim obljubam, velikim
               željam in pa tudi stanju, ki je v gospodarstvu v Sloveniji pa tudi v svetu, sem kar
               optimističen glede na predstavitve vas, spoštovani kandidati, še posebej pa vas,
               spoštovani kandidat Patrick, kandidat za ministra za promet.</p>
               <p>Jaz ne bom rekel koliko procesorja imate v glavi, ampak vidim, da vam je prometna
               politika poznana, da se zavedate kaj pomeni dobra prometna infrastruktura za
               gospodarstvo. Tako iz pogleda, da rabimo dobre povezave zato, da se bo lahko
               gospodarstvo razvijalo, po drugi strani pa je izredno pomembno to, da se bodo v
               naslednjih letih, seveda ob pomoči ministra za finance, predsednika Vlade in tako
               naprej, dogajale velike investicije v to prometno infrastrukturo in s tem tudi bo to
               na nek način nek agregat za boljšo gospodarsko rast in jaz upam, da boste ministri
               staknili glave skupaj, seveda ob financah in pripeljali Slovenijo čim manj ranjeno iz
               te zgodbe recesije.</p>
               <p>Jaz bi vas spoštovani minister, glede na to, da ste že odgovorili na skoraj vsa
               vprašanja sploh ne vem več kaj bi vas vprašal. Ne bom vas spraševal glede lokalnih
               zadev. Ali bomo imeli od tam kjer prihajam kmalu lepo cesto ali ne bomo imeli lepo
               cesto, to vas ne bom vprašal. 
               Zadovoljen sem, sicer drugi mandat in pa, ko spremljam to politiko, da je prišel
               minister za promet, ki upam tudi trditi, ne prihaja iz nekega lobija in tukaj se mi
               zdi ena velika prednost vas, spoštovani kandidat, ne prihajate iz tako imenovanega
               gradbenega lobija ali avtocestnega lobija ali železničarskega lobija, ampak prihajate
               bom rekel kot relativno mlad minister s polno energije in verjamem, da boste te
               lobije mirili<stage>(?)</stage>, me pa vseeno zanima vaš pogled na te lobije in na kakšen način se
               boste spopadli z razno raznimi lobiji.</p>
               <p>Drugo, kar bi vas vprašal glede avtocest. V zadnjem obdobju mislim, da to ni bila
               najboljša poteza gospoda bivšega ministra Žerjava, ki ga sicer tudi jaz cenim, ampak
               glede vzdrževanja avtocest - po eni strani smo veseli, da imamo dovolj denarja, da
               lahko avtoceste vzdržujemo, ampak ta plan, ki ga je ministrstvo naredilo, da poleti
               ni sanirala avtocest, da jih je sanirala v tem obdobju in smo se vozili iz Kopra v
               Ljubljano po pet ur, pa stali vsakih kilometer, se mi zdi, da je bila neposrečena,
               zato me zanima, kaj boste vi na tem področju naredili in na kakšen način se boste
               lotili tega vzdrževanja. Jaz ne očitam, da ni potrebno, ampak se mi zdi, da ni bilo
               najbolj posrečeno.</p>
               <p>Dvakrat ste že malo po tihem omenili vinjete. Jaz vas zdaj sprašujem, kaj boste
               naredili s temi vinjetami, ki je bila, upam trditi, predvolilni bombonček prejšnje
               vlade? Zdaj me pa zanima vidik, to kar ste že omenili in ne bom rekel, da strašite,
               ampak cestninjenje, financiranje bo nevzdržno. Drugo pa je, da je Evropa že
               zaustavila dva projekta za izgradnjo avtocest in sredstva za izgradnjo avtocest in
               tukaj se mi zdi največji problem, kaj boste naredili z vinjetami?</p>
               <p>In pa tretja razvojna os, ki jo verjetno tisti del Slovenije, ki nismo povezali z
               avtocesto želi - na kakšen način se boste lotili tega projekta, glede nato, da je
               danes tako gospod Gaspari, kot tudi gospod Lahovnik dala podporo temu projektu, kako
               boste usklajevali tudi z Ministrstvom za okolje, ki je na nek način tudi pristojen za
               to tretjo razvojno os, kar se tiče umeščanja? In pa zadnje, kar vsakega ministra
               vprašam, drugega ne, jaz sem za to, da dobre prakse obdržimo v državi in ena dobrih
               praks je bila, da so ministri hodili po potrjenemu mesečno, da se je Vlada srečala v
               pokrajinah, v tako imenovanih pokrajinah, v občinah in vaše mnenje glede teh obiskov.
               Ker veste tako župani, kot gospodarstveniki imamo radi, da pride minister, pa vsaj
               enkrat na leto obisk in se na licu mesta spoznajo s problemi v okolju? Hvala
               lepa.</p>
            </sp>
            <sp xml:id="SDT5-OZP-Nujna-001-2008-11-18.sp15">

               <speaker>PREDSEDNIK JANKO VEBER:</speaker>

               <p>Hvala za vprašanja in predlagam, da preidemo na odgovore. Tako da dajem besedo
               kandidatu. Izvolite.</p>
            </sp>
            <sp xml:id="SDT5-OZP-Nujna-001-2008-11-18.sp16">

               <speaker>DR. PATRICK VLAČIČ:</speaker>

               <p>Hvala predsedujoči. Poslanka gospa Renata Brunskole me je vprašala, če je interes
               Vlade, da se tretja razvojna os umesti v prostor, pa bi mogoče hkrati obema
               odgovoril. Zagotovo je interes, jaz mislim, da je program, ta predlog oziroma program
               razvojnih projektov 2007-2023 dober v tem smislu. Že prej sem omenil, da je za
               koherenten razvoj Slovenije pomeni, da so pomembne cestne povezave. Že prej sem
               omenil, da ne morejo biti, torej, da se ne more razvijati samo tisti del Slovenije,
               ki je ob avtocestnem križu, zato igra  pomembno vlogo tretja, tretja A razvojna os, četrta razvojna os, tudi
               tretja B. Tretja, tretja A, četrta so v teh razvojnih programih. Razvojni programi pa
               niso opredelili financiranja in niso opredelili rokov. To pomeni, da se bo treba s
               temi stvarmi popasti, pa bom potem, ko bom govoril pravzaprav o vinjetah, ker bom
               govoril o vzdržnosti nacionalnega programa povedal par stvari tudi o tem.</p>
               <p>Glede nivojskih križanj. Nivojska križanja so v preteklosti terjala žrtve, terjale
               pravzaprav torej povzročile tudi pomembne politične dogodke in predstavljajo
               nevarnost in grožnjo v Republiki Sloveniji. Treba se jih je lotiti z nekim programom
               in jih v nekem doglednem času urediti.</p>
               <p>Glede vzgoje, preventiva, kazen ...<stage>/Oglašanje iz klopi./</stage></p>
            </sp>
            <sp xml:id="SDT5-OZP-Nujna-001-2008-11-18.sp17">

               <speaker>PREDSEDNIK JANKO VEBER:</speaker>

               <p>Samo trenutek kolegica, vam bom potem dal dodatno besedo, tako kot....<stage>/Oglašanje iz
               klopi./</stage> Potem bo dodatni krog.</p>
            </sp>
            <sp xml:id="SDT5-OZP-Nujna-001-2008-11-18.sp18">

               <speaker>DR. PATRICK VLAČIČ:</speaker>

               <p>Vprašanje je bilo financiranje. Torej, ali je to naloga občine ali je to države je
               seveda, bom povedal po resnici, da težko ta trenutek odgovorim. Razlog je v tem, da
               je v osnovi kar precej jasno kaj so naloge države, kaj so naloge lokalnih skupnosti
               in ne vem kje se je tukaj zgodil kratek stik. Ali je tu sivo polje ali kaj, in se bom
               s tem seznanil in bomo našli odgovor, ki bo v skladu s slovensko zakonodajo in z
               razdelitvijo pristojnosti in s tem kdo je za kaj pristojen.</p>
               <p>Glede vzgoje, preventive in kazni. Mislim, da smo v tem precej povedali danes. Se
               strinjam z vašim predlogom, da je treba vse take stvari vključiti in ravno v tem
               vidim, v tej povečani aktivnosti na področju varnosti v prometu vidim tudi prednosti
               tega samostojnega organa.</p>
               <p>Kar se tiče območij ob schengenski meji se strinjam, da so to območja, ki so pomembna
               ne samo za določene lokalne skupnosti, ampak so pomembna strateško za državo. Zato je
               treba razmišljati na tem področju strateško in je treba na ta način, kot ste vi
               omenili, se mi zdi dober predlog. Mislim, da bo država morala pravzaprav na ta način
               kot ste vi prej omenili razmišljati za tista okolja, kjer schengenska meja lahko
               pomeni določeno priložnost.</p>
               <p>Poslanec Luka Juri vaš večji optimizem od prvotnega me veseli. Glede Luke. Tretji
               pomol in lokalno prebivalstvo. Jaz pravzaprav razumem, da lokalno prebivalstvo Luko
               Koper doživlja kot breme. Lahko jo doživlja kot breme vizualno, lahko jo doživlja kot
               breme zaradi številnih cestnih, tovornih vozil, lahko jo doživlja kot breme zaradi
               svetlobnega onesnaževanja, lahko jo doživlja kot breme zaradi prahu železove rude in
               tako naprej. Številni razlogi so, ki zagotovo prinašajo breme v to okolje. Učinke,
               ugodja, udobje, multiplikacijo pa seveda ima od tega celotna slovenska država. Zato
               lokalno prebivalstvo ima pravico do določenih ugodnosti, zaradi tega, ker ta, po moje
               eden izmed najpomembnejših infrastrukturnih objektov v povezavi z železnico Republike
               Slovenije leži točno tam, kjer oni živijo. Konec koncev se je v tej aglomeraciji ta
               luka zgodila, ko je mesto že bilo tam, ni bilo obratno. Čeprav je res, da so se na
               severnem oziroma na južnem pobočju nasproti Luke Koper naselja širila kasneje, morda
               celo tudi zaradi Luke Koper. Lokalno prebivalstvo, seveda, upravičeno ima določene
               zahteve in je na ta način treba tudi razmišljati.  Tretji pomol pa je po moji oceni tako pomemben
               infrastrukturni objekt, da ga enostavno Republika Slovenija nujno rabi. Jaz se
               zavedam okoljskih vprašanj, in je treba z vsemi deležniki najti, bom rekel, dialog in
               na ta način pravzaprav priti do ene umestitve v prostor, ki bo sprejemljiva. Dan
               danes obstaja veliko znanja, obstaja veliko možnosti za gradnje, ki so okoljsko
               sprejemljive in jaz mislim, da je tretjo pomol nujen, ampak je nujen na ta način, da
               bo umeščen v prostor na tak način.</p>
               <p>Glede reorganizacije Luke Koper večje intenzivnosti namesto ekstenzivnosti. Se
               strinjam z vami. V Luki Koper že nekaj časa spremljamo podatke, 12 milijonov ton
               pretovora, 13, 14 milijonov ton pretovora, 13, 14 milijonov ton pretovora, 16, 17
               milijonov ton pretovora. To je res. Sam pretovor pomeni nek napredek. Imamo pa
               tovore, ki imajo veliko dodano vrednost, imamo tovore, ki imajo majhno dodano
               vrednost. Recimo, v Luki Koper je kar veliko lesa, ki zavzema dragocen prostor, ki bi
               ga lahko zasedali tovori z večjo dodano vrednostjo. V Luki Koper so še kakšni drugo
               tovori, ki bi lahko v določeni perspektivi šli tudi kam drugam. Govorim o
               obremenjujočih razsutih tovorih in tako naprej. Zato je smiselno pravzaprav, da Luka
               Koper in se mi zdi da se določene stvari v preteklosti so peljale v pravo smer. Se
               pravi, gre za razmišljanje v terminalih, ki so izven Luke Koper, kot je recimo Sežana
               in podobno, kopenskih terminalih, ki jih pravzaprav Luka Koper uporablja kot del
               svojega sistema, ali pa tudi zakupi oziroma terminali v drugih pristaniščih, zlasti
               za tiste tovore, ki jih pri nas ne želimo imeti, ker želimo tovor z večjo dodano
               vrednostjo, tovore, ki so bolj ekološki, ki so bolj sprejemljivi. Vendar moram reči,
               da so to odločitve poslovodstva, večinoma da država tukaj lahko zelo omejeno vpliva
               na to poslovanje, sicer ima določene vzvode. Moja želja je, seveda kot vi pravite,
               večja intenzivnost, manjša ekstenzivnost. Na začetku sem omenil Nizozemsko. Poglejte,
               samo Rotterdam ima 200 milijonov ton pretovora, pravzaprav moram jaz povedati, da si
               jaz ne želim toliko pretovora v Luki Koper, ali pa bom rekel, bi ga težko zdržala
               takšna luka, kot je Luka Koper. Pa vendarle, lahko je tovora precej manj, to čemur
               rečemo kvaliteten tovor, lahko prinese dobre finančne učinke.</p>
               <p>Kar se tiče vpadnice v Luko Koper, kolikor vem so tam neki lastniški problemi in
               kolikor vem so zadeve prostorsko urejene in je treba pač v tem postopku izpeljati
               dogovore z lastniki in zadevo rešiti.</p>
               <p>Kar se tiče Deutschebahna sem se ga danes nekoliko nameroma izognil, ker se mi zdi,
               da je bilo veliko prahu v javnosti in se mi zdi, vsaj tak občutek imam jaz, da je
               zgodba ta trenutek pravzaprav miruje, da ni na tem področju nobenih aktivnosti, zato
               se s tem pravzaprav nisem ukvarjal. Sem pa dal moje stališče tudi v javnost, takrat
               ko se je to dogajalo. 
               Mislim, da gre tukaj za, pravzaprav ne bi rad preveč na široko zadeve obrazložil,
               ampak seveda Deutsche bahn si želi priti v Slovenijo. Meni je to popolnoma jasno. Na
               drugi strani seveda avstrijske železnice si daleč od tega, da želijo, da bi Deutsche
               bahn prišel v Slovenijo, s ... na avstrijske železnice, ki imajo tudi na madžarskem,
               v nek ... in seveda, tukaj moramo gledati samo naš interes, interes Republike
               Slovenije, interes Slovenije kot logistične platforme in v skladu s tem je sklad
               učinka, mislim da imamo doma dovolj znanja glede strateških povezav, je pa seveda vse
               stvar proučitve, vendar ne takšnih, da mi ne bi imeli prevladujočega vpliva, zlasti
               pa seveda ne takšnih, ki bi obsegali takšno ali drugačno povezovanje, lastniško, z
               obvladovanjem ali čemerkoli, Luke Koper.</p>
               <p>Glede poslovanja Luka Koper; saj zato imamo nadzorni svet Luke Koper. Imamo skupščino
               imamo druge organe, ki se bo s tem ukvarjala. Glede dostopa do odprtega morja za Luko
               Koper, bom, tukaj bi lahko tudi ure in ure govorili, bom poskušal biti zelo kratek.
               Verjetno, da sem se tudi s temi stvarmi nekaj ukvarjal. Poglejte, v pomorskem
               mednarodnem paru je sistem pravzaprav takšen, ali pa če obrnem zgodbo, tudi Hrvaški
               se lahko zgodi, da nima neposrednega dostopa na odprto morje tako kot, torej v smislu
               nekega koridorja. Če Črna gora razglasi izključno ekonomsko cono, če Italija razglasi
               izključno ekonomsko cono, je Hrvaška stisnjena med dve coni in nima neposrednega
               dostopa do Jonskega morja in potem v Sredozemlje.</p>
               <p>Dostopno odprto morje je treba razumeti kot dostop, ki ne nujno vsebuje prehod čez
               teritorialno morje. Dostop preko pasov, kot so izključno ekonomska cona ali pa
               ekološki pas in tako naprej, je pa tudi v mednarodnih konvencijah opredeljen kot
               precej bolj ali pa praktično opredeljen kot svobodna plovba, če sem bolj natančen.
               Res je, da imajo države določene inšpekcijske pravice, vendar pravim, to je pač
               dejstvo, da lahko te države določene pasove razglasijo. Zakaj pa je pomemben
               pravzaprav ta dostop do odprtega morja, kot ga imenujemo, razumemo ga pa kot dostop
               do nekih pasov, kjer ni več teritorialnega morja. Pomemben bi bil takrat, če bi se
               stvari zapletle, drugače pa seveda v severnem Jadranu poteka plovba po shemi ločene
               plovbe, po vzhodu torej navzgor za naša pristanišča, po zahodu dol in seveda dokler
               stvari funkcionirajo, funkcionirajo tako, ladje plujejo po najkrajši in najbolj varni
               možni poti, ne plujejo po svojem morju. Tudi italijanska ladja ne pluje do Trsta po
               italijanskem morju v Trst. Tako, da v tej luči je treba na stvari gledati.</p>
               <p>Glede sodelovanja severno jadranskih pristanišč. Tukaj je kar nekaj projektov, je
               projekt, ki se je s tem ukvarjal, tudi Fakulteta za pomorstvo, promet, je v projektu
               ... kar precej sodelovala. Ali je smiselno iskati sinergije ali ne? Jaz se s tem
               strinjam. Pa bom povedal, vendar ne tako, da bi si pravzaprav delili tovore, ker je
               to nesprejemljivo. V smislu nekega skupnega nastopa, recimo na daljnem vzhodu, pa ja.
               V smislu neke promocije teh treh pristanišč in privabljanje blagovnih tokov v ta tri
               pristanišča, ja. Kakšni drugi dogovori, bolj obvezujoči, pa po moji oceni ne pridejo
               v poštev.</p>
               <p>Kdaj bomo iz Kopra prišli v Ljubljano v 45. minutah? Verjetno takrat, kot ste
               pravilno ugotovili, da ne gre samo za drugi dvojni tir iz Kopra do Divače, ampak gre
               tudi za odsek Divača - Ljubljana. Torej gre za posodobitev za doseganje višjih
               hitrosti, gre za osne obremenitve, gre za signalno varnostne naprave. Torej vse, ta
               odgovor vam, tega odgovora vam ta trenutek nisem sposoben dati, ker drugače bi
               pravzaprav že na pol preroško uganjeval. Upam pa, da čim prej. Namreč prevoz z vlakom
               ima tudi za potnike številne ugodnosti. Torej, na konec koncev verjamem v ta projekt,
               verjamem da se iz Kopra v Ljubljano marsikdo bi vozil, da lahko delaš na poti tja, na
               poti nazaj, v avtomobilu moraš misliti na vožnjo, lahko tudi počivaš, varnost je
               večja, kapacitete so večje. Torej prednosti so številne in v obliki dobri
               intermodalnosti potniškega prometa so seveda učinki lahko zelo dobri.</p>
               <p>Poslanec Matjaž Han, glede lobijev.  Jaz mislim, da reševanje vprašanja lobijev, pravilno ugotavljate,
               nisem iz nobenega. Mislim, da reševanje teh vprašanj ne sme potekati ne s ...
               aretacijami, ne z direktnimi televizijskimi prenosi, ampak z upoštevanjem načel
               pravne države. Verjamem v pravno državo, verjamem da Slovenija mora na ta način
               delovati, zaupati organom pregona pravosodju. To je edini način, da verjamemo v svoje
               pravosodje, in da predvsem s transparentnim javnim naročanjem in v koalicijski
               pogodbi imamo glede tega številne predloge, doseči da bi bila moč omenjenih čim
               manjša.</p>
               <p>Glede vzdrževanja cestne infrastrukture. Pogosto smo bili slabe volje, ker je
               vzdrževanje potekalo poleti. Vendar Republika Slovenije je poleti, precej prazna, kar
               se tiče naših državljanov. Recimo, da je lahko četrtina državljanov ali pa tretjina
               državljanov v določenem obdobju ni. Torej je smiselno poleti, pa tudi seveda zaradi
               razlogov, ki zahtevajo določene temperature pri obnovi itn., je smiselno poleti
               obnavljati. Letos poleti, ne želim špekulirati, zakaj se ni obnavljalo, so bile vse
               obnove premaknjene globoko v jesen, tudi po volitvah, moja pot iz obale v Ljubljano
               se je podaljšala iz običajnih ure in petnajst minut ali pa ure pa pol, odvisno, v
               triurno pot, tri ure in petnajst, štiriurno pot, imam tudi rekord, tudi štiri pa
               petnajst enkrat, enkrat sem zamudil na oddajo, ki sva jo imela midva skupaj, ker sem
               nekoliko naivno pričakoval, da zvečer se bo pa le dalo v enih dveh urah priti, pa se
               ni dalo. Tako da, absolutno, vzdrževanje je treba načrtovati tako, da bo za
               državljane čim manj obremenjujoče. Ne bi želel videti več odsekov, na katerih sta dva
               delavca ali pa odsekov, na katerih ni delavcev ali pa odsekov, ki so enostavno, bom
               rekel zaprti brez da bi dobro vedeli zakaj so zaprti. Tako da, na tem področju bo
               treba kar marsikaj naredit.</p>
               <p>Glede tretje razvojne osi, sem pravzaprav že povedal.</p>
               <p>Glede ministrov, ki so hodili po terenu, pa naj grem še par besed o vinjetah
               povedati. Glede ministrov, ki so hodili po terenu, je moje mnenje, da je to primer
               dobre prakse, ki jo je uvedla Vlada in bi želel, da s tem nadaljujemo. Jaz sem
               prepričan, da bodo prebivalci posameznih regij v Sloveniji imeli številna vprašanja,
               predloge, tudi za prometnega ministra. In če bom izvoljen, bom z veseljem prisluhnil
               njim. Verjetno je še kar oblegan ta minister, si predstavljam, kadar se gre na
               teren.</p>
               <p>Glede vinjet. Torej če dovolite, samo trenutek, nekaj sem si tudi malo... Torej glede
               vinjetnega sistema. Poglejte, vinjete... Najprej za javnost, za poslance, poslanko,
               da pravilno obrnem vrstni red, za poslanko in poslance - že prej se zmotil - naj
               povem, da ne razmišljam o ukinitvi vinjetnega sistema.  Že na prvem zasedanju, ali drugem zasedanju smo o tem
               precej govorili pa bom povedal zakaj ne. Kljub temu, da imam jaz drugačno stališče o
               vinjetnem sistemu in mislim, da so boljši načini, ne zaradi odgovornosti do
               državljanov. Ne moremo vsako leto spreminjati cestninskega sistema. To je eden od
               glavnih razlogov. Vsako spreminjanje cestninskega sistema prinaša določene
               nevarnosti, prinaša določene finančne obremenitve. Konec konce je sklep Vlade, da se
               cestnini v prostem prometnem toku do leta 2010 za osebna vozila. Ne satelitsko,
               mislim, da ste modro zapisali, v prostem prometnem toku. Kaj to bo bomo videli
               skladno seveda z ravnanjem Evropske unije. Mislim, da Slovenija pri tem nekoliko
               prehiteva. To sicer ni bilo vprašanje, ampak je zanimiva tema, da bo satelitsko
               cestninjenje lahko v Sloveniji uvedeno, ko bo to vseevropska zadeva. Vsaj tako jaz
               vidim zadevo, razen, če me kdo prepriča v nasprotno. Ko bodo napravice mogoče celo
               del standardne opreme avtomobila. Ko bo interoperabilnost zagotovljena za celo
               Evropsko unijo, takrat bo zadeva smiselna. Prej močno, močno dvomim, da bo možno.
               Razen, če me kdo prepriča v nasprotju. Z veseljem poslušam vsakogar. Mislim, da
               nimamo v vsem prav in daleč od tega, da mislim, da niso možni nasprotni
               argumenti.</p>
               <p>Glede vinjet. Vinjetni sistem ne more biti finančno enakovreden temu sistemu, ki smo
               ga imeli prej. Glavni problem, ki ga vidim pri vinjetnem sistemu ... Jaz se zavedam,
               da se je letos pobralo 10% več cestnine kot lani. S tem sistemom, ki je bil uveden.
               Problem je pa seveda v tem, da ima vinjetni sistem svoj plafon. Ta plafon je
               približno 100 milijonov evrov na leto, govorim seveda samo o pobranih cestninah od
               vinjet pa kakor koli že te količine pa cene premetavamo pa dneve pa tako naprej,
               težko bomo več pobrali. Glede na frekventnost domačih vozil, glede na frekventnost
               tujcev, ki se tukaj vozijo. Seveda ta švicarski model, ki smo ga imeli prejšnje leto
               je na avtoceste pritegnil tudi tiste, ki jih mogoče prej niso uporabljali. Je
               prisilil, da so nalepke kupili tudi tisti, ki prej niso plačevali cestnine. Cel ring
               ljubljanski ni plačeval cestnine. Številni odseki na petem koridorju, če ga lahko
               tako imenujem. Nekateri odseki enostavno niso bili cestninjenji in seveda zaradi te,
               moramo reči, zelo ugodne cene polletne vinjete, se je marsikdo odločil za vinjeto in
               se je začel vozit po avtocesti, čeprav se prej morda ni. Kar je do neke mere v redu.
               V redu je zaradi varnosti. Seveda vožnja po avtocesti je bolj ekološka, je bolj
               varna, je boljša za večjo pretočnost državnih cest in tako naprej.</p>
               <p>Problem vinjet, največji je pa seveda v tem, da ko zgradiš nov odsek, ne pritekajo
               nova sredstva. Ti imaš plafon določen s številom uporabnikov. Če pustimo na strani ta
               trenutek cestni tovorni promet, se po tem sistemu kot ga imamo zdaj v Republiki
               Sloveniji zbere 30 do 40 milijonov evrov premalo za servisiranje dolgov. Torej Dars
               bo moral naslednje leto najeti kredite, da bo plačeval kredite. Osnovni nacionalni
               program izgradnje avtocest plus umeščanje v prostor zahteva v letu 2009 po izračunih
               okrog 500 milijonov evrov. 500 milijonov evrov ob tem, da imamo, ko vstopamo v leto
               2009, če dovolite, da povem, okrog 30 do 40 milijonov luknje v financiranju
               Darsa.</p>
               <p>Drugi problem vinjet ali pa meč, ki nam visi nad glavo je ukinjanje sredstev Evropske
               unije. 200 milijonov jih je v tej perspektivi. Imamo pravzaprav dve zoprni izbiri.
               Ena je, da vztrajamo pri sistemu in seveda izgubimo sredstva Evropske unije. Namreč
               zakaj jih izgubimo? Kdaj bo Evropska unija vložila tožbo? Če jo sploh bo, seveda ne
               vemo. Če bo prišlo do odločitve v nekem času je vprašanje, če bomo potem uspeli
               izčrpati ta sredstva. Jaz sem prepričan, da bi nas tukaj doletela takšna usoda, da bi
               ta sredstva ostala neizkoriščena. Če spremenimo sistem in sledimo zahtevam Evropske
               unije, bomo pobrali manj. Težko si zamišljam. Seveda veste, da občasni uporabniki do
               neke mere plačajo več, kot pa bi plačali, če bi bile vinjete ne polletne, ampak
               recimo za 7, 10, 15 dni. Evropska unija pri tem kaže izjemno, izjemno ognjevitost.
               Dinamika njihovega ravnanja je izjemno hitra. Ulovili so nas v času prehoda iz ene
               vlade na drugo vlado, ne podaljšujejo rokov.  Medtem, ko pride eno sporočilo s katerim nas opozorijo, da gre za
               diskriminatorno ravnanje, nas pravzaprav obsodijo preden je evropsko sodišče
               odredilo, da gre za kršitev, že sledijo sankcije. Seveda jaz sem tudi dal izjave, da
               obstaja možnost, da ne gre za kršitev. Veste, klasična diskriminacija bi bila, če bi
               bilo za državljana druge države članice sto, za nas pa petdeset. To je klasična
               diskriminacija. Diskriminacija v kateri nekdo mora plačati pol leta pa gre samo čez
               pa naš državljan, ki gre samo enkrat čez pa mora plačati pol leta je seveda naš
               državljan v enaki poziciji, kot tuj državljan. Vendar ali se lahko igramo s temi
               evropskimi sredstvi? V tej dilemi smo. Lahko se odločimo pa gremo do konca. Vendar
               bomo izgubili teh 200 milijonov. Se pravi tukaj smo se znašli pred to dilemo, če
               vztrajamo bomo izgubili sredstva Evropske unije, če spremenimo sistem bomo manj
               pobrali, imamo luknjo 30 do 40 milijonov evrov, v naslednjem letu imamo v programu
               500 milijonov evrov. Po moji oceni, pazite, 500 milijonov evrov brez dodatnega
               avtocestnega programa. Ampak pazite, dodatni avtocestni program niso tretja in četrta
               razvoja os. Gre za osnovni avtocestni program. Gre za del pri Kopru, gre za del na
               gorenjskem kraku, gre za del na vipavskem kraku, gre za del na dolenjskem kraku. Ta
               osnovni program je 500 milijonov. Zdaj pa tako. Imamo manjkajoča sredstva, zaradi
               vinjetnega sistema ni svežih prilivov od novih odsekov, financiranje je v tem
               srednjeročnem obdobju izjemno drago. Država je v preteklih letih nehala vlagati
               sredstva iz proračuna, praktično 160, 170, 180 milijonov, dinamika je določena v
               zakonu, je prišlo na 10, 12, 15 milijonov na leto. Jaz trdim, da je program
               nacionalnega programa izgradnje avtocest resno ogrožen. Hvala.</p>
            </sp>
            <sp xml:id="SDT5-OZP-Nujna-001-2008-11-18.sp19">

               <speaker>PREDSEDNIK JANKO VEBER:</speaker>

               <p>Hvala za ta sklop odgovorov. Nadaljujemo z vprašanji. Naslednji, ki bo postavil
               vprašanje je Branko Marinič. Izvolite.</p>
            </sp>
            <sp xml:id="SDT5-OZP-Nujna-001-2008-11-18.sp20">

               <speaker>BRANKO MARINIČ:</speaker>

               <p>Hvala lepa za besedo spoštovani predsednik. Kolegica in kolegi, spoštovani navzoči.
               Poseben pozdrav pa kandidatu za novega ministra za promet. Moram priznati, da sem
               kljub dejstvu, da sem koalicijski sporazum koalicijskih partneric kar relativno
               vsebinsko dobro predelal, me je pa kandidat pozitivno presenetil, kajti podkrepil je
               kar nekaj konkretnih dejstev pri svoji predstavitvi. Če bi začel tam, kjer je
               pravzaprav kandidat končal, bi nadaljeval pri nacionalnem programu izgradnje
               avtocest, tako imenovani dodatni program iz katerega se pravzaprav financira odsek
               avtoceste, ki poteka, to je Slivnica - Draženci in ki je prav zaradi sistema nekega
               uradnika v EU-ju prišlo pač do grožnje, da se sredstva za izgradnjo avtocestnega
               programa pritekajo iz EU-ja ustavijo zaradi tega diskriminatornega sistema, ki ga oni
               razumejo, kot sistem teh vinjet.  To bi pomenilo seveda ta del izgradnje avtoceste, ki ga še pravzaprav
               najbolj težko pričakujemo in ki povzroča vsem, ki se predvsem v poletnih pa tudi v
               zimskih mesecih pa spomladanskih mesecih odpravljajo iz zahodne Evrope v jugovzhodni
               del, gre za nadaljevanje izgradnje avtoceste od Dražencev do Gruškovja in če se
               predvideva otvoritev odseka avtoceste od Slivnice do Dražencev julija prihodnje leto
               in takojšnje nadaljevanje preostalega dela desetih kilometrov do meje in s tem bi ta
               krak avtoceste in pa ta del Slovenije pravzaprav bil rešen. Upam, da bo bodoči
               minister s svojo ekipo bdel nad tem, da se vendarle Slovencem ne bi zgodilo to, kar
               si noben ne želi. Ob tem bi pa želel opozoriti na dejstvo, da se je prav v
               preteklosti dogajalo ob izgradnjah avtocest, da mo nekako pozabljali na vzporedne
               ceste in prav na tem odseku od Ptuja do Gruškovja gre za takšen primer, kjer je nujno
               potrebno v projektu izgradnje avtoceste zajeti tudi vzporedno cesto, kajti na
               določenih odsekih jo avtocesta sedanjo cesto povozi. Tukaj sprašujem predvsem
               ministra, pokazalo se je v praksi, sodelovanje med Ministrstvom za promet in ostalimi
               službami in Ministrstvom za okolje in prostor, kjer delujejo neusklajeno. Kakšen bo
               tu nov pristop in pa način sodelovanja? Kajti resnično gre tu za nekatera
               odstopanja.</p>
               <p>Če smo že na tem štajerskem koncu, potem mi dovolite, da izpostavim še en pereč
               problem, ki izhaja iz letnega programa izgradnje državnih cest, ki je bil sprejet v
               mesecu maju letošnjega leta in kjer je obravnavan oziroma financiran tudi del
               izgradnje hitre ceste Slovenska Bistrica - Ormož in sicer na odseku od Ormoža do
               Markovcev že podpisana pogodba iz leta 2002, se pričenjajo aktivnosti in seveda je
               želja v tem, da pogodba, ki je bila že podpisana tudi obvelja, da se ne gre v nove
               postopke. Sredstva so pa z letnim programom izgradnje državnih cest že zagotovljena
               in letni program je bil tudi v Državnem zboru potrjen. Gre pa predvsem spet za
               problem sodelovanja med Ministrstvom za promet in Ministrstvom za okolje in prostor,
               ki nista delovala usklajeno v smislu reševanja odseka od Ptuja do Markovcev, ki sedaj
               po predvideni trasi, tako imenovani južni varianti poteka po Naturi 2000 in se iščejo
               variante po tako imenovani severni varianti. Se pravi spet odstopanja v smislu
               sodelovanja med Ministrstvom za okolje in prostor in Ministrstvom za promet. Toliko
               čisto konkretno, ampak mislim, da je to splošno potem lahko najti tudi v drugih delih
               Slovenije pri izgradnji avtocest in pa državnih cest.</p>
               <p>Moram povedati, da sem bil prijetno presenečen tudi pogleda bodočega ministra na
               železnico, kot pomembnega nacionalnega prevoznika, z zavedanjem vsega tistega, kar je
               na železnici tako imenovana cokla. To pa je, da se v železnice ni vlagalo dovolj.
               Železnice so zastarele 
               Železnice so zastarele, tako v osnovni infrastrukturi, kot v signalno varnostnih in
               telekomunikacijskih napravah. V nekaterih delih sedaj to toče. Vprašanje je, kako bo
               teklo v prihodnje. Pa vendarle je potrebno železnico pogledati tudi v zagotavljanje
               tako imenovanih vlečnih in vlečenih voznih sredstev, kajti tudi tukaj naletimo na 40
               let stare potniške vagone, ki jih v tem smislu, da bi se čim prej približali času
               potovanja od Kopra do Ljubljane v 45 minutah ne moremo doseči, če se ne bomo lotili
               posodobitve tega železniškega voznega parka, tako v tovornem kot v potniškem prometu.
               Zanima me tudi, kakšne imate, kot bodoči prometni minister, poglede na te investicije
               železnice, ki so zastale.</p>
               <p>Nadalje ste govoril, tukaj ali nisem dovolj dobro razumel, ali pa mi boste lahko to
               pojasnili sedajle, pa tudi mogoče mojim kolegom, ko ste govorili o Svetu za promet.
               Ali to ta organ zagotavljal in bdel samo nad delom, ki zagotavlja varnost prometa,
               ali bo to nek širši organ? Sprašujem vas tudi glede usklajevanja voznih redov, ki je
               tudi v domeni pristojne službe Ministrstva v promet, ker se v preteklosti ni dovolj
               dobro izkazalo, kajti prevozniki, govorimo o tako imenovanih javnih prevoznikih imajo
               različne interese celo tako daleč, da ne usklajujejo voznih redov med voznim redom
               vlada, voznim redom avtobusa, ali kakšnega drugega prevoznega sredstva.</p>
               <p>Sprašujem vas tudi, kajti v koalicijskem sporazumu je res nekaj malega omenjeno glede
               žičničarjev. Sprašujem vas, ali nameravate žičničarje opredeliti kot javne
               prevoznike, saj v končni fazi opravljajo tudi javni prevoz potnikov, ne glede na to
               za kakšne namene. Ker nekaj milijonov jih prepeljejo letno. Ali so tudi žičničarji
               upravičeni, da bi bili kot javni prevozniki?</p>
               <p>Toliko za ta del. Bi pa še me zanimalo nekaj. Ko ste govorili o letalskem prometu. V
               koalicijskem sporazumu zasledim, da boste vzpostavili možnost za razvoj mariborskega
               in portoroškega letališča, predvsem če mi lahko pojasnite malo bolj konkretno kaj to
               pomeni tako za mariborsko letališče, kot za podaljšanje vzletno pristajalne steze na
               portoroškem letališču. Hvala lepa in, seveda, če boste zadovoljili vsem tem odgovorom
               po tehtnem premisleku imate tudi mojo podporo.</p>
            </sp>
            <sp xml:id="SDT5-OZP-Nujna-001-2008-11-18.sp21">

               <speaker>PREDSEDNIK JANKO VEBER:</speaker>

               <p>Hvala. Predlagam, da naslednji zastavi vprašanja Milan Čadež. 
               </p>
            </sp>
            <sp xml:id="SDT5-OZP-Nujna-001-2008-11-18.sp22">

               <speaker>MILAN ČADEŽ:</speaker>

               <p>Hvala lepa, gospod predsednik. Lep pozdrav kolegici in kolegom! Spoštovani gospod
               kandidat! Tudi jaz sem natančno poslušal vašo predstavitev in tudi jaz sem na tretjem
               hiringu, tako kot gospod Han, in bom poslušal biti kratek, tudi glede na to, da nas
               čas konec koncev ...<stage>/Nerazumljivo./</stage> oziroma sedajle.</p>
               <p>Kar se tiče državnih cest, kar nekaj županov nas je, ki nas to zanima. V mandatu
               iztekajoče vlade od leta 2004 do 2008 so se ta sredstva za državne ceste povečala za
               več kot 100%, predprejšnji mandat so pa ta sredstva stala. Moram reči, da ste vi
               izjavil vsaj toliko in še več in upam, da se boste tega tudi držali. In tudi tu je
               resnica, da so se pospešeno gradile avtoceste in tista območja ob avtocesti. Tisti,
               ki smo pa od teh območij oddaljeni imamo pa slabe ceste.</p>
               <p>Navezal bi se na četrto razvojno os. Četrta razvojna os je povezava iz Ljubljane do
               Tolmina in naprej. Spet se srečujemo z dvema ministrstvoma. Eno je Ministrstvo za
               okolje in prostor, ki umešča traso v sam prostor in kasneje z Ministrstvom za promet.
               Lahko rečem, da je umeščanje trase v prostor, kar se tiče četrte razvojne osi oziroma
               umeščanje trase v novo lokacijo bilo zaključeno s strani stroke in me zanima. Ali
               boste upoštevali stroko, ki je že odločila kje bo potek četrte razvojne osi? In
               hkrati upoštevali argumente lokalnega okolja?</p>
               <p>Kar pa se tiče same četrte razvojne osi je treba vedeti, da je na tej trasi tudi
               škofjeloška obvoznica. To je pa največja razvojna cokla Poljanske doline vse tja do
               Žirov in tudi naprej. Želim vas tudi vprašati, če boste sam poskusil tudi delati v
               tej smeri, da bi ti pravni mlini, ki sedaj meljejo poljansko obvoznico mleli hitreje.
               Hvala lepa.</p>
            </sp>
            <sp xml:id="SDT5-OZP-Nujna-001-2008-11-18.sp23">

               <speaker>PREDSEDNIK JANKO VEBER:</speaker>

               <p>Hvala. Predlagam, da postavi vprašanje še naslednji, in sicer Matevž...<stage>/Oglašanje iz
               klopi./</stage> Glede na to, da smo skupaj že skoraj tri ure, predlagam 5 minut pavze, da se
               kandidat mirno vrne, mi pa tudi pretegnemo noge. 
               </p>
               <stage type="time">(Seja se je bila prekinjena ob 17.57 in se je nadaljevala ob 18.04.)</stage>
            </sp>
            <sp xml:id="SDT5-OZP-Nujna-001-2008-11-18.sp24">

               <speaker>PREDSEDNIK JANKO VEBER:</speaker>

               <p>Predlagam, da nadaljujemo z delom. Naslednji, ki bo postavil vprašanje; samo
               trenutek, če lahko nadaljujemo; naslednji, ki bo postavil vprašanje je Matevž
               Frangež, imaš besedo.</p>
            </sp>
            <sp xml:id="SDT5-OZP-Nujna-001-2008-11-18.sp25">

               <speaker>MATEVŽ FRANGEŽ:</speaker>

               <p>Predsednik, najlepša hvala. Spoštovane in spoštovani. Spoštovani gospod kandidat za
               ministra.</p>
               <p>Zdaj, ker smo tukaj res že precej dolgo, bom svoj misli strnil v eno samo vprašanje,
               tudi zato, ker je velika večina relevantnih tem že bila izpostavljena. Tisto, kar me
               zanima in se navezuje na vprašanje gospoda Mariniča, je situacija okoli mariborskega
               letališča. Vemo, da je situacija okoli tega letališča ugodna, da gre za križišče
               petega in desetega koridorja, bližnjo povezavo z železnico in v tem kontekstu me ne
               zanima sama prihodnost letališča, kot predvsem nastanek gospodarskega logističnega
               središča Oreh na tej lokaciji. Zdi se mi da so aktivnosti okoli tega projekta, tudi
               zaradi vam znanih razlogov nekoliko zastale. Mislim, da je z vidika razvojnih ciljev,
               ki si jih je postavila nova vlada, zaradi dejstva, da tudi logistiki dajete izjemen
               pomen v svoji predstavitvi in zaradi tega, ker ima logistika, ob turizmu, največji
               multiplikacijski faktor, s tem pa je tudi izjemen generator in promotor gospodarske
               rasti in razvoja. Bi želel vedeti več o tem kakšni so vaši pogledi na razvoj tega
               gospodarskega logističnega središča.</p>
               <p>Ker pa je bila že prej debata okoli javnega potniškega prometa. Sam bi jo želel samo
               dopolniti z enim vidikom. S kolegom Ribičem sva prej govorila o različnih nesmislih,
               ki jih imamo v sistemu. Primer: do nedavnega je mariborski mestni avtobus peljal do
               mostu čez reko Dravo, most pa je tudi meja z občino Duplek, se tam obrnil in ne da bi
               pobral potnike iz Dupleka, peljal nazaj v Maribor. Mislim, da smo v Kopru priča
               dobrega primera, ko so vpeljali enotno mesečno vozovnico za znesek tisoč starih
               tolarjev, se pravi okoli 5 evrov, 4 evre, in na ta način za dvakrat povečali prodajo
               mesečnih vstopnic, pravzaprav vseh oblik vstopnic, za enkrat povečali torej število
               ljudi, ki uporabljajo javni potniški promet. V tem pogledu dajem poziv, da o
               tovrstnih modelih, v obliki spodbud lokalnim skupnostim, ki pa naj presegajo meje ene
               lokalne skupnosti, razmišljamo tudi v prihodnje, vsaj glede na izhodišča, ki ste jih
               tudi na tem področju, bom rekel, predstavili.</p>
               <p>Ker sem koalicijski poslanec in ne nazadnje, ker vas danes na tem odboru nadomeščam,
               bom seveda glasoval za predlagan sklep.</p>
            </sp>
            <sp xml:id="SDT5-OZP-Nujna-001-2008-11-18.sp26">

               <speaker>PREDSEDNIK JANKO VEBER:</speaker>

               <p>Hvala.</p>
               <p>V tem sklopu vprašanj, predlagam da postavi vprašanje še Rado Likar. Vprašanje se
               nanaša na četrto razvojno os, ker je bilo že prej to izpostavljeno, bi želel da ta
               sklop združimo, tako, da vam dajem besedo. 
               </p>
            </sp>
            <sp xml:id="SDT5-OZP-Nujna-001-2008-11-18.sp27">

               <speaker>RADO LIKAR:</speaker>

               <p>Hvala lepa, gospod predsednik. Spoštovani kandidat za ministra.</p>
               <p>Jaz bi dopolnil vprašanje o četrti razvojni osi gospoda Čadeža. Namreč, kot rečeno je
               bil v Resolucijo o nacionalnih razvojnih projektih uvrščen ta Idrijsko-logaški krak,
               kot del četrte razvojne osi, in me pri tem zanima, ker je bilo rečeno, da v mandatu
               te vlade ni bilo postavljeni kakšnih rokov, niti ni bil rešen problem financiranja,
               vas sprašujem: Ali boste mogoče v tem mandatu si prizadevali, da se mogoče rešil vsaj
               problem financiranja? Se mogoče določilo roke za ta drugi idrijsko-logaški krak? In
               še nekaj v zvezi s tem me zanima, vaše stališče do tega drugega kraka četrte razvojne
               osi, to je ta povezava med mejnim prehodom Robič, preko Tolmina in Cerknega v
               Poljansko dolino do Ljubljane?</p>
               <p>Toliko. Hvala lepa.</p>
            </sp>
            <sp xml:id="SDT5-OZP-Nujna-001-2008-11-18.sp28">

               <speaker>PREDSEDNIK JANKO VEBER:</speaker>

               <p>Hvala.</p>
               <p>V tem sklopu vprašanj predlagam, da zastavi vprašanje še Janez Ribič.</p>
               <p>Imate besedo.</p>
            </sp>
            <sp xml:id="SDT5-OZP-Nujna-001-2008-11-18.sp29">

               <speaker>JANEZ RIBIČ:</speaker>

               <p>Hvala, predsedujoči. Dober večer, spoštovani gospe in gospodje. Lepo pozdravljeni. Še
               prav posebej pozdrav kandidatu za ministra za promet.</p>
               <p>Nekako na začetku bi rekel, da delovanje prometnega ministrstva je dobro zastavljeno.
               Moja prva ugotovitev je, da naj se dobre stvari nadaljujejo, za še boljše pa imate s
               strani Slovenske ljudske stranke podporo.</p>
               <p>Danes smo že veliko slišali, tudi na veliko mojih vprašanj je že bilo odgovorjeno. Na
               začetku moram reči, da me zelo pozitivno preseneča vaše poznavanje področja. Od leta
               1973 nekako sodelujem v <q>"cestariji"</q>, 21 let, kot vodja avtostrojnega parka na Cestnem
               podjetjuMaribor, sedaj pa že 13 leto, kot župan občine Duplek. Ampak vseeno bi mogoče
               na nekaj stvari opozoril in predlagal nekatere konkretne zadeve. Sedaj seveda
               nadaljevanje gradnje avtocestnega križa čim hitreje zgraditi avtocesto od Maribora do
               hrvaške meje, se pravi Slivnica-Draženci. To je pač del te Pirnske avtoceste. Upam,
               da s temi problemi, ki so sedaj nastali, da jih bomo znali razrešiti. Tam je
               podpisana tudi neka peticija županov, tistih skozi katere občine poteka ta avtocesta,
               in bi pač rad pri tem sodeloval, da bi se to tudi pomagalo.</p>
               <p>Kar se tiče gradnje tretje razvojne osi, se pravi Koroška, Celje, Sevnica, Črnomelj.
               Seveda, sem danes tudi dobil odgovor. Veliko smo govorili o obnovi republiških cest -
               magistralnih in regionalnih in mi je všeč, da ste zaznali ta problem, da z gradnjo
               avtocest smo jih tudi uničili. Uničili pa smo tudi lokalne in krajevne ceste. Namreč,
               velikokrat se je dogajalo to, da so sami gradbinci iskali krajše relacije in zato so
               tudi težki tovornjaki potem te lokalne in krajevne ceste, ki so manjše, ki so
               neprimerne za takšne obremenitve, uničili. Policija je na teh odsekih bila velikokrat
               neučinkovita in je to nek davek vsega tega, da bomo imeli v Sloveniji
                  avtoceste. Ampak mislim,
               da bi bilo potrebno k tej zadevi pristopiti.</p>
               <p>Potem me zanima in na nek način postavljam tudi vprašanje, o katerem pa morda danes
               še nisem slišal. Recimo odmere zemljišč po katerih potekajo ceste, od avtocest do
               regionalnih, magistralnih, recimo še lokalnih in krajevnih. Ceste v večji meri, bi si
               upal trditi - 50% v Sloveniji niso odmerjene in niso lastniško razrešene. Kaj to
               pomeni? To pomeni, da na področju občine, če jih gremo zdaj razreševati to veliko
               stane. Se pravi: odmeritev, da se ne pogovarjamo o koliko lastnikih, koliko zadevah v
               ozadju, kjer so dedovanja in tako naprej, da je to nek dolgoročni proces. Seveda
               izhajamo iz časov, ko je na nak način vse to bilo naše in se te zadeve niso urejale,
               zato se mi zdi, da bo potrebno s strani države na nek način najti - ali z zakonom ali
               odlokom ali ne vem s čim, neka sredstva in reči: od tega trenutka dalje pa začnemo s
               temi aktivnostmi. In do nekega datuma se morajo te stvari urediti. Moram reči, da se
               je zgodilo tudi to, da kar nekaj let nazaj, ko so lokalne skupnosti dale podatke in
               bi naj kategorizirale ceste, je bilo v navodilih tudi, da naj se kategorizirajo tudi
               tiste ceste, ki niso lastniško razrešene. Danes pa se posamezniki oglasijo in na
               sodiščih padajo tožbe, ker če nisi lastnik in ni kako drugače zapisano potem pač
               takšno tožbo zgubiš. V primeru naše občine se je to zgodilo že dvakrat, in potem
               lahko veste kaj to pomeni, da neka pot gre do štirih, petih hiš recimo, pa jo nekdo
               prekine in sedaj ni ceste do tja. To je problem.</p>
               <p>Potem bi izpostavil: Ali si boste za ureditev povezave med Arehom in Roglo v času
               Univerzijade prizadevali za ureditev državnih povezovalnih cest med temi centri, to
               je R3T920 in R3T930? Ceste so bile v neprimernem stanju, glede na tako pomemben
               dogodek, kot je Univerzijada v Mariboru s soudeležbo Rogle. Mogoče neka obrazložitev.
               Maribor oziroma njen župan se je že s sedanjim ministrom prizadeval doseči dogovor za
               ureditev teh dveh cest in še nekaterih drugih odsekov. Za državne ceste, po mojem, ni
               razloga, da jih minister ne bi vključil v izvedbo, ureditev ...<stage>/Nerazumljivo./</stage>... in
               asfaltiranje. Sedaj je seveda tu vsepovsod makadam. Povezujejo Areh, Trije kralji in
               Pesek z Roglo ter druga pot povezuje Oplotnico in Pesek in se že pripravljajo
               projekti za širitev. To je ena dolgoročna zadeva, zelo povezana tudi turistično
               povezuje kar nekaj občin na tem področju, tudi tisti občin, ki bodo seveda pri tej
               Univerzijadi sodelovale. Je pa to, po mojem mnenju, velika prednost za ta del
               Slovenije.</p>
               <p>Tam sem videl, v koaliciji želite dvigniti cestnine za tovorni promet na primerljivo
               raven s sosednjimi državami članicami Evropske unije ter z različnimi ukrepi ublažiti
               položaj slovenskih prevoznikov. Danes smo tudi o teh zadevah kar nekaj slišali. Morda
               me zanima: S katerimi ukrepi nameravate te ublažiti položaj domačih prevoznikov pri
               dvigu cestnin, da ne bo pri tem kršen Evropski pravni red in načela prostega pretoka
               blaga in enakopravnost konkurentov? Mislim, da do sedaj so vsi poskusi znatnega dviga cestnin za
               tovornjake propadli, poleg tega pa se ekološke kategorije olajšav običajno lahko
               upoštevajo le pri letnih taksah, ki so vezane na podaljšanje registracije. Cestnina
               lahko velja le za prevoženi kilometer in za celotno kategorijo vozil enako. Ločitev
               tovornjakov po številu osi je težko nadzorovati, ker bi v takšnem primeru morali
               cestninski sistem vezati na registracijo tovornjakov in na razpolago bi morali imeti
               z registrom tudi tuja vozila, kar je verjetno težko, tudi izven Evrope, kar je
               trenutno po mojem še bolj nemogoče. Zdi se mi da bi bila primerna in boljša rešitev
               tehtanje tovornjakov, ko vozi skozi cestninsko postajo oziroma določano kontrolno
               točko, ki se avtomatsko beleži v nadzornem centru, nakar pristojni organ vozilo v
               primeru prekoračitev dovoljenih masnih in osnih obremenitev ustavi na naslednji
               kontrolni točki in ga ustrezno kaznuje. Takšen sistem poznamo, da že desetletja
               deluje v Nemčiji, na področju Münchna.</p>
               <p>Okrog vzdrževanja bi rekel tudi to, ste tudi prej na nek način že odgovarjali.
               Zanimivo, kandidat je ob letošnjih enormnih zastojih na primorskih in štajerskih
               avtocestah, ob izvajanju obnovitvenih del javno izjavil, da v kolikor bo minister za
               promet se takšni zastoji zaradi del ne bodo več dogajali. Kako bo v okviru
               ministrovih pristojnosti ukrepal, da ob izvajanju obnovitvenih del zaradi koristi in
               brezbrižnosti izvajalcev ne bo več prihajalo do enormnih zastojev in velikih zamud
               pri uporabnikih avtoceste? Sam imam tudi, bi rekel kar nekaj pogledov, rešitev v tej
               smeri, ampak mogoče bo to na našem naslednjem odboru prišlo prav.</p>
               <p>Okrog prometne varnosti ste tudi zapisali: <q>"Večjo prometno varnost namerava koalicija
               doseči z vzgojnimi ukrepi in preventivnimi akcijami in preučitvijo primernosti
               veljavne kaznovalne politike."</q> O tem ste danes tudi že nekaj povedali, tudi recimo
               kako to zgleda v Ameriki, kako razmišljate da bi uvedli tudi v srednje šole. Se
               pravi: Ali nameravate predlagati zaostritev kaznovalne politike ali celo njeno
               omilitev in dajanje prednosti vzgojnim in preventivnim ukrepom, ki pa do sedaj niso
               dali zadovoljivih rezultatov. Mi je všeč ta vaš odgovor, na to ste danes že
               odgovorili, da bi poskušali to tudi nekako vnesti v srednje šole.</p>
               <p>Name se veliko obračajo motoristi, zaščitne ograje. Verjetno ste tudi že sami od koga
               to slišali, zaščitne ograje, ki ubijajo, so napisali, zaščitne cestne ograje so
               namenjene preprečevanju oziroma omilitvi posledic prometnih nesreč. Preprečile naj bi
               da vozilo zdrsne s ceste, pri čemer zadržujejo tudi vozila težka, kaj jaz vem, tam do
               40 ton. Ob nepredvidenih situacijah naj bi po zakonu varovala vse prometne udeležence
               in motocikliste. Motoriste, mopedisti s skuterji vedo, da temu ni tako.  Sama konstrukcija večine
               zaščitnih ograj v slovenskih cestah motociklistu ne prepreči zdrsa pod ograjo, čemur
               je ta namenjena, hkrati pa se robovi nosilnih stebričkov zaščitne ograje pri hitrosti
               nad 30 kilometrov na uro recimo spremenijo v rezilo in ob naletu nanje ima
               motociklist minimalne možnosti za preživetje, v najboljšem primeru jo odnese s
               težkimi potresnimi poškodbami. Žalostno je dejstvo, da vsak peti motociklist pri
               naletu v zaščitno ograjo tudi umre. Tukaj evropski in domači proizvajalci že nudijo
               varnostne dodatke za obstoječe zaščitne ograje, vendar jih zaradi dodatnih stroškov
               sigurno opazimo le na področjih kjer velja posebni okoljevarnostni predpisi, zaščita
               podtalnice in nikakor ne na odsekih, kjer je tovrstna zaščita že terjala človeška
               življenja. Tudi motociklisti so opravičeni do varne uporabe cest, zato zahtevajo
               varne zaščitne ograje.</p>
               <p>Kar se tiče pomorstva smo veliko slišali. Veseli me, da gledate stvar širše tudi
               dostop do odprtega morja. Tam v koalicijski pogodbi ste tudi zapisali <q>"koalicija
               napoveduje vzdržno širitev koprskega pristanišča in proučitev aktivnosti za tretji
               pomol ob sprejemu strategije razvoja koprskega tovornega pristanišča glede na
               predvideno povečanje prometnih predvsem kontejnerskih blagovnih tokov"</q>. Nekako
               sprašujem kako nameravate predlagati razvoj kontejnerskega prometa in kakšno vlogo bo
               imel pri tem razvoju tretjega pomola? Ali nameravate pri razvoj pristaniške
               infrastrukture uporabiti tudi že določena kohezijska sredstva? Ali boste predlagali
               spremembo koncesijske pogodbe med državo in Luko Koper delniško družbo v kolikor se
               bo izkazalo, da zaradi pogodbenih obveznosti pri razvoju pristaniške infrastrukture
               ni možno koristiti evropskih sredstev?</p>
               <p>Potem, kot smo že danes slišali, v tem mandatu je potrebno dati prioriteto
               železnicam, predvsem gradnji drugega tira Koper-Hodoš, bi jaz rekel, ter
               modernizaciji ostalih obstoječih povezav.</p>
               <p>Nekaj malega sem slišal, tu bi še dodal, čim prej mora zaživeti drugi potniški
               terminal preko mariborskega letališča. Od tega si vsi veliko obetamo in na nek način
               na to čakamo.</p>
               <p>Spoštovani kandidat, želim vam veliko modrosti pri vodenju zelo zahtevnega prometnega
               ministrstva, zato vam Slovenska ljudska stranka in jaz kot poslanec Janez Ribič
               dajemo podporo.</p>
            </sp>
            <sp xml:id="SDT5-OZP-Nujna-001-2008-11-18.sp30">

               <speaker>PREDSEDNIK JANKO VEBER:</speaker>

               <p>Hvala. Predlagam, da preidemo na odgovore na ta sklop vprašanj, tako da dajem besedo
               kandidatu. Patricku Vlačiču. 
               </p>
            </sp>
            <sp xml:id="SDT5-OZP-Nujna-001-2008-11-18.sp31">

               <speaker>PATRICK VLAČIČ:</speaker>

               <p>Hvala, gospod predsednik. Najprej je bilo vprašanje o tem pirinskem avtocestnem
               kraku. Prihodnje leto je predvidena otvoritev pred turistično sezono. Jaz upam, da se
               to bo izpolnilo, za tisti severni del.</p>
               <p>Kar se pa tiče tega južnega dela se pa strinjam z vami, da enostavno sistem po
               katerem avtocesta na določenih odsekih povozi državne ceste ne pride v poštev. Imamo
               prakso že na dolenjskem kraku, kjer se je podobno zgodilo in kjer se je vzpostavil
               princip, da kjer avtocesta poteka po trasi obstoječih cest je treba obstoječe ceste
               nadomestiti. Tako, da jaz mislim, da umeščanje v prostor mora biti na takšen način,
               da če že avtocesta po nekod povozi državno cesto ali pa cesto kakšnega druge reda, da
               jo je treba nadomestiti.</p>
               <p>Ministrstvo za promet je, če je s katerim ministrstvom povezano je pa z Ministrstvom
               za okolje. Jaz se absolutno strinjam z vami, da je tu potrebno zelo dobro
               sodelovanje, jaz upam, da bova z ministrom Erjavcem, če bom potrjen, dobro
               sodelovala. On je rekel, da če vemo kaj imata skupnega Janez Janša in Borut Pahor, pa
               je rekel Erjavec, jaz sem pa rekel njemu, če on ve kaj imava midva skupnega, sem
               rekel: <q>"če ne bova skupaj dobro delala bova oba letela"</q>. Tako, da nekaj skupnega
               imava in jaz sem prepričan, da je sodelovanje z Ministrstvom za okolje in prostor
               ključno Ministrstvo za okolje in prostor je tisto, ki sprejema državne prostorske
               načrte in je tisto, ki ima, če želite, škarje in platno v rokah ali bo nek projekt
               šel naprej prostorsko ali ne. Tako, da tukaj vidim zelo pomembno vsebino mojega
               delovanja. Glede vlečnih in vlečenih prevoznih sredstev, to je ravno tako kot
               infrastruktura, tudi eden izmed problemov, nabavljali smo v preteklem času neke
               lokomotive, jih ne moremo uporabljati povsod tako kot smo že prej slišali, celo
               azbest je problem v nekaterih vagonih. Tako, da sem prepričan, da je treba najti neke
               razumne roke, da se te stvari odpravijo, da se tudi ta del železniškega prometa
               uredi. Jaz sem veliko govoril danes o infrastrukturi. Ampak, tudi vlečna in vlečena
               sredstva so del železniškega sistema in so zlasti v potniškem delu ponekod izjemno
               zastarele in se strinjam z vami, da je treba tukaj veliko narediti.</p>
               <p>Glede sveta za promet. Svet za promet sem si zamislil pravzaprav kot svetovalni, nek
               posvetovalni organ ministra za promet. Gre za svet, ki naj združuje, na eni strani
               gospodarstvo, na drugi strani politiko, na tretji strani stroko. Kadar gre za neko
               konkretno lokalno zadevo se bo vabilo predstavnike lokalne skupnosti, kadar obstajajo
               civilne iniciative, ki so v Sloveniji realnost pri vsakem skorajda prostorskem
               projektu, se jih bo povabilo zraven, smisel tega sveta pa je svetovanje ministrov.
               Jaz mislim, da star pregovor 
               <q>"več glav več ve"</q> enostavno drži. Ne gre za organ, ki bi bil kaj posebej
               institucionaliziran, gre za neprofesionalno telo, ki bi delovalo popolnoma na
               prostovoljni osnovi, nihče ne bo prisiljen, nihče ne bo sami funkciji član tega
               organa, gre za enostavno posvetovalno telo, za vprašanja in to vsa vprašanja s
               področja prometa in jaz mislim, da je to lahko ena, če nič drugega, eno dobro
               posvetovalno telo.</p>
               <p>Glede voznih redov in cestnih prevoznikov, če sem prav razumel, pravite, da imajo v
               določenih primerih neusklajene, mogoče celo namerno neusklajene, mogoče celo namerno
               neusklajene z nekaterimi drugimi prevoznimi sredstvi.</p>
               <p>Že prej v predstavitvi sem povedal, da je en izmed mojih predhodnikov enkrat rekel,
               da morata biti železnica in cestni prevozniki skupaj konkurenca osebnim prevozom. Jaz
               mislim, da če bomo želeli na neki točki zagotoviti enotno karto v integriranem
               potniškem cestnem prometu, če bomo želeli zagotoviti intermodalnost v potniškem
               prometu, da je nujno usklajevanje voznih redov, da brez tega enostavno ne gre in to
               bo ena izmed stvari h kateri bomo težili na ministrstvu.</p>
               <p>Zelo zanimivo vprašanje ali nameravamo žičničarjev opredeliti kot javne prevoznike.
               Intrigantno, moram priznati. Nisem pravzaprav dokler niste tega omenili na tak način
               razmišljal. To zadevo vam ta trenutek lahko rečem, da bom preučil in lahko tudi
               pričakujete konkreten odgovor na to zadevo. Moram reči, da si moram sam malo
               razjasniti pojme in ideje okrog tega konkretnega vprašanja.</p>
               <p>Glede mariborskega in portoroškega letališča. Torej, mariborsko je ena zgodba,
               portoroško je druga zgodba. Jaz sem tudi vodil portoroško letališče nekaj časa, pa če
               začnem z njim, mogoče je le prav, da začnem z večjim. Mariborsko letališče je lahko
               velika priložnost za regijo. Mariborsko letališče se sooča s težavami že kar nekaj
               časa, težavami, pač težko je pripeljati potnike, tako kot imajo blagovni tokovi svoje
               zakonitosti tako imajo tudi potniki svoje zakonitosti in navkljub nekaterim poskusom
               nizko cenovnega prevoznika in nekaterih drugih še ni uspelo prav zaživeti mariborsko
               letališče. Eden izmed mojih predhodnikov je rekel, da vidi mariborsko letališče kot
               kargo letališče. Glejte, letalski kargo je v porastu, ampak letalski kargo ni pravi
               odgovor za letališče, pravo letališče vsaj za slovenske razmere mora imeti tudi
               potnika, po moji oceni. Res je, da je kargo letališče v povezavi z železniško
               infrastrukturo in cestno infrastrukturo na območju našega mariborskega letališča
               lahko velika priložnost, zlasti v tej zgodbi logistične platforme, kjer predvideva
               določena območja, kjer se vzpostavi pogoje, če lahko zdaj mogoče nekoliko bolj
               natančno povem to kar takrat v predstavitvi nisem v podrobnosti spuščal, kaj
               pravzaprav pomeni vzpostaviti pogoje. Ne gre za to, da bi država nujno prodajala
               zemljišča, ne gre za to, da bi občina nujno prodajala zemljišča v logističnih
               centrih. Gre za vzpostavljanje pogojev, možno je recimo podelitev ustavne pravice,
               možni so drugi načini, kjer ti za čim bolj ugodno ceno vzpostaviš pogoje, da si
               logistični operaterji postavijo svoja skladišča, da si postavijo svoje
               infrastrukturne objekt, da si skozi to potem razvijejo kot arhitekti logistične
               infrastrukture, potem vzpostavijo svojo logistično infrastrukturo, torej ne fizično,
               ampak pravo logistično infrastrukturo skozi tisto kar potrebujejo za logistično
               infrastrukturo. In po meni znanih podatkih se je zgodila na mariborskem letališču v
               okolici v območju, kjer naj bi bilo to logistično središče ena zoprnost, če lahko
               temu tako rečem, in to je dvig cen zemljišč. Seveda takšna zadeva lahko zavre
               vzpostavitev centa, jaz se bom vseeno zavzemal, da bi to bil eden izmed tistih
               centrov o katerih sem govoril, če sem rekel, da jih ima Nizozemska čez 600, potem jih
               lahko Slovenija ima tudi neko temu primerno število zato, da bo to svojo vlogo lahko
               izvajala.</p>
               <p>Kar me veseli v zvezi z mariborskim letališčem je to, da že zdaj, ko sem bil v etru
               predstavljen kot možen kandidat, se je na mene obrnilo nekaj letalskih prevoznikov in
               so se zanimali, kako je z mariborskim letališčem. Ker sem delal na portoroškem letališču, pa vem, kako
               težko je pripeljati letalo na letališče, me to zelo veseli. Tako da nek interes
               zagotovo je. Vemo, da je čez mejo zelo močan Graz, ima veliko potnikov. Letalski
               promet je pa vsaj zdaj še vedno v velikem porastu. Če pogledamo samo ljubljansko
               letališče, je v približno štirih, petih letih povečalo število potnikov za 500.000, z
               milijona je šlo na milijon in pol. Tako da sem prepričan, da obstajajo možnosti za
               mariborsko letališče. Država mora vzpostaviti pogoje, država mora biti, recimo temu,
               razumevajoča do točke, ko bo lahko to letališče tudi dejansko plačevalo neko
               najemnino za infrastrukturo. Na eni strani imamo upravljavca tega letališča, na drugi
               strani lastniško, s strani države infrastrukturo. In seveda najti neko kohabitacijo,
               dokler temu letališču ne steče. Pomembno je za tisto celotno regijo. In vsekakor se
               bom trudil, da bo država vzpostavljala pogoje za razvoj tega letališča. Seveda je pa
               zelo veliko na samem operaterju letališča.</p>
               <p>Portoroško letališče je - bom malo krajši, ker drugače bomo šli zelo v detajle -
               portoroško letališče leži na obrobju krajinskega parka. Če želite, da na portoroško
               letališče sede letalo s 50 potniki, bi morala biti steza dolga, če govorim o enem
               CRJ-ju, <q>"Canadian Regional Jet"</q>, to, kar recimo Adria operira, bi morala biti steza
               dolga okrog 1.700 metrov. 1.700 metrov za portoroško letališče pomeni poseg v
               krajinski park. In ali je to pravi način ali to ni pravi način, je stvar presoje
               Ministrstva za promet, stvar presoje Ministrstva za okolje, precej študij je bilo že
               narejenih s tega področja. No, obstaja letalo konkretno za 85 potnikov, reaktivno, ki
               lahko pristane na 1.400 metrov, ampak to je samo letalo, en konkreten model. In težko
               na tem delaš potem potnika. Če gre za turbopropelerska letala, pa morate vedeti, da
               so to letala, ki so relativno bolj neudobna, kjer v Evropi sicer imamo nekaj
               operaterjev, pa vendar, na tem težko temelji potem razvoj nekega letališča. Tako da
               tu je ogromno nekih dejavnikov, ki vplivajo. Treba se bo pa odločiti. Zdaj štiri leta
               se ni sprejelo državnega lokacijskega oziroma prostorskega načrta. In to velja za
               mariborsko, to velja za portoroško letališče. Ljubljansko, sem že prej rekel, oziroma
               Brnik ima malo več sreče, zato ker je še imelo v zadnji fazi tistih starih predpisov
               še s strani občine sprejeto to.</p>
               <p>Glede sredstev za državne ceste, gospod Čadež, se bom zavzemal za to, kar sem rekel.
               Še enkrat ponavljam, sem eden izmed tistih, ki veliko potujejo po Sloveniji. In
               ceste, že prej sem govoril o odstotkih, so številne v slabem stanju. In državne ceste
               potrebujejo to, in seveda območja, ki jih državne ceste povezujejo.</p>
               <p>Kar se tiče četrte razvojne osi, ste mi dali intrigantno vprašanje, ali bom upošteval
               stroko, ali bom upošteval tudi druge deležnike. Poglejte, rekel bi tako, glede
               razvojnih osi zagotovo nista jasni najmanj dve stvari: to je časovna dinamika in
               financiranje. No, časovna dinamika v tem najbolj grobem obsegu je določena v
               razvojnih programih, ampak v najbolj grobem obsegu. Financiranje ta trenutek še ni
               popolnoma jasno. Obstaja ocena, koliko bosta 3.A in 4. razvojna os, koliko bo vse to
               stalo. Pravijo mi, da okrog milijarde 460, milijarde in pol evrov.  Seveda vemo, da ne gre za avtoceste
               večinoma, razen v določenih odsekih, tam proti Velenju, oziroma za štiripasovne
               ceste, da gre za ceste drugačnega obsega, pa vendar. Mislim, da je treba pri teh
               umestitvah v prostor upoštevati vse zainteresirane in da je treba najti tam, kjer ni
               zadovoljive rešitve, je treba najti zadovoljive rešitve. Jaz bom celo, poglejte,
               zadnjič sem celo govoril z nekaterimi, pri katerih je problem pri umestitvi
               infrastrukture, umestitvi ceste, problem, ki je zelo okoljske narave. Recimo, problem
               konkretno prehoda divjih živali, na to me opozarjajo številni lovci, številni
               okoljevarstveniki. Mi smo marsikje z infrastrukturo, recimo, konkreten primer je
               tista dolina pred Nanosom, presekali naravne poti živalim. Nismo zgradili podhodov,
               nadhodov, karkoli že. Vse te stvari, se pravi, upoštevati bo treba nacionalni
               program, upoštevati bo treba interese ljudi, upoštevati bo treba na koncu koncev
               interese okolja. Tako da te umestitve - je možno, da o tem lahko še kar veliko
               rečemo.</p>
               <p>Mislim, da sem prijatelju in kolegu Matevžu Frangežu odgovoril glede središča Oreh.
               Vidim ga kot eno izmed logističnih središč. Danes namerno nisem govoril o konkretnih
               logističnih središčih, ker je to stvar strategij in seveda kompletnih odločitev, kje
               bi pravzaprav vse to bilo.</p>
               <p>Gospod Rado Likar me je vprašal o resoluciji o razvojnih programih za
               idrijsko-logaški krak. Glede financiranja in rokov sem prej omenil, da je stvar še
               precej v povojih, da še čakamo, da moramo še presoditi pravzaprav. Tako bom rekel,
               poglejte, zelo iskreno. Prej sem govoril o tem, da je osnovni program v nevarnosti.
               Se pravi, tisti, če spomnim, poznate osnovni program, se pravi, to, kar se zdaj še
               gradi. Se pravi, gre za odseke na Obali, gre za odseke na Dolenjskem, odsek Rebrnice,
               odsek na gorenjskem kraku, gre za te, ki spadajo v ta osnovni program, ki naj bi se
               že v tem letu zaključil. Za ta program bi moralo iti v naslednjem letu okrog 500
               milijonov, v 2010 okrog 400 milijonov, v 2011 okrog 300 milijonov, v 2012 okrog 130
               milijonov. Dodatni program, se pravi, ne razvojne osi, dodatni program, govorimo o
               tistih odsekih, da ne bom zdaj vseh našteval, je 2 milijardi. Potem imamo pa še 3.A
               in 4. razvojno os, je pa še milijardo 400. Sicer sem prepričan, da so to ceste, ki
               jih potrebujemo, tako smo se odločili. Tako se je odločil ta visoki zbor, Državni
               zbor, tako ste se odločili na Odboru za promet. In jaz stojim tudi za tem, da je te
               projekte treba izpeljati. Dinamika, finance, to so  pa stvari, kjer tudi, če bom izvoljen za ministra za
               promet, pričakujem od vas, da bomo glede tega precej sodelovali. Mi smo namreč po
               moji oceni na točki, ko se bomo morali dogovoriti, kako naprej s financiranjem. Čaka
               nas financiranje dodatnega programa, razvojnih osi, čaka nas financiranje železniške
               infrastrukture. Čaka nas ogromno nekih projektov. Seveda, kot vam pravim, očitno sem
               uspel, to ste sami začutili, prepričati tiste v vladi, ki so do neke mere odgovorni
               za širša področja, se pravi, tudi za financiranje, da so te infrastrukturni projekti
               pomembni. Seveda kdaj, kako, vam pa po resnici povem, da se ta trenutek ne upam
               napovedati.</p>
               <p>Gospod Janez Ribič, poznana mi je peticija županov. Sam delim skrb z njimi. Sredstva
               Evropske unije so poleg drugih virov, od koncesij, DDV in tako naprej, zelo malega
               odstotka proračunskih sredstev, tista, iz katerih naša država gradi avtoceste. In
               vem, zavedam se, da bo to ena izmed prioritetnih nalog takoj, ko bo vlada prevzela
               funkcijo. Poznano mi je to, da so tudi lokalne in krajevne ceste uničene, so v
               pristojnosti občin.</p>
               <p>Glede tega, kar ste govorili o kategorizaciji cest, lastništva in tožb, in da je to
               velik problem, se vam zahvaljujem za to informacijo. Sicer sem bil v občinskem svetu
               oziroma sem še občinski svetnik in moram reči, da pri nas tako veliko teh problemov
               ni bilo, smo jih pa na občinski ravni reševali. Mi smo se po odsekih lotevali
               posameznih zadev. Recimo, konkretno zdaj ta trenutek se ukvarjamo bolj s stoječim
               prometom in temi lastniškimi problemi. Koliko je pa tega na cestah drugje po
               Sloveniji, pa ta trenutek ne vem. In očitno to bo problem, zlasti pri kategorizaciji,
               kot pravite.</p>
               <p>Glede Areha, Rogle, univerzijade in povezave. Hvala za to opozorilo, se bom
               pozanimal. Bomo proučili, kaj se pravzaprav tam da narediti. Se strinjam,
               univerzijada je pomembna, ne samo za regijo, pomembna je za Republiko Slovenijo. In
               hvala za to opozorilo.</p>
               <p>Glede dviga cestnin za domače prevoznike. Absolutno, seveda tako, da ne bo kršen
               pravni red Evropske unije. Jaz se zavedam, da smo letos podražili domačim prevoznikom
               cestnino že za 10%. Vem pa še dve stvari. Vsekakor, karkoli bomo reševali, bomo
               reševali v dialogu z našimi domačimi prevozniki. Zavedam se, da ne morem sprejeti
               odločitev tako, da bi povozil mnenje kogarkoli, da bi enostavno brez dialoga sprejeli
               neke odločitve. Vem pa tudi, in tega se zavedajo tudi slovenski prevozniki, da so
               cene cestnin v Sloveniji v primerjavi z Avstrijo nizke. Vemo tudi, da se določeni
               blagovni tokovi usmerjajo čez Slovenijo, čez celo Slovenijo, preko Madžarske, pa
               potem, recimo, na Bavarsko ali pa kamorkoli drugam, ne pa po najkrajši možni poti čez
               Slovenijo, zato ker so cestnine nizke. To pa je nesprejemljivo.  Torej, absolutno ne moremo samo pritiskati na
               prevoznike z zvišanjem prevoznin. To je popolnoma jasno. Če bomo višali prevoznine,
               vedeti moramo, da je okoli milijon in pol, mislim da, tovornjakov na leto v Sloveniji
               in da je seveda veliko teh tovornjakov tujih, da je pa seveda veliko teh tovornjakov
               tudi domačih. Vsekakor kakršnekoli spremembe bodo, bodo v dogovoru s prevozniki. Jaz
               sem prepričan, da v enem dobrem dialogu lahko najdemo rešitve, ki bodo v skladu z EU,
               ki bodo sprejemljive za cestne prevoznike in samo v tem primeru bomo potem lahko šli
               v take projekte.</p>
               <p>Da se zastoji na cestah ne bi več dogajali jaz mislim, da je ključno tukaj planiranje
               obnove avtocest, jaz mislim, da je ključno, da se, če je le mogoče izvaja vzdrževanje
               dan in noč. Mislim, da na zaprtem odseku mora vrveti, če želite po domače. In nadzor
               nad vzdrževanjem bo moral biti ojačan, ker to kar se je letos dogajalo je
               nesprejemljivo.</p>
               <p>Absolutno prednost vzgojnim in preventivnim ukrepom. Jaz bi si zelo želel, da bi bil
               prvi minister, ki bi lahko mogoče zaradi ugodnejše cestne varnosti predlagal
               zmanjšanje kazni. Če se nam bo to kdaj zgodilo, potem bo to velik uspeh tistega, ki
               bo lahko to naredil.</p>
               <p>Glede motoristov in zaščitne ograje moram reči bom proučil to. Hvala za opozorilo.
               Motoristi so enakopravni udeleženci v prometu. Tako kot vsi ostali so upravičeni do
               varnosti. Kaj bi pa to pomenilo? Kolikor so meni poznani podzakonski akti glede tega,
               se v podzakonskih aktih ta trenutek ne ureja, ni nekih določb, ki bi urejale kakšne
               bi te zaščitne ograje lahko bile. Se bomo s tem poskušali ukvarjati. Bomo našli kako
               imajo te stvari urejene v tujini. Vedeti pa je treba, recimo, če sem konkreten, za
               motorista je najbolj udobno ali ugodno, če je ob cesti travnik in ravnina, to je še
               bolje kot ograja. Za kamion, zlasti tisti, ki prevaža nevaren tovor pa seveda to
               popolno nesprejemljivo, ker ne sme zapeljati s ceste. Te ...<stage>/Nerazumljivo./</stage> bo treba
               nekako rešiti.</p>
               <p>Glede letališča Maribor pa mislim, da sem ...</p>
            </sp>
            <sp xml:id="SDT5-OZP-Nujna-001-2008-11-18.sp32">

               <speaker>PREDSEDNIK JANKO VEBER:</speaker>

               <p>Hvala. Predlagam, da strnemo nekako vprašanja in odgovore. Imamo še tri. Prvi, ki bo
               postavil vprašanje je Zvonko Lah.</p>
            </sp>
            <sp xml:id="SDT5-OZP-Nujna-001-2008-11-18.sp33">

               <speaker>ZVONKO LAH:</speaker>

               <p>Hvala. Moj pozdrav vsem! Veliko je bilo že slišati odgovorov na tista vprašanja, ki
               sem jih hotel zastaviti, tudi problemov, ki sem jih slišal z vaše strani. Rekel bi
               takole, vizija je zelo dobra. Pred volitvami je bilo slišati všečne stvari,
               logistična platforma, priložnost za Slovenijo glede na ...<stage>/Nerazumljivo./</stage> in tako
               naprej. Tudi jaz bi rekel, dajmo zaploskati, gremo in bomo naredili ogromno pod tem
               vašim programom. Vendar če ne bi sodeloval več kot desetletje pri umeščanju avtocest
               v prostor, če ne bi sodeloval pri pripravah regionalnega razvojnega programa, pa tudi
               ne če ne bi v občini načrtovali logistični center oziroma planirali. Določene stvari
               so mi poznane in jih podpiram. Mislim,da je velika priložnost za Slovenijo. Prejšnji
               teden je bil prostorski plan potrjen za logistični center, kar nekaj deset hektarjev,
               se strinjam poponoma s tem. Opozoril bi na stvari, ki so bile že tudi tukaj
               izpostavljene od določenih kolegov.  Glede na sprejemanje teh državnih prostorskih načrtov, koliko časa,
               kateri so vsi akterji tukaj, nosilci urejanja prostora, ki jih je treba upoštevati,
               kar je bilo tudi že rečeno, se bojim, da bo bolj ta letnica 2023 pokazala kaj smo
               naredili na tem področju, kot pa štiriletni mandat. Rečeno je bilo tudi rečeno
               sodelovanje z Ministrstvom za okolje in prostor, kakšni problemi so tukaj. Tudi mi
               smo jih imeli v sami občini ogromno. S čim se moramo vse soočiti, kaj je treba vse
               ...<stage>/Nerazumljivo./</stage> da prideš do želenega cilja se mi zdi, da vizija je dobra.
               Strategije smo delno slišali, ampak ko se boste pa soočali konkretno s problemi,
               verjetno tudi koriščenje teh evropskih sredstev ni bilo pravno ravno zaradi teh
               problemov. Bojim se, da bo potrebno spremeniti kar nekaj zakonov, pa mogoče tudi
               Ustavo na področju zagotavljanja lastninskih pravic ali služnostnih pravic. Kot
               pravnik verjetno to poznate. Sam sem sodeloval pri resorskem usklajevanju zakona o
               razlastitvi, ki se ga je prejšnja vlada lotila, pa se je vse skupaj ustavilo. Mislim,
               da so določene stvari nujno potrebne in bojim se, da bo kakšen zob manjkal preden se
               boste prebil čez to vso problematiko. Verjetno tudi težave prejšnje vlade so bile na
               tem, nekateri smo opozarjali, da določena ministrstva so malo naredila, pa določen
               kader, ki je že 20, 30 let na teh ministrstvih je težko spremeniti in pognati z
               današnjim tempom. Mislim, da bo zelo težko. Tudi v ministrstvu, ki ga boste, ne
               dvomim, vodili, kar nekaj kadrov poznam 10, 15 let, pa so bili nedotakljivi za vse
               ministre in državne sekretarje. Verjetno bo tudi tukaj treba marsikaj postoriti, da
               bo šlo hitreje naprej.</p>
               <p>Problematiko, ki jo imamo, da se bo cestni promet ustavil okoli Ljubljane, če bomo
               promet iz Luke pognali v Slovenijo, kar je nujno. Da železnico modernizirati za
               povečan promet bo zelo težko, ne vem, v doglednem času, problem projektov, zemljišč,
               prostorskih načrtov. Ideja je zelo dobra. Sami ste rekli, da ste prepričali še
               kolege. Poslušali smo bodočega ministra za gospodarstvo. Tudi on je v tem trdil, da
               je tukaj priložnost, da je tukaj potrebno marsikaj narediti za razvoj gospodarstva,
               seveda. In potem minister za finance, čeprav tukaj bo več, tam bo več denarja, za vse
               bo več denarja, samo ne vemo od kje bomo jemali.</p>
               <p>Glede na to, da prihajam iz Dolenjske bi se na tretjo razvojno os obrnil. Poudaril
               sem pri teh sestankih, ki smo jih imeli, da s to razvojno osjo, ne prometno, da se ne
               želi tukaj priti iz točke A v B po najkrajši liniji čim prej, ker ni videti verjetno
               toliko prometa, da bi jo lahko tudi sfinancirali, ampak tretjo razvojno os, da je
               treba razvojno gledati in razvojna komponenta, tukaj ni bilo upoštevano. Jaz sem
               enkrat že opozarjal, ker so naši urbanisti spregledali ta program priprave  prostorskega načrta, da je
               praktično bil kopiran program priprave umeščanja avtoceste v prostor dela na
               ministrstvu za promet. Razvojna os je nekaj drugega in je treba tudi na drugi
               komponenti upoštevati. Jaz sem prepričan, glede na to, da smo danes slišali, da
               denarja še dolgo ne bo, da se to premika izvedba teh razvojnih osi precej v
               prihodnost bi apeliral na vas, da se državni prostorski načrti le sprejmejo zaradi
               tega, ker so odvisni od tega regionalni razvojni programi, občinski razvojni
               programi. Težko je načrtovati nek razvoj, nekega lokalnega središča, če ne veš kako
               bo prometna infrastruktura, kdaj bo zgrajena, ker investitorji ne morejo čakati 10
               let, ampak radi vedo, če vlagajo v določen razvoj kdaj bo tudi to izpeljano. Apeliral
               bi na vas, da se tudi ta program razvoja državnih cest enkrat že sprejme, ker ga že
               dolgo čakamo, ker bo tudi to neka osnova, tako za regionalni razvoj, kot za občinski
               razvoj. Vemo, da bodo občine sprejele v kratkem občinske prostorske načrte, ki naj bi
               veljali desetletja ali več, pa da se to ne spreminja kar tako, če ne bo država dala
               neka izhodišča. PO drugi strani pa vidim tudi težavo v sprejeti strategiji
               prostorskega razvoja Slovenije, ki je zelo splošna ali nedorečena, da se bodo
               regionalni razvojni programi sicer vsako leto popravljali in temu prilagajali, vendar
               strategije pa mislim, da ne in smo že sedaj ugotovili, da je zelo ...<stage>/Nerazumljivo./</stage>
               pri sprejemanju prostorskih načrtov zelo drži, čeprav je zelo zelo nedorečeno. Vsi ti
               akti bi se morali spreminjati, dopolnjevati bolj ažurno, drugače ne bomo prišli
               nikamor. In mislim, da bo zakonodaja velika cokla, če bomo hoteli vso to
               vizijo....</p>
            </sp>
            <sp xml:id="SDT5-OZP-Nujna-001-2008-11-18.sp34">

               <speaker>PREDSEDNIK JANKO VEBER:</speaker>

               <p>Kolega Lah, če lahko samo nekoliko opozorim, predlagam, da postavite vprašanje.</p>
            </sp>
            <sp xml:id="SDT5-OZP-Nujna-001-2008-11-18.sp35">

               <speaker>ZVONKO LAH:</speaker>

               <p>Jaz bi prosil, če lahko odgovorite, ali ste pri teh načrtovanjih tudi to strategijo
               bolj obdelal, tudi glede sprejemanja prostorskih aktov, ker do sedaj niste povedal
               nič.</p>
            </sp>
            <sp xml:id="SDT5-OZP-Nujna-001-2008-11-18.sp36">

               <speaker>PREDSEDNIK JANKO VEBER:</speaker>

               <p>Naslednji, ki bo postavil vprašanje je Darko Menih.</p>
            </sp>
            <sp xml:id="SDT5-OZP-Nujna-001-2008-11-18.sp37">

               <speaker>DARKO MENIH:</speaker>

               <p>Spoštovani predsednik! Spoštovani kandidat za ministra! Spoštovana poslanka,
               poslanci! Lep pozdrav! Veliko je bilo že danes rečenega o vseh zadevah, ki sem jih
               mislil vprašati, pa vendarle bi se osredotočil na neke informacije iz mojega okolja.
               Prihajam iz Šaleške doline za občine Šoštanj, Velenje in Šmartno ob Paki. Kot je bilo
               že prej rečeno, izredno sem vesel, da se bo projekt tretje razvojne osi nadaljeval.
               Namreč, potrebe Šaleške doline so zelo velike, zato ker so tam gospodarski giganti,
               ki potrebujejo to cesto. 
               Vprašal bi tudi to oziroma opozoril, da je v Velenju, Šoštanju in Šmartno ob Paki
               zelo močna civilna iniciativa in z njo se bo potrebno tudi kdaj srečat in prisluhnit
               morda njihovim argumentiranim pripombam pri umestitvi te trase. Osredotočil bi se še
               tudi na občino Šoštanj, na samo mesto Šoštanj. Tam je en specifičen primer. Imamo
               šolo. Velika šola je z okrog 800 otroci in je tik ob železnici in na približno 200,
               250 metrov so trije prehodi preko železnice. Dva sta zavarovana z zapornicami, eden
               je pa nezavarovan. Mi smo že v sedanjem času delali projekte za podhod za nezavarovan
               in pa tudi za obnovo zapornic. Jaz bi vas prosil, da če bomo se v bližnjem srečanju
               kdaj na terenu srečali, bi zelo rad, da vidite vi to na lastne oči. Še en problem v
               Šoštanju je to, da se Šoštanj kot mesto duši v prometu. Namreč vse poti potekajo tam.
               Na eni strani smo vezani na Jezero in vse ceste tranzitno gredo skozi samo mesto.
               Zdaj se bo začela gradnja bloka šest in zato bo dodaten napor. Delamo projekt za
               obvoznico mimo Šoštanja in tu je planiran tudi predor in tu bi vas potem prosili tudi
               za strokovna mnenja in pa tudi za finančno pomoč. Hvala.</p>
            </sp>
            <sp xml:id="SDT5-OZP-Nujna-001-2008-11-18.sp38">

               <speaker>PREDSEDNIK JANKO VEBER:</speaker>

               <p>Hvala. Naslednji, ki bo postavil vprašanje je Miran Jerič.</p>
            </sp>
            <sp xml:id="SDT5-OZP-Nujna-001-2008-11-18.sp39">

               <speaker>MIRAN JERIČ:</speaker>

               <p>Hvala za besedo spoštovani predsednik odbora. Spoštovana kolegica poslanka, kolegi
               poslanci, spoštovani kandidat za ministra za promet, gospod Vlačič in lep pozdrav
               tudi v mojem imenu. Najprej ena želja. Jaz upam, da bomo, tako kolegica poslanka, kot
               kolegi poslanci, se drugega kroga odpovedali na nek način postavljanju vprašanj,
               glede na to, da smo bili zelo izčrpni v tem prvem delu in po mojem mnenju je kandidat
               za ministra za promet tudi zelo strokovno in argumentirano odgovarjal.</p>
               <p>Najprej moja ugotovitev. Mene ste gospoda kandidat za prometnega ministra prijetno
               presenetil. Ne le, kot velik strokovnjak in poznavalec tega področja, ampak po mojem
               mnenju ste naredili tudi dober posnetek stanja, dober program in tudi zelo dobre
               ukrepe na posameznih področjih znotraj resorja, ki ga pokrivate. Na dva vprašanja mi
               ni potrebno odgovoriti, ampak glede na to, da smo govorili o tretji razvojni osi, od
               Koroške pa do Bele Krajine je prav, da tudi Zasavje izpostavim v tem osrednjem delu
               prometne osi. Jaz sem iz vaše predstavitve zaznal, da boste na nek način naredili
               tudi primerjavo najbolj optimalnih variant. Jaz bi vam rad dal podatek samo za
               zasavsko varianto. Da sta bili izdelani dve študiji na podlagi podobnih kriterijev,
               okoljskih, ekonomskih, razvojnih, prostorskih in ena je dala prednost zasavski
               varianti, druga pa pač varianti, ki gre mimo Zasavja. Tisto kar mi želimo, da se pač
               primerjava obeh študij naredi in da se izbere najbolj optimalna varianta in seveda,
               da bom potem končal okrog tretje razvojne osi, da se čim prej umesti v prostor in da
               se prične graditi. Jaz upam, da se ne bodo ti letnice zelo pomaknile daleč v
               prihodnost, ampak, da bomo s tretjo razvojno osjo omogočili tudi lokalnim skupnostim,
               ki ne ležimo v petem oziroma v desetem avtocestnem koridorju nek razvoj. Jaz trdim,
               da smo mi danes v konkurenčno podrejenem položaju in na nek način se težje razvijamo
               kot občine, ki ležijo ob avtocestnem ...<stage>/Nerazumljivo./</stage>...</p>
               <p>Kar se tiče nacionalnega ali pa akcijskega načrta za državno cestno mrežo. Jaz sem
               razumel, da ste pristaš tega, da boste ta program pripravil, ker po mojem je potrebno
               to narediti, ker v takšnem nacionalnem programu se zagotovijo oziroma opredelijo tudi
               roki, viri in pa tudi prioritete in mislim, da je vse troje zelo pomembno, da začnemo
               obnavljati to dotrajano državno cestno mrežo. Zdaj pa dva zelo konkretna
               vprašanja.</p>
               <p>Ali osebno podpirate čim prejšnjo spremembo zakona o davku na motorna vozila v smeri
               progresivne davčne stopnje, vezane na emisije ogljikovega dioksida? Obstoječi zakon
               namreč ne spodbuja nakupov okolju manj škodljivih ali pa okolju bolj prijaznih
               avtomobilov. To je eno. Lahko mi zelo na kratko odgovorite. In pa še na eno stvar bi
               opozoril. Da je v Sloveniji kar veliko cestnih odsekov. Tako avtocestnih, kot tudi na
               državni cestni mreži. Odsekov, ki nimajo ne uporabnega dovoljenja, nekateri odseki
               nimajo niti obratovalnega dovoljenja. Na nek način je za spoštovanje pravne države
               takšno stanje nevzdržno in jaz pričakujem, da bodo odgovorni, za pridobitev
               gradbenega dovoljenja so pa investitorji, ali je to Dars, ali je to direkcija  Republike Slovenije za državne
               ceste in lahko se tolerira, da zaradi manjše pomanjkljivosti ugotovljene na tehničnem
               pregledu, da ni bilo izdano uporabno dovoljenje in pridobljeno gradbeno dovoljenje.
               Ampak do neke razumne časovne omejitve. Od tam naprej pa ne več. Ker jaz mislim, da
               imamo vsi skupaj veliko odgovornost do tistih, ki uporabljajo te cestne odseke, ki
               nimajo ustreznega uporabnega oziroma gradbenega dovoljenja. Jaz upam, da boste v
               okviru ministrovanja postoril vse, da se to v prihodnje ne bi več dogajalo. Hvala
               lepa.</p>
            </sp>
            <sp xml:id="SDT5-OZP-Nujna-001-2008-11-18.sp40">

               <speaker>PREDSEDNIK JANKO VEBER:</speaker>

               <p>Hvala. Izčrpali smo vse prijavljene. Na koncu bi jaz samo še kot predsednik tudi
               postavil dve kratki vprašanji in sicer želim izpostaviti vprašanje, ki ste ga tudi v
               predstavitvi omenil. Gre za lahko železnico v obroču 30 kilometrov okrog Ljubljane.
               Mislim, da je to nova pomembna odločitev kako izpeljati ta projekt, po drugi strani
               pa želim samo še opozoriti na 3.a razvojna os, ki pa rešuje problem navezave na
               ljubljanski obroč, območja kočevske do katerega pelje železnica, ki je ta hip samo
               usposobljena za tovorni promet, ki prenese vsega 6 ton osne obremenitve, hitrosti so
               20 do 40 kilometrov na uro, cestni elementi pa seveda so taki, da pravzaprav
               direkcija za državne ceste postavlja oznake za omejitve hitrosti v kolikor želi
               zagotavljati varnost na cesti. Tako, da želim opozoriti na to, da je 3.a razvojna os
               izjemno pomembna za ta del Slovenije, južni del Slovenije in da bo potrebno
               nadaljevati sanacijo železniške proge, ki je že v teku in seveda tudi čim prej
               dokončati postopek umeščanja obvoznice v Škofljici, kjer so tudi največje konice.</p>
               <p>In samo kot majhen nasvet. Natura 2000 je eden od tistih resnih problemov, ki
               preprečuje hitro umeščanje trans v prostor, tako da tukaj bo potrebno še Ministrstvo
               za kmetijstvo kot tisto, ki bo zagotavljalo v primeru kmetijskih zemljišč nadomestna
               zemljišča, da se ti postopki čim prej pospešijo. Toliko še iz moje strani, zdaj pa
               mogoče prosim še zadnji sklop odgovorov. Izvolite.</p>
            </sp>
            <sp xml:id="SDT5-OZP-Nujna-001-2008-11-18.sp41">

               <speaker>DR. PATRICK VLAČIČ:</speaker>

               <p>Bom poskušal bit čim bolj izčrpen. Seveda promet je zelo zanimiv in sega na številna
               področja. Gospod Zvonko Lah, štiriletni mandat ne bo veliko pokazal, jaz se z vami
               strinjam. Gre pa za nastavke, ki, če jih bo ta odbor podprl in če jih bo državni
               odbor podprl, so lahko nastavki za razvoj Republike Slovenije. So pravzaprav lahko
               to, da ima promet, kot sem danes že rekel, večjo vlogo v gospodarskem sistemu
               Republike Slovenije kot jo je imel do zdaj. Imate prav. Povezava med urejanjem
               prostora in med prometom je izjemno pomembna. Urejanje prostora je v Republiki
               Sloveniji urejeno tako, da seveda poskušamo čim več interesov vplest. Žal pa je
               urejeno tudi tako, da omogoča zadrževanje nujnih zadev. Kako pravzaprav to speljati?
               Jaz se spomnim določbe iz Ustave, ki govori o socialni, ekonomski in drugih funkcijah
               lastnine. Se spomnim predpisov, ki govorijo o teh stvareh in se strinjam z vami.
               Zagotovo bi bilo treba urediti določene predpise tako, da bi bili bolj učinkoviti
               potem pri razlastitvah. Poznamo recimo pri energetiki v Avstriji, v Nemčiji predpise,
               ki so dosti bolj liberalni. Mi smo mogoče zdaj v tem obdobju še malo bolj zaščitniški
               do lastnine kot pa nekatere države, ki so recimo nekako bolj severno od nas.</p>
               <p>Program razvoja državnih cest. Ja, sem predlagal, da se ga sprejme. Absolutno. Okrog
               prostorskih aktov bi lahko zelo dolgo govorili. Vam pa lahko povem, da se zavedam te
               problematike in  zato sem tudi
               prej govoril o tej povezavi med Ministrstvom za promet, Ministrstvom za okolje. Jaz
               se zavedam, da smo pred kratkim spreminjali prostorsko zakonodajo, da imamo to
               prostorsko strategijo Republike Slovenije, ki je zelo ohlapna in hkrati lahko omogoča
               ohlapnosti na eni strani lahko priložnost, lahko je pa nevarnost. Tako, da vseh teh
               stvari se zavedam in jih bom tudi upošteval pri svojih ravnanjih in pri svojih
               sodelovanjih z drugimi ministri.</p>
               <p>Gospod Darko Menih. Vsekakor. Jaz sem že prej omenil, da absolutno sem tisti, ki
               meni, da je treba s civilnimi iniciativami, da je treba z vsemi debatirati. Na ta
               način lahko pridemo do rešitve, ki je dobra. Vsaka umestitev infrastrukture v prostor
               pomeni hud poseg. Zato je treba vse pri tem upoštevati in vsaka infrastruktura lahko
               pomeni tudi hudo grožnjo, kot je v primeru tiste šole, ki ste jo omenili. Vsekakor
               bom z veseljem, ko bomo prišli na vaše območje te stvari pogledal, pogovorili se bomo
               o tistih vaših projektih, pogledali kaj se da narediti. To, da so tako blizu šole
               nezavarovani prehodi je seveda zelo nevarno in na ta način lahko pričakujete, da se
               bomo o tem naprej pogovarjali.</p>
               <p>To, da se pa Šoštanj kot mesto topi v prometu je pa ena izmed zadev, ki se v javnosti
               morda nikoli niti ne omenja. Prej je bila omenjena Škofljica, vi ste omenjali
               Šoštanj. Veste, ni samo Ljubljana problem, ni samo Maribor problem. Včasih so majhna
               mesta lahko bolj obremenjena kot pa velika mesta. Ta problem smo imeli konkretno na
               pomurskem koncu avtoceste, kjer se je potem pospešeno gradilo. Običajno za izgradnjo
               avtocest je potrebno 25.000 vozil na dan. Na tem območju jih ni 25.000, jih je 15.000
               na dan. Ampak seveda obremenitev za navadno cesto je pa to grozljiva. Zato se tega
               zavedamo in zato je mogoče gradnja obvoznic pri takih mestih rešitev vsaj v tem
               predhodnem delu.</p>
               <p>Gospod Miran Jerič hvala za vaše pohvale. Tretja razvojna os. Zagotovo je srednji del
               najbolj vroč. Na Koroškem smo naleteli na eno oviro, če se prav spomnim, pri Ravnah
               na Koroškem glede neke industrijske cone. Na južnem koncu je zadeva relativno ali pa
               kar precej usklajena. Zasavje imate pa prav. Se spomnim, da je na začetku bila ta
               najbolj zahodna varianta najbolj sprejemljiva pa potem skozi neke nove študije
               postala neka druga najbolj sprejemljiva. Zadnji predlog, ko sem se zanima za to je,
               da je možna rešitev tudi gradnja nekega iks-a na tem območju, ki bi rešil te dileme,
               ki bi na ta način pravzaprav odpravil morda to dilemo ali naj bo zahodna trasa
               srednja trasa ali vzhodna trasa. V nacionalnem programu državnih cest smo že veliko
               govorili. To, da veliko odsekov nima dovoljenj je pa zagata. Tega se bo treba rešiti. </p>
               <p>Gospod predsednik, 3.a, seveda tako kot vse razvojne osi,  danes smo veliko že o tem povedali. Njihov pomen je
               nesporen. Poznam probleme, ki se pri tej konkretni osi pojavljajo, treba jih bo
               reševati. Kot sem omenil, na teh oseh se lahko že zdaj z gradnjo obvoznic reši tiste
               najbolj akutne probleme. Namreč, na tej osi, ki bo nekoč razvojna os, imamo na nekem
               območju toliko semaforjev, da to praktično ni več os, ampak je skoraj mestna
               cesta.</p>
               <p>Kar se tiče lahke železnice, 30 kilometrov okrog Ljubljane. Najprej tako, seveda
               nobena država ne more sama reševati logistike mesta. Treba je reševati v sodelovanju
               z mestom. Kar pomeni, da se bo treba pogovarjati z mestnimi oblastmi o tem, kako oni
               vidijo vizijo, prihodnost Ljubljane, recimo, konkretno. Kako vidijo vstop v
               Ljubljano, kako vidijo logistiko prebivalcev. Tu je zelo veliko primerov dobrih
               praks. Recimo, Gen so zaprli komplet za promet, ljudje so bili na začetku grozljivo
               nezadovoljni, potem se je veliko sodelovalo z ljudmi in danes so to izjemno
               zadovoljni ljudje. Če kupiš hladilnik, hladilno skrinjo ali pa televizijo, ti jo
               domov pripelje, v mesto, v mestu ni prometa. In hkrati na ta način, torej, dokazano
               je, da tam, kjer je veliko prometa, je malo socialnih interakcij, in obratno. Mesta
               pa niso bila zato zgrajena, da se po njih vozi, mesta so bila zato zgrajena, da se
               ljudje družijo, da trgujejo, da imajo socialne stike. Lahka železnica je možna
               rešitev. Gre za primer Karlsruheja, nekaj podobnega, mislim, tako je tam. Gre za
               železnico, ki zelo hitro lahko v konicah napolni ali pa izprazni mesto, do parkirišč,
               ki so oddaljena iz centra. To so vlaki, ki pospešijo do 100 km/uro v 20 sekundah,
               praktično neka lahka zadeva, z lahkim dostopom. Tako da mislim, da je to lahko ena
               izmed možnih rešitev za Ljubljano.</p>
            </sp>
            <sp xml:id="SDT5-OZP-Nujna-001-2008-11-18.sp42">

               <speaker>PREDSEDNIK JANKO VEBER:</speaker>

               <p>Hvala. Mislim, da smo izčrpali seznam prijavljenih za postavljanje vprašanj. Tako bi
               v skladu z ustaljeno prakso pri predstavitvah kandidatov za ministre prosil
               kandidata, da zapusti sejno sobo skupaj s sekretarko odbora. Tako da mi opravimo
               svoje ključno dejanje glede glasovanja o mnenju pri sami predstavitvi.</p>
               <p>Predlagam, da preidemo na glasovanje o mnenju, in sicer, glasovali bomo o naslednjem
               mnenju: Predstavitev dr. Patricka Vlačiča kot kandidata za ministra za promet,
               odgovornega za delovno področje Ministrstva za promet, je bila ustrezna.</p>
               <p>Želi kdo obrazložiti svoj glas pred glasovanjem? Dr. Verlič.</p>
            </sp>
            <sp xml:id="SDT5-OZP-Nujna-001-2008-11-18.sp43">

               <speaker>DR. PETER VERLIČ:</speaker>

               <p>Hvala lepa. Nedvomno je kandidat dr. Vlačič imel simpatično predstavitev. Ne nazadnje
               prihaja tudi s Fakultete za pomorstvo in promet, torej mu promet in vse, kar se tiče
               prometa, ne more biti tuje. Vendar pa ga danes kot kandidata moramo presoditi v
               vlogi, ki jo bo opravljal naslednja štiri leta. Jaz sem na začetku postavljanja
               vprašanj želel dobiti, glede na to, da je bila koalicijska pogodba res splošna, čim
               več konkretnih odgovorov. Žal moram reči, da je bilo prevečkrat odgovorjeno <q>"se
               strinjam, bom  proučil, bom
               preveril, še ne vem, se bom seznanil, obljubljam,"</q> skratka, to je z vidika, jasno, to
               razumem, tudi pošteno, vendar pa tu izbiramo ministra, ki bo, vsaj tako je napovedal
               predsednik vlade, ponudil opoziciji, da ne bo sto dni miru. Kar pomeni, da mora
               kandidat priti z odgovori, konkretnimi odgovori že jutri. Ne več <q>"bom proučil, bom
               pregledal,"</q> ampak kaj bo v tem mandatu konkretno storjenega. In še enkrat, ne osebne
               in ne strokovne preference, tu je nesporno kandidat pokazal veščine, ampak to, da ga
               pa moramo presoditi v luči tega, kaj bo kot minister v tem mandatu napravil, pa pač
               me v tem delu ni prepričal, zato ne morem podpreti tega sklepa.</p>
            </sp>
            <sp xml:id="SDT5-OZP-Nujna-001-2008-11-18.sp44">

               <speaker>PREDSEDNIK JANKO VEBER:</speaker>

               <p>Hvala. Želi še kdo obrazložiti svoj glas? Če ne, zaključujem razpravo glede
               obrazložitve glasu. Dajem na glasovanje mnenje: Predstavitev dr. Patricka Vlačiča kot
               kandidata za ministra za promet, odgovornega za delovno področje Ministrstva za
               promet, je bila ustrezna.</p>
               <p>Kdo je za takšno mnenje? <stage>(11 članov.)</stage> Kdo je proti? <stage>(6 članov.)</stage></p>
               <p>Ugotavljam, da je mnenje sprejeto.</p>
               <p>Prosim, da pokličete kandidata.</p>
               <p>Spoštovani kandidat, odbor je ravnokar glasoval o vaši predstavitvi in z glasovanjem
               11 glasov za to, da je bila vaša predstavitev ustrezna, in 6 proti ugotavljamo, da
               vas je odbor podprl. In vam čestitam za vašo predstavitev in vam želim veliko uspeha
               pri vašem delu! <stage>/Aplavz./</stage></p>
               <p>S tem zaključujem 1. nujno sejo Odbora za promet. Zahvaljujem se vam za udeležbo in
               na svidenje na naslednji seji!</p>
               <stage type="time">(Seja je bila končana 18. novembra 2008 ob 19.18.)</stage>
            </sp>
         </div>
      </body>
   </text>
</TEI>