<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZFIMP-Nujna-026-2010-08-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F18DAA03CF7F0F8FC12577880043F838</idno>
               <idno type="custom" subtype="day">CC463EE899B3DEECC125778B0034669C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=CC463EE899B3DEECC125778B0034669C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZFIMP-Nujna-026-2010-08-26.OZFIMP" n="026">
               <name>Nujna</name>
               <date when="2010-08-26"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZFIMP-Nujna-026-2010-08-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZFIMP-Nujna-026-2010-08-26.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="session">26. nujna seja</stage>
            <stage type="date">(26. avgust 2010)</stage>
            <stage type="chairman">Sejo je vodil mag. Radovan Žerjav, podpredsednik odbora.</stage>
            <stage type="time">Seja se je pričela ob 9.05.</stage>
            <stage type="mag"/>


            <sp xml:id="SDT5-OZFIMP-Nujna-026-2010-08-26.sp1">

               <speaker>PODPREDSEDNIK MAG. RADOVAN ŽERJAV:</speaker>

               <p>Lep dober dan želim, pravzaprav dobro jutro. Pričenjam 26. nujno sejo Odbora za
               finance in monetarno politiko. Naj vas obvestim, da so na seji kot nadomestni članice
               in člani odbora s pooblastili gospod Anton Colarič namesto gospoda Miroslava Kluna in
               gospod Jožko Godec namesto gospoda Franca Jurše.</p>
               <p>S sklicem ste prejeli naslednji dnevni red seje odbora z eno točko, in sicer Zahteva
               skupine poslank in poslancev s prvopodpisanim Jožetom Tankom za oceno ustavnosti
               Zakona o poroštvu Republike Slovenije za zagotavljanje finančne stabilnosti v
               evroobmočju obravnava predloga za zadržanje izvrševanja zakona. Odbor je matično
               delovno telo za obravnavo navedene točke. Ker v poslovniškem roku nisem prejel
               predlogov v zvezi z dnevnim redom ugotavljam, da je določen takšen dnevni red kot ste
               ga prejeli s sklicem seje odbora.</p>
               <p>Prehajamo na <title>1. TOČKO DNEVNEGA REDA.</title> Obravnavano zahtevo za oceno
               ustavnosti zakona o poroštvu Republike Slovenije za zagotavljanje finančne
               stabilnosti v evroobmočju je Ustavno sodišče Državnemu zboru posredovalo 4. avgusta,
               se opravičujem, 4. avgusta letos in določilo 20-dnevni rok za izjavitev Državnega
               zbora glede predloga za zadržanje izvrševanja zakona in 60-dnevni rok za izjavitev
               Državnega zbora o navedbah v zahtevi. Ker sta bili odboru v zvezi s predlogom za
               začasno zadržanje izvrševanja zakona v 20-dnevnem roku posredovani mnenji Vlade in
               Zakonodajno-pravne službe so izpolnjeni poslovniški pogoji za obravnavo tega dela
               zahteve na seji matičnega delovnega telesa, zato je sklicana tudi ta nujna seja
               odbora.</p>
               <p>O vsebinskih navedbah iz zahteve za oceno ustavnosti zakona pa bo odbor razpravljal
               na eni od prihodnjih sej po pridobitvi mnenja Vlade in mnenja Zakonodajno-pravne
               službe o zahtevi, ker rok za presojo zahteve, kot ga je določilo Ustavno sodišče, še
               teče.</p>
               <p>K obravnavi te točke so vabljeni Ministrstvo za finance in Zakonodajno-pravna služba.
               Želi besedo predstavnica Zakonodajno-pravne službe? Prosim gospa Sonja Bien
               Karlovšek.</p>
            </sp>
            <sp xml:id="SDT5-OZFIMP-Nujna-026-2010-08-26.sp2">

               <speaker>SONJA BIEN KARLOVŠEK:</speaker>

               <p>Hvala. Torej Zakonodajno-pravna služba se je v svojem mnenju osredotočila zgolj na
               mnenje o predlogu za zadržanje izvrševanja, ki temelji na določbi 39. člena zakona o
               Ustavnem sodišču, ki predvideva, da mora predlagatelj izkazati težko popravljive
               škodljive posledice, če želi, da Ustavno sodišče zakon zadrži. Po mnenju
               Zakonodajno-pravne službe obravnavan predlog ni utemeljen, ker ne izkazuje nobenih
               konkretno izkazanih škodljivih posledic, ampak vsebuje zgolj pavšalno oziroma ohlapno
               navedbo, da je potrebno zadržati izvrševanje tega zakona zaradi njegove neustavnosti.
               Zaradi tega menimo, kot smo podrobno napisali v mnenju, da je ta predlog
               neutemeljen.</p>
            </sp>
            <sp xml:id="SDT5-OZFIMP-Nujna-026-2010-08-26.sp3">

               <speaker>PODPREDSEDNIK MAG. RADOVAN ŽERJAV:</speaker>

               <p>Hvala lepa. Za zapisnik, gospa Breda Pečan nadomešča gospoda mag. Antona Ropa.</p>
               <p>Besedo dajem ministru za finance.</p>
            </sp>
            <sp xml:id="SDT5-OZFIMP-Nujna-026-2010-08-26.sp4">

               <speaker>DR. FRANC KRIŽANIČ:</speaker>

               <p>Hvala lepa. Spoštovani. Mehanizem zagotavljanja poroštev za sklad, ki bo zagotavljal
               finančno stabilnost v evroobmočju je pomemben inštrument stabilnosti finančnega
               sistema naše skupne valute, ki je eden od vzvodov konkurenčnosti in rasti blaginje v
               evroobmočju. Neke analize so pokazale, da bi morebitno krhanje tega območja ali celo
               razpad lahko povzročilo tudi od 10 do 15% vpad BDP zaradi zmanjšanja povečanja
               transakcijskih stroškov, pa zmanjšanje učinkov rasti medsebojne trgovine in toka
               produkcijskih faktorjev med našim območjem. Mislim, da je <stage type="mag"/> (nadaljevanje) evro pokazal svojo vitalno moč, ima pa določene
               specifike. Ena od specifik je delovanje Evropske centralne banke. Ta banka ni
               kreditor na zadnji ravni, kot velja sicer za nacionalne banke. Zagotavlja predvsem
               stabilnost valute s svojimi vzvodi, tako da smo morali mi vzpostaviti dodaten
               mehanizem, takrat ko je prvič prišlo do težav pri financiranju javnofinančnega
               primanjkljaja ene od držav članic evroobmočja. Tega ni moč financirati na inflacijski
               način z zadolževanjem države pri centralni banki ali zadolževanjem evro skupine pri
               centralni banki, ampak je treba vzpostaviti poseben instrument, ki to izpelje
               neinflacijsko. Ta instrument je bil narejen "ad hoc" za primer Grčije in je bil
               narejen kot sistemski instrument za vse morebitne probleme, ki bi lahko nastali v
               delovanju evroobmočja. Se pravi, zdaj imamo mi zagotovljenega kreditorja na zadnji
               ravni. V vsakem primeru lahko država, ki zapade v javnofinančne težave, težave
               financiranja ali odplačila dolga, pridobi tudi ustrezen kredit, seveda ob dosti
               ostrih pogojih, kot jih tudi vidimo v Grčiji. Ta kredit skupaj znaša za evroobmočje
               kar 750 milijard evrov. Mi se pogovarjamo o poroštvu oziroma ta instrument, ta sklad
               bo zagotavljal poroštvo v višini 440 milijard evrov, 60 milijard evrov potem
               zagotavlja evropski proračun in dodatnih 250 milijard evrov mednarodni denarni sklad,
               kjer smo tudi vsi člani in tudi vsi znatno prispevamo k njegovemu delovanju.</p>
               <p>Se pravi, bistvo je, da je ta sklad dal signal, že samo njegova ustanovitev je dala
               signal, da države evroobmočja obvladujemo svoje finančno območje, da smo sposobni
               reagirati in je to tudi omogočilo nadaljnjo gospodarsko rast. V kolikor bi mi ne
               reagirali na ta način, bi se nekje od začetka maja letošnjega leta naprej začela
               podobna realizacija, sistemska tveganja, kot se je zgodilo pri propadu Lehman
               Brothers in začela bi se nova spirala gospodarske krize, z zelo velikimi negativnimi
               učinki na življenjski standard. Tako, da bi rekel, da je celo obratno. V primeru, da
               bi zavrli delovanje tega sklada, v tem primeru bi dejansko lahko prišlo do
               nepopravljivih oziroma zelo težkih posledic za delovanje celotnega sistema.</p>
               <p>Gledano z vidika same Slovenije, seveda ugled države, ki je članica nekega območja,
               pa ne sodeluje pri takšnem instrumentu, kot je zagotavljanje kreditorja na zadnji
               ravni, okrnjen. Vpliva direktno na zmanjšan ugled predstavnikov Slovenije v teh
               organih, posredno pa brez dvoma izjemno močno na različnih področjih našega delovanja
               v skupnem prostoru, verjetno tudi na samo proračunsko načrtovanje za naslednjo
               finančno perspektivo. Zdaj, če gledamo Slovake kot nek vzor, je treba reči, da
               Slovaki zaradi svojih predvolilnih obljub, niso pristopili k reševanju - bomo videli
               - morda bodo morda ne - k reševanju same Grčije z "ad hoc" pomočjo, medtem, ko k temu
               skladu pa bodo pristopili. Tako, da oni vendarle ocenjujejo da je ta sklad pomemben
               tudi za njihovo finančno stabilnost.</p>
               <p>Če strnem. Mi vsi s tem skladom rešujemo sami sebe, ne rešujemo drugih, rešujemo tudi
               druge, ampak v solidarnosti je moč in vzpostavljamo normalne razmere, ki jih druga
               velika gospodarska območja, kot so recimo ZDA, Japonska ali Kitajska, imajo preko
               svojih centralnih bank, mi imamo specifično centralno banko, ki je zadolžena predvsem
               za preprečevanje inflacije, zaradi zgodovinsko slabih izkušenj na tem področju in
               zato smo vzpostavili nov neinflacijski vzvod za tiste dejavnosti centralnih bank, ki
               so neizogibne, da lahko neko gospodarstvo deluje. Trg je to normalno pripoznal, v
               glavnem so se obrestne mere na obveznice kasneje po že uvedbi tega sklada in po
               postopkih, ki kažejo resnost, znižale. To bo tudi nam omogočilo normalno
               financiranje, takrat ko se bo to pokazalo za potrebno. Zdaj imamo precej
               predfinanciranja, tako da kar nekaj časa nam na trg z obveznicami ne bo treba
               stopati. Bo pa posredno tudi ugodno vplivalo na rating Slovenije in na rating naših
               poslovnih bank ali poslovnih bank, ki delujejo v tem območju, pri črpanju sredstev iz
               evropskega in <stage type="mag"/>(Nadaljevanje) svetovnega
               kapitalskega trga.</p>
               <p>Zgodila se je tudi ena nerodnost, če lahko na koncu povem, predlagatelji govorijo o
               poroštvih, gre za zakon o poroštvu, eno samo poroštvo je za teh 440 milijard, glede
               na naš delež v Evropski centralni banki. Ta sklad bo sam nastopal na trgu, sam bo kot
               A najbolj bonitetni dolžnik, zato ker mu zelo kvalitetne države garantirajo, črpal
               sredstva na kapitalskem trgu in potem reagiral tam, kjer je potrebno, pomagal.
               Mislim, da pri nas ne bo potrebno, vendar tudi mi bomo tu lahko deležni pomoči. Ne
               gre za poroštva, gre za eno samo poroštvo; zdaj gre lahko za redakcijsko, lahko gre
               za nerazumevanje. Ne gre za več, gre za en sam projekt. Hvala lepa.</p>
            </sp>
            <sp xml:id="SDT5-OZFIMP-Nujna-026-2010-08-26.sp5">

               <speaker>PODPREDSEDNIK MAG. RADOVAN ŽERJAV:</speaker>

               <p>Hvala lepa ministru.</p>
               <p>Predlagam, da odbor razpravlja o naslednjem predlogu sklepa: Odbor se strinja z
               mnenjem Zakonodajno-pravne službe o Predlogu za zadržanje izvrševanja Zakona o
               poroštvu Republike Slovenije za zagotavljanje finančne stabilnosti v evroobmočju z
               dne 18.8.2010 ter ji predlaga, da v skladu s Poslovnikom Državnega zbora pripravi
               odgovor Ustavnemu sodišču.</p>
               <p>Odpiram razpravo o tem predlogu sklepa. Prosim, gospod Juri.</p>
            </sp>
            <sp xml:id="SDT5-OZFIMP-Nujna-026-2010-08-26.sp6">

               <speaker>DR. LUKA JURI:</speaker>

               <p>Hvala lepa. Lep pozdrav!</p>
               <p>Zahvalil bi se kolegom iz opozicije, da so odprli vprašanje ustavnosti. Mislim, da je
               to vprašanje samo po sebi lahko le koristno, ker bo lahko razblinilo določene dvome o
               tem, kako je ta zakon oblikovan, v eno ali drugo smer. Jaz sem kar miren in verjamem,
               da v smer potrditve tega zakona, vendar tudi če bo v drugo, je vendar bolje, da so
               stvari jasne in dorečene, kot pa da ostanejo kančki dvoma.</p>
               <p>Pri tej zadevi se po mojem odpirata dve glavni vprašanji, na kateri moramo odgovoriti
               pri odločitvi o tem sklepu. Prvo, ali sam sistem zagotavljanja finančne stabilnosti
               na nivoju Evropske unije je dobra odločitev. In potem temu podrejeno, ali so rešitve
               v našem, slovenskem zakonu dobra rešitev oziroma točneje rečeno, rešitev, ki je v
               skladu z ustavo. Že sam minister je opozoril na pozitivne, recimo, na bolj tehnične
               plati pozitivnega učinka skupne valute in na tisto, kar bi lahko razpad takšne skupne
               valute pomenil čisto iz tehničnega, bančnega vidika, mislim predvsem na transakcijske
               stroške. Ampak to je tisto, kar je, recimo, konkretno oziroma skorajda materialno
               merljivo, ni pa merljiv tisti po mojem mnenju bistveno pomembnejši psihološki učinek
               obstoja enotne valute oziroma možnosti njenega razpada. Nastanek evra je pomemben
               torej ne samo z gospodarskega vidika, ampak predvsem s simbolnega, političnega in
               družbenega vidika, za Evropsko unijo kot tako. Evro je naravna posledica združevanja
               na nivoju Evropske unije in kot takega ga razumejo tudi drugod po svetu. Do njegovega
               nastanka je le ena valuta na nivoju Evrope bila relativno pomembna na svetovnem
               nivoju, relativno pomembna, in to je bila nemška marka, vse ostale pa so igrale bolj
               postransko vlogo. Z nastankom evra je dejansko to postala valuta, ki ni več samo
               relativno pomembna, ampak za nekatere države postaja celo alternativna valuta kot
               devizna rezerva in dejansko se postavlja ob bok ameriškemu dolarju. Sama prisotnost
               evra tudi lajša medsebojne odnose in življenje na nivoju Evropske unije. Lajša
               primerljivost cen, primerljivost stroškov storitev in blaga na nivoju Evropske unije.
               Torej, pomeni po mojem mnenju veliko pridobitev na tistem nemerljivem delu,
               psihološkem, moralnem, družbenem, političnem, simbolnem delu. In njen morebiten
               razpad, <stage type="mag"/>(Nadaljevanje) za katerega, glede na
               to, da ga deli toliko držav s svojim davčnim sistemom, s svojim na sploh zakonskim in
               ustavnim redom, je seveda razpad vedno ena od možnosti takrat, ko se pojavijo
               kritične ekonomske razmere. In primer Grčije nam je to pokazal. Takrat smo se
               pogovarjali o tem, ali pomagati Grčiji ali ne, in veliko od nas je prezrlo dejstvo,
               da sploh ni šlo za pomoč Grčiji in da še vedno sploh ne gre za pomoč Grčiji, ampak
               gre za zagotavljanje moči in stabilnosti sistema, v katerem tudi mi živimo in
               delujemo. Če si ti del ekipe, ki želi zmagati, in tvoj najšibkejši člen ti ekipo
               postavlja v takšno težavno situacijo, da se postavlja vprašanje, ali bo ekipa sploh
               preživela, je seveda v tvojem lastnem interesu, da temu najšibkejšemu členu pomagaš,
               zato da bo ekipa šla kot celota naprej in zmagovala.</p>
               <p>In to je bilo tisto, kar smo naredili v primeru Grčije, in to je tisto, kar delamo
               sedaj s tem sistemom. V bistvu bi lahko rekli, če nadaljujem s to metaforo ekipe, da
               smo doslej igrali kot bolj ali manj uigran tim, sedaj pa s tem sistemom si
               postavljamo še trenerja, ki bo omogočal, da bo ta tim postal močnejši, prožnejši,
               fleksibilnejši in uspešnejši. Torej, odgovor na prvo vprašanje, ali je sistem
               zagotavljanja finančne stabilnosti dobra odločitev, moj odgovor na to vprašanje je,
               zagotovo je to dobra odločitev. Potem pa posledično imamo takoj odgovor tudi na drugo
               vprašanje, ali je zakon, s katerim v Sloveniji postavljamo možnost, da se vključimo v
               ta sistem, dobra odločitev - moj odgovor, zagotovo je dobra odločitev. Potem pa bolj
               tehnično, ali je v skladu z ustavo. In tu se postavi vprašanje poroštva in določanja
               poroštva z zakonom. V sami razpravi v Državnem zboru je bilo rečeno, naj zakon
               predvideva, da vsakokratno poroštvo posebej novi zakon ureja. Ampak potem se pa
               postavi dialektična polemika in razprava, čemu potem sploh ta krovni zakon, če ni nič
               drugega kot napoved novih zakonov; potem ga ne potrebujemo. Seveda, če bi - in na to
               je tudi opozoril minister - šlo za veliko individualnih, samostojnih, medsebojno
               nepovezanih poroštev za različne namene. Ampak morda smo spregledali, da temu ni
               tako, da tu govorimo o enem poroštvu za en namen in za en sistem - in to je sistem
               zagotavljanja finančne stabilnosti na nivoju Evropske unije. Ne gre torej za številne
               mehanizme, ki jih uvajamo nepovezane ene z drugim, ampak za en sam mehanizem, ki mu
               pa dodajamo to fleksibilno klavzulo, kjer ga ni treba vedno koristiti samo v celoti,
               torej "on-off" sistem mehanizma, ampak se ga lahko koristi primerno potrebam.</p>
               <p>Zato po mojem mnenju ni niti primerno ustavljati oziroma zadrževati veljavnosti tega
               zakona. Po mojem mnenju tudi ni nekega velikega vprašanja, ali je ta zakon v
               neskladju z ustavo, ampak, kot sem povedal uvodoma na začetku, če kolegi v opoziciji
               mislijo, da je razčiščevanje tega vprašanja potrebno, potem je to dobrodošlo in naj
               se to izvede, zato da lahko razblinimo vse dvome. In bomo videli, kdo se je motil,
               nekdo med nami se moti; če se motijo kolegi iz opozicije, nič zato, tudi če se motimo
               mi, je to mogoče, in imamo zaradi tega Ustavno sodišče, ki bo o tem odločilo. Ampak v
               tem času bi bila pa po mojem velika napaka, da bi ta zakon zadrževali in tako
               ogrožali sam nastanek in utrjevanje tega sistema na celotnem evropskem nivoju. Hvala
               lepa.</p>
            </sp>
            <sp xml:id="SDT5-OZFIMP-Nujna-026-2010-08-26.sp7">

               <speaker>PODPREDSEDNIK MAG. RADOVAN ŽERJAV:</speaker>

               <p>Hvala.</p>
               <p>Gospod Barovič.</p>
            </sp>
            <sp xml:id="SDT5-OZFIMP-Nujna-026-2010-08-26.sp8">

               <speaker>BOGDAN BAROVIČ:</speaker>

               <p>Hvala lepa. Lep dober dan vsem kolegom, predstavnikom Vlade!</p>
               <p>V Slovenski nacionalni stranki smo še vedno prepričani, da bi bilo prav, da bi se
               zakon zadržal do neke ugotovitve, ki bi jo dalo Ustavno sodišče. <stage type="mag"/> (nadaljevanje) V kolikor bi Ustavno sodišče ugotovilo, da zakon
               nima nobenih protiustavnih elementov bi zakon tako ali tako od tiste ugotovitve dalje
               veljal. V kolikor pa bi Ustavno sodišče ugotovilo drugače bi bilo pa prav, ker je bil
               zakon zadržan, da pač zakon ne velja. Zato se pač osebno z mnenjem Zakonodajno-pravne
               službe ne strinjam in sem zato, in tudi Slovenska nacionalna stranka, da bi se zakon
               moral zadržati.</p>
               <p>V Slovenski nacionalni stranki smo še vedno prepričani, da je res, da smo vsi člani
               Evropske unije, torej 27 držav. Je pa tudi res, da je Slovenija še vedno samostojna
               Republika Slovenija z vso pravico odločati o svoji usodi. Če metaforično povem, danes
               tudi najboljši prijatelji, celo sorodniki, mogoče celo starši svojim otrokom ne gredo
               za poroka pri najemanju kredita. Poudarjam, oče in mati. Ne gredo iz razloga, ker se
               v trenutku ko bi podpisali poroštvo zavedajo, da so oni pravzaprav najemniki tega
               kredita in da bodo oni v vsakem primeru če le njihovi otroci ne bodo mogli morali
               poravnati ta dolg oziroma nositi posledice. Popolnoma nič drugače ni v tem primeru, v
               primeru tega zakona.</p>
               <p>V 3. členu je jasno zapisano, da Republika Slovenija daje nepreklicno in brezpogojno
               poroštvo. Nihče ne nasprotuje temu in socialnemu oziroma pomoči eden drugemu v
               primeru, ko bi Slovenija imela takšno gospodarsko stanje, da bi to tudi, če bi to
               storila, da bi ne trpel njen gospodarski položaj. Vsakdo si lahko predstavlja to
               jamstvo tako ali drugače. Jaz in kolegi si ga predstavljamo že kot zavezo, kot da ta
               denar nekje moramo imeti in da ga bomo nekoč morali dati. Drugi si to predstavljajo
               pač, saj to se ne bo zgodilo. Ampak mi si v takšnih primerih v takšnih zneskih, ki
               jih daje država ne moremo izmišljevati zgodbic, delati tako ali drugače. Motilo nas
               je tudi to, da smo v isti sapi pravzaprav poslušali dve zgodbi. Ena zgodba je bila
               Grčija, ki je potekala ločeno od zakona o katerem govorimo danes, torej o poroštvu,
               ki ga država daje. To je moteče. Moteče zaradi tega, ker smo prepričani, da v kolikor
               se je vedelo in se ve, da bi ta zakon o poroštvu Republike Slovenije za zagotavljanje
               finančne stabilnosti, da bo v proceduri in da bo veljal v istem času, potem bi lahko
               mirno Grčijo vključili v ta proces, mirno. Ta sklad, ki je nastal s temi sredstvi, ki
               bi jih imeli in z ukrepi, z dejanjem kredita Grčiji in s tem, da bi Slovenija tukaj
               bila porok. Tako pa sta to dve različni zgodbi z dvema različnima obveznostma. Jaz
               samo utemeljujem naše prepričanje.</p>
               <p>In še eno metaforo bi zelo rad dal na mnenje, kjer piše: "Ustavno sodišče sme
               zadržati izvrševanje predpisa katerega protiustavnosti ali v postopku presoje samo na
               izrecno zahtevo in le, če predlog vsebuje ustrezno obrazložitev in utemeljitev." Dal
               bom metaforo z življenjem, ki slučajno sovpada v tem trenutku. Moj spoštovani
               poslanski kolega je pred sodno obravnavo. Torej, ničesar še ni odločeno, ali je
               ravnal prav ali ne, tako kot bo Ustavno sodišče odločilo ali je zakon ustaven ali ni.
               Ampak je bil zadržan v priporu, pa ni bilo nobene utemeljitve in razloga zakaj.
               Nikoli v življenju ni nikomur nič storil, nikogar udaril, na nikogar streljal. Brez
               utemeljitev je bil zadržan v priporu. V tem primeru, ko govorimo o ustavni presoji pa
               ne moremo zadržati enega zakona, ker ni utemeljen. Tukaj je veliko nepravnosti,
               veliko nelogičnosti. In še enkrat pravim, <stage type="mag"/>
               (nadaljevanje) v Slovenski nacionalni stranki smo zato, da eden drugemu pomagamo
               takrat, ko Slovenija in slovenske državljanke in državljani ne bodo nič trpeli.
               Prepričani smo, da s tistim trenutkom, ko podpišemo poroštvo komurkoli, tudi Bogdan
               Barovič osebno, sem s tem prevzel kreditno obveznost. In ko bom Bogdan Barovič kot
               porok šel na banko prositi kredit zase mi bo banka tisto moje poroštvo, ki sem ga
               podpisal vzela kot obremenitev, torej kot da sem kredit že vzel. Sedaj pa to, prosim,
               samo prenesite na ta zakon in boste videli, da imamo, vsaj po svoji presoji, po
               človeškem gledanju do državljank in državljanov Republike Slovenije svoj prav. Mogoče
               Republika Slovenija, ko bo v kakšnem drugem stanju, ko bo rabila kakšen denar od kje
               drugje, ravno zaradi tega poroštva tudi ne bo dobila takšne pomoči kot bi si jo
               zaslužila, kakršen odnos pač ima Slovenija do Evrope in do evropskih držav. Mi smo
               dobri, mi pomagamo, mi smo poslušni, mi smo demokratični, vedno hočemo po pravi poti.
               Na žalost pa je mnogo drugih, ki tega nikoli niso spoštovali in ki po naši poti pač
               ne bodo šli.</p>
               <p>Podpiram, še vedno, zahtevo za zadržanje zakona do ugotovitve Ustavnega sodišča.
               Hvala lepa.</p>
            </sp>
            <sp xml:id="SDT5-OZFIMP-Nujna-026-2010-08-26.sp9">

               <speaker>PODPREDSEDNIK MAG. RADOVAN ŽERJAV:</speaker>

               <p>Hvala lepa. Gospod Černač.</p>
            </sp>
            <sp xml:id="SDT5-OZFIMP-Nujna-026-2010-08-26.sp10">

               <speaker>ZVONKO ČERNAČ:</speaker>

               <p>Hvala lepa. Pozdrav vsem. Najprej bi rad rekel, da ne razumem zakaj moramo to zadevo
               obravnavati v dveh korakih. Ta 20-dnevni rok, ki ga je določilo Ustavno sodišče je iz
               objektivnih razlogov šel že mimo. Naslednji 60-dnevni pa se bo šele iztekel. Mislim,
               da ni nobenega razloga, da to zadevo obravnavamo v dveh korakih, ker je medsebojno
               povezana.</p>
               <p>Vsi ti razlogi, za katere nekateri govorijo, da niso utemeljeni v tem predlogu za
               začasno zadržanje izvrševanja so vsebinsko argumentirano utemeljeni in zapisani v 24
               točkah zahteve in ni mogoče enega brez drugega obravnavati. Zaradi tega,
               predsedujoči, predlagam, da to sejo danes in točko prekineš in da jo nadaljujemo, ko
               bomo obravnavali zadevo po vsebini v celoti. V kolikor temu predlogu ne boš ugodil,
               pa mislim, da je potrebno sprejeti drugačen sklep, zaradi tega dajem amandma na ta
               sklep: "Odbor meni, da so izpolnjeni razlog za začasno zadržanje izvrševanja zakona,
               saj bi sicer lahko nastale protiustavne posledice."</p>
               <p>Da bi lahko nastale protiustavne posledice o tem smo debatirali v času sprejemanja
               tega zakona v tej dvorani in v veliki dvorani, ne samo tisti, ki smo vložili to
               zahtevo za ustavno presojo, se pravi poslanke in poslanci Slovenske demokratske
               stranke, Slovenske ljudske stranke in Slovenske nacionalne stranke, pač pa tudi
               nekateri iz koalicije. Zelo jasno je bilo večkrat poudarjeno, da imamo v Sloveniji
               nek pravni red, ki velja v Sloveniji in je malo drugačen kot v nekaterih drugih
               evropskih državah. In v skladu z določili naše ustave se poroštva urejajo z zakonom,
               točna poroštva. In vemo kaj mora v takem zakonu biti zapisano. Kar nekaj elementov,
               od obrestne mere, do višine in tako naprej. Ti pogoji niso bili izpolnjeni in zakon
               tak kot je, je po naši presoji in po našem mnenju, je velika verjetnost, da se bo
               tudi v ustavni presoji to izkazalo protiustaven. In če ne bo zadržanja njegovega
               izvrševanja bodo nastale protiustavne posledice. Jasno kot beli dan, ne more biti
               drugače. Kaj pa se bo zgodilo, če ga ne bomo zadržali oziroma če ga Ustavno sodišče
               ne zadrži? Nič se ne bo zgodilo, nič. Kot se ne bi zgodilo nič, če mi ne bi odobrili
               v obdobju, ko Slovenija krvavo potrebuje sama javnofinančna sredstva za zapiranje
               različnih stvari, 400 milijonov Grčiji. Nič se ne bi zgodilo. Vidimo primer Slovaške.
               Še bolj je spoštovana in bolj kredibilna v družini evropskih narodov. Lahko se zgodi
               samo, da če pride Slovenija v tako veliko javnofinančno stisko ne bo mogla poseči po
               tem mehanizmu. To se lahko res zgodi. To je edini primer, ko bi lahko imelo
               neuresničevanje določb tega zakona za Slovenijo škodljive posledice, ker bi zaradi
               tega, ker bi, recimo, Pahorjeva vlada iz 12 milijard dol državnega proračuna na hitro
               v enem letu povečala, recimo, na 25 milijard, potem bi mi prišli verjetno v tako
               stisko, da ne bi <stage type="mag"/> (nadaljevanje) bili več
               možni funkcionirati. Ampak, to se kljub temu, da se stvari rapidno poslabšujejo, v
               enem letu seveda ne bo zgodilo. Rezerva je tako velika, da prenese ne samo mandat te
               vlade do konca, ampak še kakšno polovico mandata še ene slabe vlade, potem pa bi se
               nekako vse skupaj zrušilo. Se pravi, škodljive posledice ne morejo nastati, ne
               morejo, kljub slabim gospodarjem. In če ne morejo nastati, potem ni nobenega razloga,
               da se izvrševanje določb tega zakona ne bi zadržalo. Ker, če bo Ustavno sodišče, za
               kar je velika verjetnost, glede na tudi pravna mnenja, ki smo jih navedli, citirali,
               pravnih strokovnjakov, ekonomistov, tudi tistih, ki ste razpravljali ob sprejemanju
               tega zakona, bodo v nasprotnem primeru gotovo nastale.</p>
               <p>Tako, da mislim, da ta sklep, ki je predlagan, ni dober. Najlažje pa bi to dilemo
               razrešili, če bi zadevo obravnavali v celoti, tudi o vsebini razpravljali in ne samo
               o teh formalnostih, in očitno za to danes nismo pripravljeni. Imamo še približno 35
               dni časa, glede na zahtevo Ustavnega sodišča glede tega začasnega zadržanja, bo tako
               ali tako odločala - ali bomo mi kaj rekli ali ne.</p>
               <p>Tako, da bi se jaz bolj nagibal k temu, da se enostavno ta točka in seja prekine in
               da se nadaljuje z razpravo o tej zadevi v celoti.</p>
               <p>Hvala lepa.</p>
            </sp>
            <sp xml:id="SDT5-OZFIMP-Nujna-026-2010-08-26.sp11">

               <speaker>PODPREDSEDNIK MAG. RADOVAN ŽERJAV:</speaker>

               <p>Hvala lepa.</p>
               <p>Torej, to je seveda možno, ampak v tem primeru potem Državni zbor ne da odgovora
               Ustavnemu sodišču. Jaz nimam nobenega problema s tem, da se ta točka danes prekine,
               lahko tudi glasujemo o tem.</p>
               <p>Luka. Ja, gospod Juri, prosim.</p>
            </sp>
            <sp xml:id="SDT5-OZFIMP-Nujna-026-2010-08-26.sp12">

               <speaker>DR. LUKA JURI:</speaker>

               <p>Hvala lepa. </p>
               <p>Hvala kolegu Černaču, da je povedal eno resnico o slovenskem javnofinančnem sistemu
               in to, da ne zaradi te vlade in ne zaradi prejšnje vlade, ampak zaradi vseh vlad do
               zdaj je javnofinančni sitem postavljen tako, da je stabilen. To ugotavljajo tudi
               mednarodne rating institucije, zaradi tega mislim, da ima Slovenija trenutno rating
               AA+, če se ne motim, z "long term" perspektivo o stabilnosti in me veseli, da smo
               prišli tukaj na eno skupno točko - da smo prešli tisto ustrahovanje javnosti, češ da
               Sloveniji grozi grški scenarij - ker ji ne. Tako, da mislim, da je to dobra
               iztočnica. Strinjam se tudi s kolegom Barovičem, da je Slovenija samostojna država in
               ima pravica sama odločati o svoji usodi, kot je sama odločila o tem, da bo vstopila v
               Evropsko unijo, zaradi, najverjetneje, dveh razlogov. Zaradi tega, ker verjame, da je
               projekt Evropske unije dober projekt in zaradi tega, ker najverjetneje verjame, da ji
               bo v tem projektu bolje, kot izven njega. Seveda, ko smo se odločili za to, smo se
               odločili, da bomo del te ekipe, da ne bomo več igrali sami, da bomo od te ekipe
               črpali vso moč, ki jo ta ekipa daje posameznim delom, k njenim posameznim elementom,
               ampak hkrati seveda, da bomo tudi skupaj delali za to, da bo ta ekipa močnejša in da
               bo bolje zmagovala.</p>
               <p>Tako da še enkrat. Mi v nobenem primeru nikoli ne delamo teh odločitev za nekoga
               drugega, ampak za to našo skupno ekipo.</p>
               <p>Ko smo se pogovarjali o tem ali bi dali posojilo Grčiji ali ne, smo vedno imeli v
               glavi, ker je to lahko merljivo, teh nekaj 100 milijonov evrov, 300 in nekaj
               milijonov evrov posojila, češ da je to cena. Ampak, redko pa v javnosti priznamo
               kakšna bi <stage type="mag"/>(Nadaljevanje) bila cena nepomoči
               Grčiji, nesodelovanje v tem sistemu in ogrožanje evra kot skupne finančne valute. Eno
               številko je prej povedal minister, 10 do 15% BDP, ampak mislim, da je to zelo
               konservativna številka, zato ker ne upošteva tistega simbolnega, psihološkega
               momenta, ki je bistveno, bistveno dražji. In zaradi tega smo mi, ko smo se odločili,
               da utrdimo stabilnost evro valute, s tem da utrdimo njen najšibkejši člen, in to je
               Grčija, smo v bistvu izbrali najcenejšo možnost, smo šli najbolj ugodno skozi. In
               enako je pri tem sistemu zagotavljanja finančne stabilnosti na nivoju celotne
               Evropske unije. Ta sistem je bistveno cenejši, kot pa je sistem, kjer nimamo takšnega
               poroštva in tvegamo vsakič, da nam posamezni členi evroobmočja propadejo. Tako kot,
               konec koncev, in to je tudi razlog, zaradi katerega je nastal Mednarodni monetarni
               sklad, International Monetary Fund, zaradi enakega razloga. Zaradi tega, ker so že
               leta 1944 v Bretawoodsu /?/ ugotovili, da je sistem, kjer vsaka država da določene
               finančne zmožnosti skupnemu skladu, da vsaka država pridobi oziroma pride ceneje
               skozi, kot pa da tvega, še enkrat, kot leta 1929, da je celoten svetovni sistem vedno
               pred tveganjem kolapsa zaradi kolapsa nekaterih njegovih bistvenih elementov. In od
               leta 1944 naprej se je pokazalo, da je sistem Mednarodnega denarnega sklada s tega
               vidika uspešen. In s to finančno krizo, ki se je pojavila v zadnjih dveh letih, se je
               to še enkrat potrdilo. In samo na osnovi izkušenj, pozitivnih izkušenj, dobre prakse
               Mednarodnega sklada, ustanavljamo takšen sistem še na evropskem nivoju, ker se
               zavedamo, da je to bistveno ceneje.</p>
               <p>In zaradi tega, še enkrat, ta zakon je pozitiven za Slovenijo, ker nam omogoča, da na
               učinkovit način, s pozitivnimi izkušnjami iz preteklosti, ustanavljamo stabilno
               finančno območje, z relativno nizkimi stroški. Ker alternativa je pa tveganje z
               bistveno višjimi stroški. Saj, konec koncev, vsak od nas, ko se odloči za zavarovalno
               polico, naredi enako. Zavarovalna polica tudi nekaj stane, ampak se ne glede na to
               odločimo zanjo, zato ker vemo, da je pa tveganje brez tega zavarovanja lahko bistveno
               dražje od tistega, kar nas stane zavarovalna polica. Evo, in tu mi delamo enako - v
               bistvu sklepamo zavarovanje, s katerim si zavarujemo stabilnost našega finančnega
               sistema, in to nas stane bistveno manj od tveganja, da bi ta finančni sistem
               razpadel. Še celo drugače, to nas ne stane v tem trenutku nič, ker govorimo samo o
               poroštvih, ne govorimo o nekih posojilih. Kar pa pridobimo s tem poroštvom, je, da si
               kupimo vsi skupaj v tem finančnem sistemu bistveno višjo stabilnost in si tudi
               najverjetneje zaradi tega zagotavljamo dolgoročno višji rating vseh držav tega
               območja, in na tak način smo dejansko naredili pozitivno in dobro kupčijo. Hvala.</p>
            </sp>
            <sp xml:id="SDT5-OZFIMP-Nujna-026-2010-08-26.sp13">

               <speaker>PODPREDSEDNIK MAG. RADOVAN ŽERJAV:</speaker>

               <p>Hvala lepa.</p>
               <p>Gospod Čepič.</p>
            </sp>
            <sp xml:id="SDT5-OZFIMP-Nujna-026-2010-08-26.sp14">

               <speaker>BOGDAN ČEPIČ:</speaker>

               <p>Hvala za besedo.</p>
               <p>Mi govorimo o zakonu, ki daje poroštvo neki agenciji, ne o poroštvih, ampak o
               poroštvu. In ta predlog, ki je pred nami, za presojo na Ustavnem sodišču, se mi zdi,
               kot da je bil napisan prej, preden je bil zakon sploh sprejet. Namreč, ne govori o
               poroštvi, govori o stvareh, ki smo jih na tem odboru in v Državnem zboru bistveno
               spremenili. Kar pomeni, da bi predlagatelj vsaj toliko moral biti natančen, da bi dal
               pravo obrazložitev, kar je tudi ne nazadnje Vlada ugotovila in kar popravlja Ustavno
               sodišče, ko prosi za mnenje o Zakonu o poroštvu Republike Slovenije. Govorimo o enem
               poroštvu, govorimo o poroštvu, ki je bilo točno definirano, točno navedeno, za kaj,
               in z možnostjo, da se sukcesivno koristi. Torej, ni ga treba koristiti v enem znesku,
               ampak ga lahko, če bo potreba dana, tako kot so mnoga poroštva, ki jih je Državni
               zbor že sprejel, in ne nazadnje tudi poroštva <stage type="mag"/>(Nadaljevanje) za razpis za kredite, investicijske, ki so ravnokar v
               teku, pa tudi ne vemo točno, na kakšen način, kako, s kakšnimi obrestnimi merami, pa
               smo tak zakon tudi sprejeli.</p>
               <p>Ali je ta ustavno sporen ali ni, to bo ugotavljalo Ustavno sodišče. To prepustimo
               njim, tam so dovolj dobri strokovnjaki, da bodo lahko to stvar presodili in
               ocenili.</p>
               <p>Kar se pa tiče zadržanja in roka 20 dni, da je že potekel in da tako ali tako
               odločamo o nečem, kar ni več potrebno. Mislim, da so bile zdaj sodne počitnice. V
               času sodnih počitnic, in to velja verjetno tudi za Ustavno sodišče, procesni roki
               stojijo, kar pomeni, da smo še vedno v roku teh 20 dni, ki jih od nas Ustavno sodišče
               zahteva. Kar pomeni, da je naša dolžnost in obveznost, da se izjasnimo okrog tega,
               ali smo za zadržanje ali ne. In lahko se tudi izjasnimo o drugem delu, to je tisto,
               kar nam dajejo rok 60 dni, ali je zakon protiustaven ali ne, z našega vidika, z
               vidika zakonodajalca in tistega, ki je sprejel ta zakon.</p>
               <p>Sam ocenjujem, da zadržanje samega zakona, zadržanje izvrševanja, lahko povzroči več
               posledic, negativnih posledic, kot ne zadržanje tega. Kar pomeni, da bi lahko se
               zgodilo, da bi bilo treba kakršnokoli poroštvo odobriti, kvoto znotraj tega poroštva,
               pa tega ne bi mogli napraviti. Lahko se zgodi, da bi bile tudi kakšne druge
               posledice. Ampak že prej je nekdo ugotavljal, da je čisto vseeno, ali je to zadržanje
               ali pa ne, zgodilo se ne bo nič. Zaenkrat se na srečo še ni zgodilo in zaenkrat ni
               bilo treba tega mehanizma aktivirati. Ne vemo pa, ali ga bo treba jeseni, ko bodo
               javnofinančne slike v različnih državah Evropske unije znotraj evroobmočja dosegle
               neke svoje viške, tako z vidika primanjkljaja kot verjetno tudi z nekaterih vidikov
               minusov, ki se lahko pojavljajo. S tega vidika je dobro, da imamo rezervo, da imamo,
               tako kot je poslanski kolega Luka Juri rekel, zavarovalno polico, ki jo lahko v nekem
               trenutku aktiviramo, jo lahko izpeljemo ali pa tudi ne.</p>
               <p>Kar se tiče primerjave, zadržanje in pripor, mislim, da je to pač ne samo smešno,
               ampak je nespodobno. Kot da bi zdaj govorili o jabolkih in vijakih za rezervne dele
               nekega stroja. Torej, nobene povezave, nobene stvari nima, in takšna primerjava je,
               mimogrede, res izjemno smešna; ne vem, kako je kolega Barovič prišel do te
               primerjave, namreč, stvar je čisto drugačna.</p>
               <p>Skratka, jaz se zavzemam za to, da sprejmemo sklep, da ni razlogov, da bi se zadržalo
               izvajanje tega, in da naj Ustavno sodišče v skladu s svojo proceduro, s svojimi
               pristojnostmi odloča o ustavnosti ali neustavnosti tega zakona v svojem rednem
               postopku.</p>
            </sp>
            <sp xml:id="SDT5-OZFIMP-Nujna-026-2010-08-26.sp15">

               <speaker>PODPREDSEDNIK MAG. RADOVAN ŽERJAV:</speaker>

               <p>Hvala.</p>
               <p>Gospod Barovič, replika.</p>
            </sp>
            <sp xml:id="SDT5-OZFIMP-Nujna-026-2010-08-26.sp16">

               <speaker>BOGDAN BAROVIČ:</speaker>

               <p>Kolegu bi rad pojasnil, da je zadržanje slovenska beseda, ki ima določen pomen; če
               tega ne razume, naj pogleda v slovar slovenskega knjižnega jezika.</p>
            </sp>
            <sp xml:id="SDT5-OZFIMP-Nujna-026-2010-08-26.sp17">

               <speaker>PODPREDSEDNIK MAG. RADOVAN ŽERJAV:</speaker>

               <p>Hvala lepa.</p>
               <p>Gospod Vizjak.</p>
            </sp>
            <sp xml:id="SDT5-OZFIMP-Nujna-026-2010-08-26.sp18">

               <speaker>MAG. ANDREJ VIZJAK:</speaker>

               <p>/Govori brez mikrofona./ Hvala lepa. Lepo pozdravljeni!</p>
               <p>Torej, težko je poslušati moraliziranje o smiselnosti oziroma koristi, ki jo je imela
               Slovenija s prevzemom evra in z vključitvijo tudi v ostale evropske integracije. In
               postavljati torej argument za sprejetje tega zakona in ne nazadnje tudi za sprejetje
               tega sklepa danes, češ, saj, pod vprašajem je evro, pod vprašajem je to naše
               poslanstvo znotraj Evropske unije, <stage type="mag"/>
               (nadaljevanje) .../Ni vključen./ trg Evropske unije in tako naprej. In se seveda
               sklicevati, češ, da namen, torej da ohranimo to opravičuje sredstvo. Torej, sredstvo,
               v tem konkretnem primeru tak nedosleden, po moji oceni, ustavno sporen zakon oziroma
               rešitev glede tega poroštva.</p>
               <p>Če kdo verjame, da je v Sloveniji evro kot naša nacionalna valuta in vseevropska
               valuta odložilo posledice gospodarske krize sem to sam, ker ..../Nerazumljivo./
               koliko pozitivnega in koliko težav bi imeli, če bi imeli neko lastno valuto,
               nestabilno lastno valuto v tako omejeni oziroma majhni ekonomiji kot je Slovenija
               glede ne nazadnje našo odprtost Unije. Posledice bi bile lahko še bistveno bolj
               usodne kot so že tako ali tako. Torej, mi smo s prevzemom evra ..../Nerazumljivo./
               evropski trg .../Nerazumljivo./ in prav je, da delimo kdaj in kdaj tudi neslavne
               posledice takšnih kriz, ki jih ima seveda tudi na ta enotni trg, na valuto in na
               nekatere članice, ki se lahko zelo malomarno obnašale do nekih razmeroma strogih
               finančnih pravil te združbe. Vse v redu in prav do tu. Tudi vse v redu in prav, da
               Slovenija pristopi v ta mehanizem. /Medsebojno pogovarjanje./ Gotovo je tudi
               vključitev Slovenije v ta mehanizem na mestu. Nimam nobenih težav s tem, vendar je to
               potrebno narediti na formalno korekten način. In tu mislim, da smo pa naredili
               prestop oziroma nekatere napačne storitve s sprejetjem tega zakona. Opozicija oziroma
               v Slovenski demokratski stranki smo predlagali v času sprejemanja tega zakona nek
               popravek, ki je sledil tudi tehtnim vsebinskim pomislekom Zakonodajno-pravne službe
               in je ciljal na to, da se s tem zakonom Slovenija načeloma vključi v ta mehanizem,
               vendar da se pa vsako posamično poroštvo, ki bi sledilo kot reševanje nekega
               parcialnega problema, ponovno opredeli in prediskutira v tem parlamentu in dodeli s
               poroštvenim zakonom, parcialnim zakonom. Mislim, da bi bilo s tem zadoščeno vsaj trem
               elementarnim, kako bi rekel, nekim elementarnim in nujnim predpogojem. Prvič je ta,
               da bi odgovorno opravljali tudi z izdajanjem poroštev v tej državi. Kajti, v tem
               trenutku bo parlament povsem izključen iz vpliva na posamična poroštva, ki jih bo ta
               agencija za račun držav in s tem tudi Slovenije dodeljevala tistim upravičencem.
               Parlament bo o tem obveščen post festum, o tem ne bo odločal. Gotovo bi bilo zaradi
               neke odgovornosti do upravljanja z javnimi financami prav, da bi o slehernem takšnem
               predlogu tudi ne nazadnje aktivnosti te asociacije, ki bo dodeljevala posamezne
               pomoči razpravljali tudi v tem parlamentu. Torej, iz naslova transparentnosti.</p>
               <p>Drug argument oziroma drug predpogoj, ki mislim, da bi bil zadoščen, če bi takrat
               prisluhnili opoziciji je ta, da bi verjetno se s tem razbremenili neke sence dvoma o
               neustavnosti teh rešitev, ki jih je nakazala Zakonodajno-pravna služba in nekateri
               strokovnjaki na katere se sklicuje mnenje Zakonodajno-pravne službe. <stage type="mag"/> (nadaljevanje) Jaz sem še vedno prepričan,
               spoštovani gospodje iz Ministrstva za finance, pa tudi iz koalicije, da je poroštvo
               posledica nekega posla in neke vrste zavarovanja tega posla. Mi danes nimamo posla.
               Mi imamo samo pristop k nekemu mehanizmu. Kaj bo pa ta mehanizem počel s temi
               poroštvi ne vemo še. Lahko bo, lahko ne bo, lahko bo toliko, lahko bo manj, lahko bo
               več. In mi dajemo neko poroštveno vsoto, pri čemer niti ne vemo komu. Vemo, da eni,
               recimo, izmed držav, za katere namene ne vemo, ker bo lahko od primera do primera to
               različna zadeva. Torej, tu ste trčili predlagatelji in podporniki tega zakona ne eno
               sivino. Sklicujete se, da ta zadeva ni neustavna. Nekateri mislijo in mislimo, da je
               z ustavnostjo in s tem zakaj se sme in na podlagi česa se sme dodeljevati poroštvo,
               da je problem. In tu pravim, da bi lahko brez problema šli korak v smeri tega mnenja
               in ne nazadnje tudi opozicije.</p>
               <p>Tretji problem, ki ste ga odprli in po katerem hodite vseskozi in vedno je pa ne
               nazadnje tudi neka politična dimenzija. Javne finance, sploh pa tako visoka poroštva
               kot so s tem zakonom opredeljena, bi le morala biti konsenz neke ne nazadnje tudi
               znatne politične večine v parlamentu. To s preglasovanjem tako na knap ni v redu. V
               Slovenski demokratski stranki smo se pri tem zakonu vzdržali, nismo ga podprli. To je
               pomemben signal. Pri tem zakonu je bilo narejenih kar nekaj problematičnih korakov.
               Popravka niste želi uzakoniti. Nihče mi še do sedaj ni znal povedati in utemeljeno
               razložiti zakaj so bili amandmaji koalicije oziroma zakaj so bili amandmaji opozicije
               oziroma Slovenske demokratske stranke, da bi o slehernem posameznem poslu odločali v
               parlamentu nesprejemljivi. Ne mi govoriti, da se ne da to na hitro narediti.
               Poglejte, tudi sedaj ste sklicali v času parlamentarnih počitnic to sejo. Nimam
               nobenih težav s tem. Parlament je odziven, če narava stvari terja to odzivnost in se
               da zelo hitro tudi čez parlament nekaj spraviti, kar je deležno večinske podpore.
               Zato se čudim nekemu omaloževanju predlogov, ki jih je dal tako gospod Černač, kot
               gospod Barovič in sploh tej proceduri, da se preveri ustavnost tega zakona in da se
               do takrat zadrži izvajanje tega zakona. Nekoliko me čudi tudi formalistično
               razmišljanje Zakonodajno-pravne službe, češ, da ne bodo ali nismo predlagatelji
               izkazali nekih utemeljenih razlogov, da bodo nastale nepopravljive posledice. Ne vem,
               če ne. Ne vem, če se ne odloča ravno na kakšni inštanci evropskih organov o nekem
               drugem mehanizmu, o neki drugi državi. In, ali ni na poti torej že neka nova
               obremenitev. Ne vem. Če kdo ve naj to pove. In dokler bo ta zadeva v veljavi je izven
               naših moči in izven parlamenta, da bo o tem odločal. Torej, to je nepredvidljivo,
               nejasno. Težko je reči, da tega ne bo. Težko pa je tudi reči, da to bo. Vendar je
               verjetnost, da se bo to zgodilo in da bodo nastale težko popravljive posledice večje
               od tistih, da ne bodo nastale. In če gledamo formalistično ni dokazov, da bodo in
               potem takšno mnenje. Nekdo v gospodarstvu ne bi tako delal. Nekdo, ki ima plačo
               zagarantirano in ve, da se lahko svet podre, pa bo še zmeraj na plači, seveda,
               takšnih mnenj ne bi podpisoval.</p>
               <p>Zavračanje tega, da bi le dobili oceno pristojnih organov, Ustavnega sodišča o tem,
               ali gre za <stage type="mag"/>(Nadaljevanje) ustavno ali
               neustavno materijo, pred začetkom izvajanja, je igranje z javnimi financami, in
               seveda bomo to v Slovenski demokratski stranki težko podprli.</p>
               <p>Še enkrat, streznite se malo! Dajte ob takih pomembnih temah, kot je dajanje poroštev
               države, sploh ko govorimo o milijardnih zneskih, potrebno tudi malo sodelovanja z
               opozicijo, potrebno je iskanje rešitev in ne na vrat na not zadolževati te države. Te
               dolge potencialne unovčitve poroštev bo moral nekdo plačati.</p>
               <p>Tu imamo, mimogrede, tudi poročilo o upravljanju z javnim dolgom Republike Slovenije,
               ki smo ga dobili od Vlade v začetku tega meseca. Ta dokument, spoštovani gospodje z
               Ministrstva za finance, je ponižujoč za parlament. Tu notri je cela kopica grafov,
               barvnih, ki so v slabi fotokopirni tehniki tudi nam razdeljeni. Jaz si iz tega ne
               znam čisto nič pomagati, ker ne znam prebrati, ker so linije, recimo, takšni grafi,
               ki so, pa tudi tisti, kjer so razne črte v različnih barvah, tega se iz takih
               črno-belih kopij enostavno ne da razbrati. In jaz si s takim dokumentom čisto nič ne
               morem pomagati. Govorimo pa o upravljanju z javnim dolgom Republike Slovenije za leto
               2009 in dobimo neko takšno zadevo. Zato, spoštovani predsednik, proceduralno
               predlagam, da se vsaj članom Odbora za finance, gospodarstvo, pa tudi Komisije za
               nadzor javnih financ, to razdeli v originalu, v brošuri, da bomo sploh znali oziroma
               mogli prebrati, razbrati iz nje podatke in to zadevo obravnavati, ker se mi zdi, da
               je obravnave vredna. Ko govorimo o javnem dolgu, je to zelo povezano z našo današnjo
               temo, ker rešitev zelo kljuva na nek javni dolg in posledice nekega dodatnega
               zadolževanja.</p>
               <p>Torej, namesto da bi, spoštovani kolegi iz koalicije, ko govorimo o javnem dolgu, pa
               tudi o poroštvih, imeli, kot so govorili pisci ustave, tresočo roko, se gre tu kot
               valjar čez mnenje Zakonodajno-pravne službe, čez predloge opozicije, samo zato, da se
               pač nekaj izglasuje, čeprav je sporno in problematično. Ne se čuditi vsem
               proceduralnim manevrom, ki jih bo opozicija delala, da se prepreči škoda, ki lahko
               zaradi takega načina obnašanja nastane državi.</p>
            </sp>
            <sp xml:id="SDT5-OZFIMP-Nujna-026-2010-08-26.sp19">

               <speaker>PODPREDSEDNIK MAG. RADOVAN ŽERJAV:</speaker>

               <p>Hvala lepa. Mislim, da je ta predlog zagotovo utemeljen, da dobimo poslanci ustrezno
               gradivo, iz katerega se da razbrati, kaj grafi pravzaprav pomenijo.</p>
               <p>Zdaj imamo nekaj možnosti. Lahko glasujemo o predlogu, ki je bil dan s strani gospoda
               Černača. Ampak glede na to, da smo pravzaprav z razpravo skoraj pri koncu, mislim, da
               je najbolj smiselno, da glasujemo o predlaganem sklepu in da zadevo zaključimo, ne pa
               da bi zadevo prekinjali ali kakorkoli prelagali; ne vem, če s tem kaj dosežemo ali
               pridobimo kakršnokoli dodano vrednost.</p>
               <p>Gospod Juri, ste želeli besedo?</p>
            </sp>
            <sp xml:id="SDT5-OZFIMP-Nujna-026-2010-08-26.sp20">

               <speaker>DR. LUKA JURI:</speaker>

               <p>Samo dodal bi, da se strinjam s predlogom gospoda Vizjaka, ampak prosim, da se to
               pošlje v elektronski obliki, v PD formatu, kar bo tudi bistveno bolj ekonomično.</p>
            </sp>
            <sp xml:id="SDT5-OZFIMP-Nujna-026-2010-08-26.sp21">

               <speaker>PODPREDSEDNIK MAG. RADOVAN ŽERJAV:</speaker>

               <p>Hvala za ta predlog.</p>
               <p>Bi želel še kdo razpravljati? Sicer bi predlagal, da glasujemo o predlaganem sklepu,
               torej, da se odbor strinja z mnenjem Zakonodajno-pravne službe o Predlogu za
               zadržanje izvrševanja Zakona o poroštvu Republike Slovenije za zagotavljanje finančne
               stabilnosti v evroobmočju z dne 18.8.2010 ter ji predlaga, da v skladu s Poslovnikom
               Državnega zbora pripravi odgovor Ustavnemu sodišču. Glasujemo. /Oglašanje v
               ozadju./... /Tehnične težave./ Še enkrat sklepamo. Nekaj ne deluje. Nič ni
               "blinkalo"?</p>
               <p>Še enkrat bom prebral sklep, da ne bo kakšnih dvomov, pa bomo potem še enkrat
               poskusili glasovati: <stage type="mag"/> (nadaljevanje) "Odbor
               se strinja z mnenjem Zakonodajno-pravne službe o predlogu za zadržanje izvrševanja
               Zakona o poroštvu Republike Slovenije za zagotavljanje finančne stabilnosti v
               evroobmočju z dne 18. 8. 2010 ter ji predlaga, da v skladu s Poslovnikom Državnega
               zbora pripravi odgovor Ustavnemu sodišču." Poskusimo še enkrat. Deluje? Začnemo z
               glasovanjem. Glasujemo.</p>
               <p>Kdo je za? (7 članov.) Je kdo proti? (5 članov.)</p>
               <p>Sklep je sprejet.</p>
               <p>S tem zaključujem 26. nujno sejo Odbora za finance in monetarno politiko. Hvala
               lepa.</p>
               <p>(Seja je bila končana 26. avgusta 2010 ob 10.04.)</p>
            </sp>
         </div>
      </body>
   </text>
</TEI>
