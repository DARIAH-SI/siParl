<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZOIP-Redna-004-2009-04-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">8DD9A3EFCC3CB794C125758B003FA7FE</idno>
               <idno type="custom" subtype="day">DEF086E46A6C0F0EC12575AC00315128</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=DEF086E46A6C0F0EC12575AC00315128</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZOIP-Redna-004-2009-04-17.OZOIP" n="004">
               <name>Redna</name>
               <date when="2009-04-17"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZOIP-Redna-004-2009-04-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZOIP-Redna-004-2009-04-17.OZOIP">
                        <orgName key="OZOIP">Odbor za okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OKOLJE IN PROSTOR</stage>
            <stage type="session">4. seja</stage>
            <stage type="date">(17. april 2009)</stage>
            <stage type="chairman">Sejo je vodila Breda Pečan, predsednica odbora.</stage>
            <stage type="time">Seja se je pričela ob 9.03 uri. </stage>


            <sp xml:id="SDT5-OZOIP-Redna-004-2009-04-17.sp1">

               <speaker>PREDSEDNICA BREDA PEČAN:</speaker>

               <p>... z malenkostno zamudo, ta čas bo kolega še pripravil stvari za projekcijo, ampak
               jaz bi najprej rada pozdravila vse. Najprej seveda naše goste. Hvala, da ste prišli.
               Moram reči, da žal nismo imeli dovolj velikega prostora na razpolago, nismo pa tudi
               ne pričakovali tako dobre udeležbe. Lepo pozdravljam ministra, gospoda Erjavca,
               gospod državnega sekretarja, gospoda Kusa, gospod generalnega direktorja Direktorata
               za okolje, gospoda Krajčiča, doktorje bom spustila, saj mislim, da ni tako pomembno,
               gospo Bernardo Podlipnik, direktorico Direktorata za evropske zadeve. Posebna čast
               nam je, da je danes kot nadomestni član odbora prisoten ... Izvolite gospod Jerovšek,
               kar vzemite si en prostor. Žal boste si morali en stol si primakniti. Tudi gospod
               predsednik Državnega zbora sicer, gospod Pavel Gantar, ki ga ta tema še posebej
               zanima in jaz mislim, da bo seja dobra in zanimiva. Silva ne zameri, ampak boš morala
               si stol nekje najti. Tako, da bi začela 4. redno sejo Državnega, pardon, Odbora za
               okolje in prostor Državnega zbora in sicer s temo, ki mislim, da je zelo aktualna. To
               je problematika upravljanja z vodami.</p>
               <p>Dnevni red, ki smo vam ga poslali je bil kot 1. točka, to kar sem že povedala,
               problematika upravljanja z vodami, vprašanje, 2. točka - vprašanja in pobude članov
               odbora in 3. - razno. Do včeraj do dvanajste ure nisem dobila predloga za spremembo
               dnevnega reda, zato je ta določen tak, kot ste ga sprejeli s sklicem odbora.</p>
               <p>Na sejo so bili za obravnavo 1. točke dnevnega reda - problematika upravljanja z
               vodami, vabljeni predstavniki iz Ministrstva za okolje in prostor, ki sem jih del že
               pozdravila, vseh seveda ne, ker bodo se oglašali še verjetno drugi, Agencije
               Republike Slovenije za okolje. Lep pozdrav tudi ministru za kmetijstvo, gozdarstvo in
               prehrano, gospodu Pogačniku in gospodu direktorju direktorata. Potem smo vabili
               Agencijo Republike Slovenije za okolje, Ministrstvo za kmetijstvo, gozdarstvo in
               prehrano, Upravo Republike Slovenije za zaščito in reševanje, Gospodarsko zbornico
               Republike Slovenije, Skupnost občin Slovenije, Združenje občin Slovenije, Svet za
               varstvo okolja Republike Slovenije, Okoljski center kot nevladno organizacijo,
               Manotero(?), to je slovensko fundacijo za trajnostni razvoj, Zvezo ekoloških gibanj
               Slovenije ter strokovnjakinje in strokovnjake, prof. dr. Marino Pintar, dr. Lidija
               Globelnik, prof. dr. Franca Štajmana, prof. dr. Mitja Abrilija, prof. dr. Matjaža
               Mikoša, upokojenega prof. dr. Mitja Rizmala in Mitjo Starca.</p>
               <p>Kot gradivo za razpravo ste z dopisom, dne 8. 4. prejeli pisno gradivo Ministrstva za
               okolje in prostor o problematiki z upravljanjem voda, dne 7. 4. Na mizo boste pa
               dobili okvirni predlog, če lahko tako rečemo, sklepov, ki jih predlagam v razpravo,
               tako da bomo imeli neko oporo tudi kasneje za odločanje. Mislim, da ni nič narobe, da
               jih je tako veliko. Sklepov je namreč kar 14. Vendar menim, da je problematika tako
               široka, da skoraj ni možno z manj sklepi oziroma odločitvami pokriti tako širokega
               področja.</p>
               <p>Zdaj pa bi predlagala, da predstavnik Ministrstva za okolje in prostor, verjetno
               minister gospod Karl Erjavec, na kratko <stage type="mag"/>
               (Nadaljevanje) predstavi predloženo gradivo.</p>
            </sp>
            <sp xml:id="SDT5-OZOIP-Redna-004-2009-04-17.sp2">

               <speaker>KARL VIKTOR ERJAVEC:</speaker>

               <p>Hvala gospa predsednica. Tudi iz moje strani ...</p>
            </sp>
            <sp xml:id="SDT5-OZOIP-Redna-004-2009-04-17.sp3">

               <speaker>PREDSEDNICA BREDA PEČAN:</speaker>

               <p>... Samo en trenutek. Opravičilo. Obveščena sem, da se je namesto Danijela Krivca, s
               pooblastilom udeležuje seje gospod Jožef Jerovšek, namesto Damjana Perneta, kot sem
               že povedala, dr. Pavel Gantar in namesto Milenka Zihrla, gospod Iztok Podkrižnik.
               Hvala lepa gospod minister, oprostite pa izvolite.</p>
            </sp>
            <sp xml:id="SDT5-OZOIP-Redna-004-2009-04-17.sp4">

               <speaker>KARL VIKTOR ERJAVEC:</speaker>

               <p>Hvala za besedo. Tudi iz moje strani poseben pozdrav vsem poslankam in poslancem in
               pa seveda tudi vsem gostom današnje seje Odbora za okolje, poseben pozdrav pa tudi
               predsedniku Državnega zbora.</p>
               <p>Današnja problematika, ki jo bomo obravnavali je izjemnega pomena, saj vemo, da je
               voda tisti naravni vir, ki odloča pravzaprav o naši nadaljnji usodi. Ni potrebno
               posebej poudarjati, da brez vode praktično ni življenja. Zato mi dovolite, da bom
               najprej na kratko opisal kakšna je zakonska ureditev na področju upravljanja voda,
               kakšni so naši cilji in pa tudi kakšni so programi ukrepov in zelo na kratko
               problematiko v zvezi z upravljanjem voda. Posebej bi se pa dotaknil tudi glede na to
               pa pozabil sem pozdraviti še mojega kolega, ministra za kmetijstvo, tudi problematike
               izvajanja vodovarstvenih režimov. Moram reči, da je ta problematika kar pereča in sem
               vesel, da se nam je na sejo pridružil tudi minister za kmetijstvo.</p>
               <p>Celovito vodno politiko ureja v Sloveniji zakon o vodah, zakon o varstvu okolja in
               seveda tudi vse direktive, ki so bile prenesene v slovenski pravni red in zakon o
               vodah naj bi uredil problematiko varstva voda in vodnih ekosistemov, problematiko
               pravic rabe voda ter plačilo za rabo in pa urejanje voda z namenom zmanjšanja
               škodljivega delovanja voda. Zakon seveda tudi postavlja osnovna načela in cilje. Gre
               zlasti za načelo solidarnosti, načelo, da naj onesnaževalec oziroma uporabnik plača
               ter načelo ekonomske učinkovitosti rabe vode.</p>
               <p>Cilji upravljanja z vodami je zlasti doseganje dobrega stanja voda. Naloge oziroma
               kaj pomenijo posamezni cilji na področju doseganja in ohranjanja dobrega stanja vseh
               voda? Pomeni zlasti preprečevanje onesnaževanja voda z nevarnimi snovmi, potem
               preprečevanje onesnaževanja voda iz kmetijskih virov, iz komunalnih odpadnih voda,
               varstvo površinskih in varstvo podzemnih voda, kot glavnega vodnega vira za pitje in
               seveda ohranjanje eko sistemov.</p>
               <p>Za doseganje ciljev upravljanja voda, zakon določa tudi pripravo programov ukrepov.
               Gre za izvajanje na eni strani administrativnih ukrepov. Tukaj zakon določa vodna
               soglasja, vodna dovoljenja in pa režime varstva vode. Naslednji ukrep je pa ukrep, ki
               se nanaša na tako imenovane gradbene ukrepe, ki so pa povezani zlasti s pogoji za
               gradnjo vodne infrastrukture. Za doseganje teh ciljev upravljanja voda imamo tudi
               poseben sklad za vode in v okviru tega tudi poseben program. Sklad za vode je bil
               ustanovljen z namenom zagotavljanja stalnih finančnih virov za izvajanje ukrepov in
               nalog za doseganje ciljev upravljanja voda.</p>
               <p>Na področju urejanja voda ugotavljamo, sedaj se že dotikam problematike <stage type="mag"/> (Nadaljevanje) na tem področju, pomanjkanje
               preventivnih ukrepov, potem okoljsko neustrezne tehnične rešite. Gre zlasti za toge
               betonske utrditve brežin, nasipavanje poplavnih območij, kanaliziranje vodotokov,
               potem problem je neustrezno varstvo naravni poplavnih območij, potem na področju rabe
               vode nespoštovanje okoljskih ciljev pri rabi voda. Tukaj zlasti so problematični
               prekomerni odvzemi. Potem tudi so pomanjkljive analize v zvezi s podnebnimi
               spremembami, kako vplivajo na stanje voda. Tukaj smo mnenja, da bo treba ta del
               ojačati. Vemo, da podnebne spremembe imajo svoje vplive na stanje voda. Ne bi govoril
               o tem kako se tudi v našem alpskem prostoru pač topi led in ledenik in tako
               dalje.</p>
               <p>Pomemben problem je, da se tudi na področju upravljanja za vodami soočamo tudi z
               nekaterimi problemi, ki so žal tudi strokovne narave, potem tudi organizacijske
               narave. Tukaj gre zlasti za naloge, ki so razdeljene po posameznih ministrstvih. Ni
               samo Ministrstvo za okolje tisto, ki pač pokriva področje voda, ampak imamo tudi na
               primer kmetijstvo, ki odigrava pomembno vlogo v smislu doseganja ustreznega stanja
               voda in seveda tako kot vsepovsod, tudi na tem področju imamo finančne težave.
               Proračunska sredstva so praviloma premajhna zato, da bi lahko uresničili vse te
               ukrepe. Zato tudi predlagam, da sklepe, ki so bili pripravljeni, da jih tudi odbor
               podpre, ker se mi zdi, da ti sklepi bodo tudi nam pomagali, da bomo lažje dosegli
               zastavljene cilje na področju varovanja vod.</p>
               <p>Rekel sem, da ena od pomembnih problematik v zvezi z upravljanjem z vodami je tudi
               izvajanje tako imenovanih vodovarstvenih režimov. Tukaj moram reči, da je Vlada
               sprejela 7 uredb in sicer za vodno telo vodonosnikov ljubljanskega polja, Selniške
               dobrave, Rušk(?), Vrbanskega(?) platoja, Limbuške dobrave in Dravskega polja, potem
               Dravsko-ptujskega polja, Apaškega polja, Ljubljanskega barja ter Rižane. Z zakonom o
               vodah iz leta 2002 je varovanje vodnih teles prišlo iz lokalne skupnosti na državno
               raven in tukaj gre za to, da se pač zagotovi ustrezno varstvo teh vodnih teles, ki
               naj omogočijo ustrezno javno oskrbo s pitno vodo. Moram reči, da znotraj teh
               vodovarstvenih območjih se določajo različne stopnje varovanja, ki pa so odvisne od
               stopnje ogroženosti vodonosnikov. Zato na najožjem vodovarstvenem območju veljajo
               najstrožji režimi varovanja vode in zaradi tega, pač imamo sedaj, ko to uveljavljamo
               tudi določene težave, ker velja najstrožji režim recimo rabe gnojnice, gnojevke ter
               drugih fitofarmacevtskih sredstev. Tako, da mislim, da je prav, da Odbor za okolje
               tudi odpre razpravo v zvezi s temi zadevami, zato, ker moram reči, da so težave
               zlasti s strani tistih kmetov, ki imajo pač svoje površine na takšnih območjih in
               moram reči, da nismo še uspeli sprejeti vseh potrebni podzakonskih aktov, da bi lahko
               tudi uredili ustrezno oškodovanje tistim kmetom, ki imajo pač te površine na teh
               področjih, kjer velja najstrožji režim varovanja virov pitne vode. Prepričan sem, da
               bo o tem povedal kaj več tudi minister za <stage type="mag"/>
               (Nadaljevanje) kmetijstvo. Toliko za uvod, da ne bom predolg, glede na to, da smo
               tudi prišli z močno strokovno zasedbo, bodo tudi strokovnjaki iz obeh ministrstev pač
               še kaj dodali v zvezi s problematiko upravljanja z vodami, zlasti pa tudi v zvezi s
               problematiko varovanja vodovarstvenih območij. Toliko zaenkrat gospa predsednica.</p>
            </sp>
            <sp xml:id="SDT5-OZOIP-Redna-004-2009-04-17.sp5">

               <speaker>PREDSEDNICA BREDA PEČAN:</speaker>

               <p>Hvala lepa. Gospod Jerovšek, prosim, proceduralno.</p>
            </sp>
            <sp xml:id="SDT5-OZOIP-Redna-004-2009-04-17.sp6">

               <speaker>JOŽEF JEROVŠEK:</speaker>

               <p>Hvala gospa predsednica. Gospa predsednica, na dnevnem redu je izjemno vprašanje in
               tema in tudi interes javnosti kaže, da se slovenska javnost zaveda te odgovornosti.
               Jaz pa ugotavljam, nadomestni poslanec, da je pa seja katastrofalno slabo
               pripravljena, da gre za zaničujoč odnos do tistih, ki so vabljeni, praktično se
               nimajo kam usesti. V tem Državnem zboru imamo tudi večje dvorane in tudi osnutek
               sklepov na tako pomembno temo, da pride na mizo, da ga ni pripravljen naprej, kaže na
               vaš podcenjujoč odnos do celotne teme in da si goste ne bi imeli vtis, da gre za
               zaničujoč odnos do njih, predlagam, da vodenje seje prevzame podpredsednik, ker to je
               nedopustno kako ste pripravili sejo. Hvala lepa.</p>
            </sp>
            <sp xml:id="SDT5-OZOIP-Redna-004-2009-04-17.sp7">

               <speaker>PREDSEDNICA BREDA PEČAN:</speaker>

               <p>Najlepša hvala za opozorilo gospod Jerovšek. Glede na to, da bi verjetno za
               objektivno oceno vodenje seje morali prositi gospe in gospode, ki so vabljeni na to
               sejo, objektivno je razlog zakaj smo v premajhnem prostoru. Pričakovali smo kar
               veliko gostov, ne pa seveda tako veliko. Toda drugega prostora na razpolago ni bilo
               in zaradi tega je danes pač seja na 212, namesto v velikem salonu, ali pa kar bi bilo
               še boljše, v veliki dvorani na Tomšičevi.</p>
               <p>Dovolite, da svoje politične, ne znam besede, ker pač za to besedo bi bilo treba malo
               premisliti pa pogledati v slovar tujk, bi vam rada povedala gospod Jerovšek, da za
               objektivno oceno načina vodenja seje bi morali prisotni gosti in tudi nekateri
               poslanci biti priča vodenju sej, ki jih vodite vi pa tiste seje, ki jih vodim jaz in
               šele potem bi lahko rekli katera seja je katastrofalno vodeno in zaradi tega seveda
               odločno zavračam, da bi prepustili vodenje te seje podpredsedniku, ki sicer bi
               zagotovo dobro vodil sejo, mislim pa, da ob mojem načinu vodenja seje ni nobenega
               problema. Sedaj pa bi predlagala ... Gospod Jerovšek, jaz sem povedala kakšen je
               razlog, da smo v premajhnem prostoru. Projekcija je omogočena, ljudje lahko vidijo
               tisto, kar bo Ministrstvo za okolje in prostor želelo pokazati in zdaj prosim, da s
               predstavitvijo gradiva nadaljujemo. Ali želi morda gospod dr. Krajčič kaj povedati
               ali kdo drug? Prosim, izvolite.</p>
            </sp>
            <sp xml:id="SDT5-OZOIP-Redna-004-2009-04-17.sp8">

               <speaker>GOSPA GRČAR:</speaker>

               <p>Hvala za besedo. Poleg tega, kar je že bilo povedano s strani ministra, ne bi želela
               ponavljati, zato bi se poskušala osredotočiti na tiste zadeve, ki še niso bile
               omenjene. Kot je bilo povedano, imamo sodobno zakonodajo, v katero je povzet vsa
               evropska vodna politika. Pri tem izvajanju pa imamo nekoliko težav. Namreč še vedno
               se v glavnem ukvarjamo z gašenjem požarov, namesto, da bi izbrali moči in se začeli
               ukvarjati s preventivno politiko. To se izboljšuje.</p>
               <p>Druga pomembna pomanjkljivost je tudi, da smo zelo počasni z <stage type="mag"/> (Nadaljevanje) ukrepi, ki pomenijo prilagajanje posledicam
               podnebnih sprememb na vode, govorimo o vodah. Nekoliko slabo nam pa nekako gre tudi
               integracija ciljev vodne politike v druge politike. Tu bi še posebej omenila tako
               šolsko, kot raziskovalno, prostorsko, kmetijsko in prometno politiko.</p>
               <p>Da ne bi bila predolga, še enkrat, kot je minister povedal, zakonodaja nam nekako
               določa pet glavnih cilje. Krovni cilj je doseganje in ohranjanje dobrega stanja vseh
               voda, naslednji zagotavljanja varstva kakovosti kopalnih voda, doseganje in
               ohranjanje dobrega stanja morskega okolja, zmanjševanje ogroženosti pred poplavami in
               zmanjševanje vpliva podvodnih sprememb na vode.</p>
               <p>Katere so pravzaprav te naloge, ki jih moramo za doseganje teh ciljev opraviti? Nalog
               je zelo veliko. Zato smo jih poskušali nekako strniti v tri sklope, ki so med seboj
               povezani. Povezujejo jih šestletna načrtovalska obdobja. Tako, da ko začnemo s ciklom
               načrtovanja, preidemo v program ukrepov, ga, ta program ukrepov, spremljamo njihove
               učinke in se ponovno vrnemo na začetek, kjer preverimo kako so ti ukrepi vplivali na
               dosego stanja.</p>
               <p>Pri načrtovanju bi opozorila, da imamo z zakonom o vodah štiri glavne načrtovalske
               procese. Nacionalni program voda, ki je bil sprejet v resolucijo v letu 2006, načrt
               upravljanja vodnih območij, ki ga pripravljamo, načrt za zmanjševanje poplavne
               ogroženosti, s katerim smo tudi na začetku in strategijo morskega okolja, s katerim
               smo pravzaprav pa v fazi prenosa v nacionalno zakonodajo. Od programa, od ukrepov, ki
               jih potrebujemo, imamo z zakonom o vodah, kakor tudi z zakonom o varstvu okolja že
               kar nekaj teh osnovnih ukrepov aktivnih, vendar bomo ravno s temi načrtovalskimi
               dokumenti pripravili še tako imenovane dopolnilne ukrepe, ki na podlagi
               identifikacije problemov za doseganje teh ciljev.</p>
               <p>Zakon o vodah je nekako za te načrtovalske procese določil dve vodni območji. To se
               pravi, naložil je, da ministrstvo pripravlja dva načrta upravljanja za obe vodni
               območji. Kot osnovno enoto, kjer je treba dosegati cilje dobrega stanja pa smo na
               podlagi strokovnih izhodišč določili tako imenovana vodna telesa. Določili smo 21
               vodnih teles podzemnih voda in 155 vodnih teles površinskih voda. Če samo opozorim
               oziroma poskušam na hitro obrazložiti kako je zakon, kako je zakon določil korake za
               doseganje dobrega stanja voda poleg osnovnih ukrepov, ki so že v izvajanju, bo načrt
               upravljanja vodnih območij na podlagi ocene stanja in opredeljenih ciljev opredelil
               tiste programe, tiste dopolnilne ukrepe, ki so še potrebni za to, da bo stanje tam,
               kjer je danes ugotovljeno slabo, doseženo kot <stage type="mag"/>
               (Nadaljevanje) dobro. Seveda vseh ciljev v prvem načrtovalskem obdobju ne bomo mogli
               doseči, zato zakon predvideva določene izjeme, vendar vsekakor bomo morali te cilje
               doseči v tretjem načrtovalskem ciklu, to se pravi do leta 2027. Izgleda daleč, ampak
               čas gre zelo, zelo hitro.</p>
               <p>Naslednji cilj, ki ga želimo predstaviti je zagotavljanje predpisane kakovosti
               kopalnih voda. Slovenija je določila tako imenovana območja kopalnih voda, kjer zdaj
               izvaja redni program monitoringa. Izvaja tudi predpisane ukrepe upravljanja s temi
               območji. Predvsem bi tu omenila ukrep zgodnjega obveščanja in opozarjanja javnosti o
               dogodkih, ki vplivajo na kakovost kopalnih voda in seveda posledično na podlagi
               rezultatov monitoringa iz kopalne sezone, mora ministrstvo opraviti in izvesti
               potrebne ukrepe, da se na tistih območjih, kjer se izkaže stanje kot nezadovoljivo,
               stanje popravi.</p>
               <p>Tretji cilj je zagotavljanje predpisane kakovosti morskega okolja. Tudi tukaj imamo
               rok za doseganje. Dogovorjen rok za doseganje ciljev je 2020. S tem, da moramo morsko
               strategijo, vključno s programi ukrepov pripraviti do najkasneje leta 2015, vmes pa
               nas čaka kar precej strokovnega dela zato, da določimo začetno oceno stanja, določimo
               kazalce tega stanja, določimo cilje, programe ukrepov in zagotovimo sredstva in vse
               ostale organizacijske instrumente za izvedbo ukrepov. V naslednjem ciklu seveda
               ponovno preverimo te učinke teh ukrepov in v naslednjem načrtovalskem ciklu moramo
               zadostiti, pripraviti dopolnilne ukrepe.</p>
               <p>Četrti cilj, zmanjševanje ogroženosti pred poplavami. Tudi tukaj nam na nek način
               pomaga poplavna direktiva, ki je bila sprejeta v letu 2007, ki ravno tako direktiva
               predvideva načrtovalski proces, ki pomeni začetno oceno stanja, določitev poplavno
               ogroženih območij, določitev cilja za posamezna poplavna območja in seveda pripravo
               in izvedbo ukrepov ter ponovno preveritev ali smo ukrepe pripravili tako, da imajo
               načrtovane učinke. V tabeli so opisani posamezni koraki, ki jih je treba pripraviti
               do leta 2015, ko bo pripravljen s strani ministrstva načrt in potrjen s strani
               Vlade.</p>
               <p>Trenutno smo v fazi prenosov v nacionalno zakonodajo in v fazi predhodne ocene
               poplavne ogroženosti. Ena od zadnjih nalog, ki izhaja iz dogovora držav članic,
               izhajajo priporočila iz bele knjige o prilagajanju podnebnim spremembam. Te <stage type="mag"/> (Nadaljevanje) bela knjiga priporoča državam, da
               v vseh nalogah upravljanja voda, upoštevajo pač tiste elemente, ki na njihovem
               teritorialnem območju kažejo vplive na vode in vodne ekosisteme, na razpoložljivost
               vodnih količin, za rabo ter na ogroženost zaradi ekstremnih pojavov, tako poplav in
               suš.</p>
               <p>Iz bele knjige tudi izhaja, da morajo vsi dokumente o katerih sem prej govorila, že v
               prvem načrtovalskem obdobju vsebovati določene prve indikatorje ali pa prve usmeritve
               kaj bo dotična država v bodoče za prilagajanje podnebnim spremembam pripravila.
               Seveda gre za integracijo to, kar bo nastalo v teh načrtovalskih dokumentih, mora
               biti integrirano tudi v nacionalno strategijo oziroma obratno.</p>
               <p>Na hitro bi povedala kje smo na začetku leta 2009. Za doseganje dobrega stanja voda
               se že izvajajo, kot je bilo rečeno, osnovni ukrepi. V pripravi pa je predlog prvega
               načrta in prvega programa dopolnilnih ukrepov. Varstvo kakovosti voda, določena so
               območja, zagotovljena je stalna informiranost javnosti in pripravlja se vsako leto
               skupno letno poročilo, ki ga posredujemo evropski komisiji, pripravljajo pa se tudi
               podlage za izvajanje nove kopalne direktive. Pri doseganju dobrega okoljskega stanja
               morskega okolja moram povedati, da monitoring kemijskega stanja je zaenkrat
               zadovoljiv, stanje morskih ekosistemov pa kaže na določeno slabšanje razmer, zato je
               potrebno pričeti s sistematičnim zbiranjem podatkov in z raziskovalnimi raziskavami
               in monitoringom stanja.</p>
               <p>Kje smo pri zmanjševanju poplavne ogroženosti? V pripravi je prva enovita, celovita
               ocena poplavne ogroženosti na podlagi opozorilne karte, ki je že sprejeta in je že na
               razpolago. V zaključni fazi načrtovanja pa so celovite rešitve najbolj ogroženih
               poplavnih območij, ki so bile predstavljene tudi v gradivu. Pri zmanjševanju vpliva
               podnebnih sprememb, kot sem povedala, se poskušamo na podlagi prepoznavnih
               indikatorjev postopno integrirati tudi te elemente v predstavljene cilje. Za boljše
               razumevanje pravzaprav, koliko od tega, kar zahtevajo dogovorjeni cilji v vodni
               politiki že izvajamo, bi predstavila predvsem te osnovne ukrepe varstev voda, ki so
               kot v skupini administrativnih ukrepov predvsem vodovarstveni režimi, režimi varstva
               kopalnih voda, režimi varstva ranljivih in občutljivih območij, režimi varstva vodnih
               in priobalnih zemljišč in kot aktiven instrument imamo tudi instrument
               okoljevarstvenega dovoljenja in vodnega soglasja. Kot aktiven osnovni ukrep se s
               precejšnjo intenziteto izvaja gradnja čistilnih naprav in kanalizacijskih sistemov,
               ki je v pristojnosti sicer lokalnih skupnosti, ampak je za doseganje teh ciljev, za
               katere se je zavezala država, izredno pomemben. Država pa skrbi za urejanje vodnih in
               priobalnih <stage type="mag"/> (Nadaljevanje) zemljišč zaradi
               izboljšanja ekološkega stanja voda. V zvezi z rabo voda je kot administrativni ukrep
               bila dogovorjena, pač je bil dogovorjen instrument vodnih pravic s seveda ciljem
               upoštevanju varstva voda ob rabi, dovoljevanje rabe vodnih in priobalnih zemljišč
               ravno tako s ciljem upoštevanjem varstva voda ter kot aktiven instrument izdaja
               vodnih soglasij ob vseh gradnjah, ki bi lahko vplivale na stanje voda. Gradbeni
               ukrepi, ki se zagotavljajo v povezavi z rabo voda je pač gradnja tiste
               infrastrukture, ki zagotavlja vodo za oskrbo prebivalcev s pitno vodo in pa seveda
               tiste infrastrukture, ki zagotavlja bogatenje z nizkimi pretoki.</p>
               <p>Ravno tako ukrepi, ki jih že izvajamo glede zmanjševanja ogroženosti pred poplavami
               so vodna soglasja, prepoved gradnje na priobalnih zemljiščih, to se pravi režim
               omejevanja gradnje na priobalnih zemljiščih ter pogoj in omejitve gradnje na
               poplavnih območjih, ki je relativno nov instrument. Gradbeni ukrepi, jih ne bi
               posebej omenjala.</p>
               <p>Aktualno problematiko na poti do ciljev zakona je tista problematika, na kateri bodo
               temeljili predlogi dopolnilnih ukrepov. Ne bi mogoče tukaj zaradi pomanjkanja časa
               omenjala vseh, ker so omenjeni tudi že v gradivu, ampak na podlagi prve ocene stanja
               za področje varstva voda, za področje urejanja voda in rabe voda, smo pač
               identificirali navedene problematike.</p>
               <p>Seveda za izvajanje vseh teh ciljev so potrebna sredstva. Poskušali smo pripraviti
               pregled tistih sredstev, ki prihajajo direktno iz proračuna prevračil na Republike
               Slovenije, vključno s skladom za vode in jih nekako primerjati s priporočilom OECD
               dokumentov, ki nekako priporočajo državam, da namenjajo za upravljanje z vodami,
               ampak za vse naloge upravljanja z vodami, tudi naloge v pristojnosti lokalnih
               skupnosti, 1% bruto družbenega proizvoda. Iz prikazanega grafa, kjer je vijoličasti
               delež sklada za vode, v modri pa delež proračunskih sredstev, je pravzaprav prikazan
               tudi %, relacija do družbenega proizvoda. Vidimo, da sredstva nekoliko naraščajo. Če
               bi ta sredstva pač analizirali, bi videli, da predvsem zaradi povečanih sredstev,
               zaradi sanacije poplav, ta osnovna sredstva pa nekako se gibajo v običajnih
               kriterijih.</p>
               <p>Za grafično razumevanje kaj je namen deklariranih ciljev smo pripravili nekaj
               fotografij, kjer smo želeli pokazati kaj pravzaprav je <stage type="mag"/> (Nadaljevanje) dobro stanje, kaj pa so problemi, ki na to dobro
               stanje zaradi neustreznega delovanja človeka vplivajo. To se pravi predvsem izpusti,
               gradbena dela, ki so neustrezna glede vodne ekologije, tudi vnos tujerodnih vrst in
               seveda rezultati so pogini, so vplivi na vodne ekosisteme. Tudi tukaj smo želeli
               pokazati kaj je pravzaprav želeno dobro stanje ali pa vsaj referenčno stanje in kaj
               so pravzaprav ukrepi, ki ta referenčna stanja onemogočajo.</p>
               <p>Želeli smo opozoriti na glavne vire onesnaženja tako podzemnih, kot površinskih voda
               in želeli smo opozoriti na tiste obremenitve, ki so najbolj pomembne, najbolj
               vprašljive oziroma najbolj potrebne naše pozornosti na samem morju.</p>
               <p>Če dovolite, samo še zaključne misli. To se pravi Slovenija ima sprejeto politiko
               upravljanja voda, vendar to politiko upravljanja voda bi morala tudi obravnavati
               tako, kot je zapisano. Hvala.</p>
            </sp>
            <sp xml:id="SDT5-OZOIP-Redna-004-2009-04-17.sp9">

               <speaker>PREDSEDNICA BREDA PEČAN:</speaker>

               <p>Hvala lepa gospa Grčar, kajne? Jaz mislim, da bi bilo koristno, če bi danes takoj na
               začetku slišali tudi mnenja in stališča Ministrstva za kmetijstvo in prosim dr.
               Pogačnika, če lahko prevzame besedo. Izvolite.</p>
            </sp>
            <sp xml:id="SDT5-OZOIP-Redna-004-2009-04-17.sp10">

               <speaker>DR. MILAN POGAČNIK:</speaker>

               <p>Hvala lepa gospa predsednica. Zahvaljujem, da je odbor nekako spoznal pomembnost te
               teme in nekako poskuša prispevati k razreševanju problematike na tem področju. Na to
               tudi, kot je bilo že opozorjeno, kaže zanimanje pa jaz mislim, da je vedno dobro, če
               je več zanimanja, kot, da ga ne bi bilo. Skratka vsi se soočamo s tem velikim
               vprašanjem kako čuvati čistost slovenskih voda. Vsak seveda s svojimi problemi, s
               svojimi vprašanji in pristojnostmi s svojega področja. Tako tudi Ministrstvo za
               kmetijstvo nekako aktivno sodeluje pri razreševanju teh vprašanj in takoj na začetku
               mandatov in gospoda Erjavca in mene, sva se nemudoma sestala z veliko številno ekipo
               in ugotovila, da imamo kar skoraj da 40 zaostalih nerešenih vprašanj, ki so
               vprašanja, ki jih lahko samo skupaj rešujemo in Ministrstvo za okolje in prostor in
               Ministrstvo za kmetijstvo. Eno izmed teh vprašanj je tudi vprašanje izvajanje zakona
               o vodah, ki je nedvomno prinesel ustrezno pravno podlago za izplačevanje nadomestil
               za izpad dohodkov iz kmetijskih dejavnosti na vodovarstvenih območjih, kar je seveda
               pač interesno področje Ministrstva za kmetijstvo. In 1. 1. 2009, ko je začela veljati
               uredba o posebnem režimu, smo se znašli pred zelo težavnim problemom za pridelovalce
               na vodovarstvenih območjih, še posebej na tem prvem območju, ki zajema 1.198
               hektarjev, skupaj pa je v Sloveniji na vseh treh območjih 41.434 hektarov kmetijskih
               površin, ki spadajo pod ta poseben režim brez priobalnega pasu, ki potem zajema še
               dodatnih 17.000 hektarjev. To pa pomeni ob 170.000 hektarjih, kolikor Slovenija ima
               njivskih površin, obdelovalnih površin, seveda izjemno veliko številko in ob tem bom
               še enkrat povedal, včeraj sem tudi že na Odboru za kmetijstvo in na Odboru za
               gospodarstvo, smo na repu Slovenije o količini obdelovalnih površin z revnimi 800
               kvadratnimi metri na prebivalca. Če samo še povem, da je povprečje v Evropi 2.500
               kvadratnih metrov obdelovalnih površin na prebivalca, potem seveda lahko sanjamo o
               nečemu, kar je za nas skoraj da nedosegljivo, <stage type="mag"/> (Nadaljevanje) tudi zaradi nekaterih naravnih možnosti, danosti,
               poleg tega pa tudi zaradi odnosa do kmetijske zemlje v minulih desetletjih, da ne bi
               kdo to vezal na kakšen mandat. To se je dogajalo več desetletij, ali pa, da ne rečem,
               stoletij, da smo počasi nekako prepuščali kmetijska zemljišča, manjvredna v
               zaraščanje, čez 40.000 hektarjev jih je in da smo tudi nekako mogoče premalo
               preudarno prepuščali kmetijska zemljišča za določene potrebne pa tudi mogoče manj
               potrebne pozidave. Torej imamo problem, ki je nastal skozi desetletja in se bojim, da
               ga bomo tudi desetletja naprej reševali. Je pa to problem vseh nas in nedvomno je v
               tem zelo pomembno tudi, ali bomo omogočili in koliko bomo omogočili pač kmetovanja na
               teh površinah. Vsi radi jemo dobro in zdravo hrano, da pa to hrano prideluje
               slovensko kmetijstvo in slovenski kmet, na to pa velikokrat pozabljamo in jaz mislim,
               da se moramo zavedati, da je kmetijstvo večnamensko. Tako pravi tudi skupna kmetijska
               politika in ta večnamenskost ne izpostavlja samo proizvodnost, temveč tudi varovanje
               okolja, ohranjanje poseljenosti, še posebej na področjih, ki so proizvodno manj
               učinkovita, to se pravi s področji z omejenimi dejavniki, kakor pravimo. Jaz sem
               vesel, da je ravno na prihodnjem zasedanju seveda kmetijskih ministrov ravno tem
               področjem namenjena posebna pozornost in mi bomo intenzivno, že vseskozi jaz tudi
               osebno to uveljavljam, to dejstvo, da je Slovenija kar v 85% pokrita s takimi
               površinami. Če prištejem k temu še Naturo, potem so seveda pogoji kmetovanja in
               gospodarjenja na teh področjih zelo, zelo zahtevna in novela zakona o vodah je seveda
               prinesla številne dobre reči, vendar pa, žal ni dorekla zadev in 1. 1. 2009 so se
               slovenski kmetovalci našli pred nekaterimi nerešljivimi problemi, še posebej na prvih
               vodovarstvenih območjih in zaradi tega je ministrstvo izvedlo, bi lahko rekel,
               številne študije kako bi pač presegli, skupaj seveda z Ministrstvom za okolje in
               prostor, mislim, da z njimi dobro sodelujemo in skušamo nekako reševati te probleme,
               sam ne moreš problemov, ki so se nabirali desetletja in ki so nas dobesedno 1. 1.
               2009 postavili pred dejstvo, kar tako čez noč .../Nerazumljivo./... Ljudje pa so
               zaradi tega prizadeti. Prizadeti so, razumete, in to je težava. Oni so onemogočeni
               pri svoji pridelavi in treba je nekaj nemudoma storiti. Zato sem še toliko bolj
               hvaležen, da danes to obravnavamo.</p>
               <p>Tudi slovensko kmetstvo ni tisto, ki bi onesnaževalo vode. Skratka skuša ravno tako
               zagotavljati zdrave in čiste vode, vendar jim moramo to omogočiti. Tako je recimo
               ministrstvo v okviru medresorskega projekta naročilo izdelavo študije modelni načrt
               preusmeritve in prestrukturiranje kmetijskih gospodarstev na najožjem vodovarstvenem
               območju, z upoštevanjem vodovarstvenih režimov. To izvaja pač kmetijsko-gozdarska
               Maribor. Potem v okviru programov razvoja podeželja smo omogočili številne
               investicijske podpore za prestrukturiranje in prilagajanje kmetijskih gospodarstev na
               teh področjih, potem izvaja se ukrep tudi pokritosti tal na vodovarstvenih območjih,
               za katera je mogoče pridobiti kmetijska-okoljska plačila. Skupaj s
               kmetijsko-gozdarsko zbornico se tudi izvajajo številne oblike strokovnega svetovanja
               in prilagajanja novim režimom kmetovanja na teh področjih. Tudi se skuša v okviru
               danih možnosti zagotavljati odkup zemljišč. Tudi sklad pravzaprav odkupuje zemljišča.
               Vendar morate vedeti, da za zemljišča so ocenjena po nižji vrednosti, ker so omejene
               uporabe zaradi VVO-ja. Tako, da pač prodajalci niso zadovoljni s ceno, katero pač
               ponuja sklad, ker se ne zavedajo tega, da so omejeni. In ob tem smo trčili takoj tudi
               še na en drug problem, da je recimo tudi zakon o skladu, treba nemudoma spremeniti,
               trenutno je končal koalicijsko usklajevanje in da je treba tudi nemudoma spremeniti
               odnos Slovencev pa sploh bi rekel Slovenije do kmetijskih zemljišč in zardi tega je
               ne glede na to, da to nima v normativni pripravi, se spreminja zakon o kmetijskih
               zemljiščih. Tam bomo skušali z nekaterimi ukrepi nekako povečati odgovornost
               lastnikov zemljišč, ki so lastniki zemljišč pa se za njih ne brigajo, za njih se ne
               skrbi in preprosto jih tudi niso pripravljeni oddajati v najem. Tudi s takimi
               sredstvi, da bo z odločbo inšpektorja potrebno zemljišča ali na njih kaj narediti, ne
               pa, da se tam, recimo, razraščajo invazivne rastline, ki onemogočajo pridelavo
               normalno tudi na sosednjih zemljiščih, temveč, da bo seveda tudi morali ta zemljišča
               oddati v najem, v določeno uporabo. Takrat<stage type="mag"/>
               (Nadaljevanje) bo seveda lahko v okviru sklada mogoče tudi zagotavljati nadomestna
               zemljišča za tiste, ki so prizadeti zaradi gospodarjenja na vodovarstvenih območjih.
               Jaz se popolnoma zavedam, da je treba spoštovati ukrepe, ki jih je prinesel zakon o
               vodah, temveč preprosto določenih kmetijšč ni na razpolago in kaj koristi kmetu, če
               imaš ti za njega zemljišče 50 kilometrov stran. Popolnoma nič. To so pač nerealne
               rešitve in zemljišč ni zato, ker so pozidana ali pa so zaraščena. Zato v okviru tudi
               programov razvoja podeželja in drugih programov, ki jih predlagamo zdaj v potrditev
               junija komisiji, pripravljamo številne ukrepe, s katerimi bi zmanjševali zaraščanje
               po celi Sloveniji. Na to smo pozabili. S področji, kjer ni donosa, kjer ni
               ekonomskega interesa, se ljudje ne marajo ukvarjati in zato je treba način neke
               ustrezne stimulacije storiti.</p>
               <p>Mi smo nekatere uspešne zadeve uredili. Recimo z mestom Ljubljano smo prenesli
               vodovarstveno območje v last mesta Ljubljane, to je Brest in tam bo pač mesto
               Ljubljana, zdaj skrbelo za ustrezne .../Nerazumljivo./... odškodnine. Vendar nedvomno
               je potrebno čim prej zagotoviti tisto, kar vsi pričakujemo in to je pač urediti
               uredbo, ki bo zagotavljala rente in nadomestila in tega ni in to je eno izmed
               ključnih zadev. Ne samo nadomeščanje zemljišč. Ne moreš ti nadomestiti zemljišča, če
               ga nimaš. To je logično vsakomur. Dobro bi bilo. Samo to ni pripravljeno. To
               onemogoča zakon o kmetijskih zemljiščih, da bi bilo kako posegel v spreminjanje
               uporabe, dokler ne bomo zakona spremenili. Tudi ta zakon prihaja v koalicijsko
               oziroma je v koalicijskem usklajevanju in mislim, da bi ga poslanci čim prej podprli.
               To se pravi nekaj je treba reči, a pa b, da bomo prišli do c-ja. Trenutno je nujni in
               hitri izhod samo renta. Mi smo tudi razmišljali z gospodom ministrom skupaj in z
               njegovimi in mojimi sodelavci, da bi odložili to zadevo, izvajanje, to je treba
               temeljito premisliti, vendar smo, to bo gospod minister bolje vedel, je pač težava na
               Službi Vlade za zakonodajo.</p>
               <p>Torej toliko o tem. Tako, da zelo radi bi kaj zamenjali, če bi imeli kaj zamenjati,
               da se razumemo in zelo radi bi kaj odkupili, če bi seveda lastniki prodali. Teh
               če-jev je pa pravzaprav veliko.</p>
               <p>Mogoče par besed še o pesticidih in vodah. Mi imamo dva ta ključna FFS-ja, ki
               predstavljata problem v vodi. To je atrazin, ki se ne uporablja več od leta 2003 in
               pa metalaklor, ki pa se uporablja v koruzi, vendar praviloma za tveganje zdravja, ta
               herbicid ni .../Nerazumljivo./.... Vendar vemo, na prvih vodovarstvenih območjih se
               pač tega ne sme uporabljati in to je to in zato pa moramo nekako način nadomestiti.
               Mi seveda smo tudi pridobili določena dodatna sredstva v okviru novih izzivov
               Evropske unije. 10,2 milijona in ena tretjina bo šla za širokopasovno
               telekomunikacije, katero Evropska unija zahteva zaradi boljšega prenosa informacij.
               Ostale dve tretjine bodo šle pa za nove izzive in ena izmed teh izzivov je tudi pač
               uvajanje novih metod kmetovanja na vodovarstvenih območjih. Samo ukrep je šele od
               letos, da se razumemo. Možno bo uporabljati v 2010.</p>
               <p>Glede nadomeščanja sem govoril. Potem rekel bi, da so ravno tako pomembni priobalni
               pasovi. Gre za tam nekje med 14 do 17.000 hektarjev zemljišč. Tudi tam je pač
               prepovedano uporabljati FFS-je in prepovedano uporabljati .../Nerazumljivo./... To je
               še dodaten problem. Tudi to moramo pravzaprav reševati in ti bodo od leta 2010
               obvezujoči za vse kmetovalce. Tako, da smo potem vprašanja, ki so še odprta, okvirna
               vodna direktiva in njene posledice za kmetijstvo, potem gre za namakanje in vodne
               pravice. Mi smo pravzaprav na tem področju veliko storili in nekako skušamo
               zagotavljati in tudi čisto konkretno zagotavljati sredstva in programe na področju
               vodovarstvenih območij. Do leta 2013 so nekako predvideni štirje veliki namakalni
               sistemi, izgradnja nova, to je Ormož, Velika Nedelja, to je 448 hektarjev, potem
               Goriščnica, Moškalnici(?) je 305 hektarjev, Kalce, Naklo, 140 hektarjev in Sevnica 85
               hektarjev. Pripravlja pa se tudi tehnološka <stage type="mag"/>
               (Nadaljevanje) posodobitev velikih namakalnih sistemov v Spodnji Savinjski dolini,
               kjer je 10 velikih namakalnih sistemov v skupni izmeri 2.821 hektarjev. To so pač
               vsebine, o katerih se v minulih letih preprosto niste pogovarjali in jaz menim, da je
               to zelo pomembno. Enako so pomembna zadrževalniki in vodna zajetja, recimo
               Vogeršček(?) je priprava projekta končno za sanacijo. To so velika sredstva in za MOP
               in za MKGP. Preprosto jih vseh še nimamo zbranih. So pa še nekatere druge vsebine.
               Recimo sprememba državnega prostorskega načrta, zagotavljanje poplavne varnosti v
               Spodnji Savinjski dolini in še bi lahko našteval. Skratka aktivnosti Ministrstva za
               kmetijstvo v sodelovanju, zelo dobro je sodelovalo. Z MOP-om je pravzaprav zdaj zelo
               veliko v teh zadnjih mesecih in mislim, da sem za teh 5 mesecev, ko sem minister, še
               preveč povedal. Hvala lepa.</p>
            </sp>
            <sp xml:id="SDT5-OZOIP-Redna-004-2009-04-17.sp11">

               <speaker>PREDSEDNICA BREDA PEČAN:</speaker>

               <p>Hvala lepa gospod minister. Gospod minister Erjavec bi rad neko repliko.</p>
            </sp>
            <sp xml:id="SDT5-OZOIP-Redna-004-2009-04-17.sp12">

               <speaker>KARL VIKTOR ERJAVEC:</speaker>

               <p>Jaz bi samo dopolnil to informacijo. Mislim, da je minister dokaj korektno tudi
               podal. Gre za to uredbo nadomestilih za zmanjšanje dohodka iz kmetijske dejavnosti.
               Ta uredba je predvidena na podlagi 79. člena zakona o vodah. Mi imamo to uredbo v
               delovnem programu in bo tudi letos sprejeta. Moram pa reči, da je ta uredba tudi
               tehnično dosti zahtevna in tudi, da se sredstva za ta nadomestila se bodo
               zagotavljale iz cene voda. To se pravi iz cene vode. Tako, da ta zadeva je zelo
               občutljiva. Moram pa reči kot minister za okolje, seveda mi moramo zagotoviti, da ne
               pride do ogrožanja vodnih virov, ker tukaj seveda lahko pride do velikih nevarnosti,
               bakteriološkega onesnaževanja zlasti zaradi uporabe gnojevke, gnojnice in tistih
               fitofarmacevtskih sredstev, ki niso dovoljena in mislim, da se vsi zavedamo kakšna
               katastrofa bi to pomenila, če bi se pač kakšen od teh vodnih virov, ki je zavarovan,
               tudi z uredbo na takšen način onesnažil. Zato pač tukaj ta skrb mora biti močna.</p>
               <p>Bi pa vseeno nekaj številk v zvezi s hektarji. Po naših podatkih je takih zemljišč,
               kmetijskih na tem najožjem vodovarstvenem območju 1.200 hektarjev in obsega 103
               kmetijskih gospodarstev .../Oglašanje iz klopi./... Ne. Zato, da ne bi izgledalo,
               zato, ker si navajal še vse ostale površine, da ne bi prišlo do zmešnjave, da je zdaj
               40% vseh kmetijskih zemljišč pod tem režimom. Gre za 1.198 hektarjev, za 103
               kmetijskih gospodarstev in za te moramo mi pač pripraviti to uredbo zato, ker
               dejansko je zmanjšan dohodek zaradi teh omejitev.</p>
               <p>Bi pa še pojasnil, mi smo iskali rešitev, da bi to uredbo preložili, to se pravi, da
               bi podaljšali rok za naslednje leto, vendar moram reči, da je bilo mnenje
               Zakonodajno-pravne službe, vladne, negativno, da tega ne moremo storiti, da to ne bi
               bilo v skladu z zakonitostjo. Zato je rešitev, ki jo mi pripravljamo v tej smeri, da
               bomo uredbo letos pripravili, bi pa začela veljati s 1. 1. 2009. Res pa je, da pač bo
               treba tudi zagotoviti sredstva. Ker sicer ne vidim kako bomo ta problem rešili. To
               govorim samo v smislu, preučujemo to možnost. Ta možnost še ni dokončno odločena, ker
               moramo vse vidike preučiti. Je pa ta problem pereč. Res pa je, da ga za letošnje
               leto, je tako leto mimo, kar se tiče gnojevke pa gnojnice pa tako dalje. Tako, da
               problem v tem trenutku ni več tako pereč, ker je sezona v bistvu že v teku.</p>
            </sp>
            <sp xml:id="SDT5-OZOIP-Redna-004-2009-04-17.sp13">

               <speaker>PREDSEDNICA BREDA PEČAN:</speaker>

               <p>Hvala lepa gospod minister. Jaz bom v skladu z načrtom vodenja seje predlagala
               najprej oziroma povprašala<stage type="mag"/> (Nadaljevanje)
               strokovnjakinji in strokovnjake, ki ste se odzvali vabilu, če želite dati kakršen
               koli pogled na to problematiko. S tem, da bi vas prosila eno stvar. Ne odpirajte tem,
               ki so zelo konkretne. Govorim o posamičnih projektih, o posamičnih načinih reševanja
               ali oskrbe z vodo, ali reševanja konkretnih poplavnih območij in tako naprej. To je
               tema, ki jo morajo pač reševati pristojna ministrstva in to v skladu tudi z
               arkuško(?) konvencijo in tako naprej, tako da mislim, da nima smisla, da današnjo
               sejo obremenjujemo z zelo podrobnimi primeri, ker bomo sicer ... Prostor imamo na
               razpolago samo do 13. ure, ja, boste takoj dobili besedo. Mimogrede, tudi poslanci se
               seveda lahko javite. S tem, da vam bom dala besedo za gosti, tako kot je pač
               običaj.</p>
               <p>Samo še en majhen sam komentar. Rada bi vas opozorila, poslanke in poslance na
               dejstvo, ki smo ga ravnokar slišali pa ne vem, če smo ga dobro razumeli. Zakon v 79.
               členu predvideva, da se nadomestilo za izgubljeni dohodek gospodarstvom, ki so na
               vodovarstvenih območjih, ki so namenjena pitni vodi, zajemanju pitne vode, ne
               govorimo zdaj o pribrežnih zemljiščih in vir teh sredstev, vir tega nadomestila je
               cena pitne vode in tukaj zdaj bomo verjetno pri enem od zadnjih sklepov morali tudi
               kakšno reči, ko govorimo o vodnem skladu in o tem zakonu tako, kot je rešen. Prosim
               gospa, če se lahko predstavite.</p>
            </sp>
            <sp xml:id="SDT5-OZOIP-Redna-004-2009-04-17.sp14">

               <speaker>DR. LIDIJA GLOBELNIK:</speaker>

               <p>Dober dan. Moje ime je Lidija Globelnik, prihajam iz Inštituta za vode Republike
               Slovenije, sem pa tukaj kot predsednica Društva vodarjev Slovenije, ki je lansko leto
               organiziralo posvet, strokovni posvet o stanju in perspektivah ravnanja z vodo v
               Sloveniji. Posvet je bil v Portorožu. Izsledki tega posveta so tukaj, tako da tisti,
               ki si želi, si lahko vzame kopijo zbornika.</p>
               <p>Jaz bi vam pa rada prebrala stališča oziroma zaključke posveta. Na posvetu o stanju
               in perspektivah ravnanja z vodo v Sloveniji smo ugotovili, da pomen vodnega in
               obvodnega prostora, to je ključno za barji, močvirji in poplavnim svetom ter
               poznavanje pomena podzemne vode pri varovanju okolja in gospodarjenju s prostorom v
               Sloveniji ni dobro. Potrebno je boljše poznavanje ekologije vodnega in obvodnega
               prostora ter strokoven interdisciplinarni pristop. Z vodnim in obvodnim prostorom
               moramo premišljeno gospodariti tako zaradi zaščite okolje nasploh, namreč z njim
               zmanjšujemo erozijo, ščitimo pred poplavami, zagotavljamo puferske vloge, ohranjamo
               gensko banko vodnih organizmov, zagotavljamo habitate za drstenje rib in drugih
               organizmov, kot zaradi produkcije obnovljivih virov hrane. Namreč pitna voda je
               hrana. Zagotavljamo pa s tem prostorom tudi zelo pomembne rekreacijske, duhovne in
               estetske potrebe sodobnega človeka.</p>
               <p>Torej kljub njegovem velikem pomenu, se vodni in obvodni prostor krči in drugače
               uničuje. Torej prej je bilo omenjeno kmetijsko zemljišče, jaz se obračam na vodna
               zemljišča in priobalna zemljišča. Še vedno prekinjamo namreč povezave med
               površinskimi in podzemnimi vodami, trajnost vodnih količin, zanesljivost kakovosti in
               občutek varnosti, da imamo vodo je odvisna od dobrih povezav med vodo na površini z
               vodo v tleh oziroma z vodo v vodonosnikih. Celovitih upravljavskih pristopov pri
               upravljanju s podzemno vodo, skupaj z upravljanjem površinske vode ne uveljavljamo
               tako, kot bi si želeli, saj nimamo dobrega pregleda nad rabo voda. Imamo namreč
               pregled nad podeljenimi pravicami, ne pa pregleda nad izvajanjem teh pravic. Še več.
               Nimamo vzpostavljenih mehanizmov za trajnostno rabo in varstvo vodnih zalog. Namreč
               še vedno utrjujemo brežine potokov in rek, jih reguliramo v gradnjah novih
               nakupovalnih in obrtno-poslovnih središčih ter ob gradnjah novih stanovanjskih
               kompleksov. S temi gradnjami tudi nedomišljeno preobremenjujemo obstoječe vodovodne
               in kanalizacijske sisteme. S temi gradnjami tudi povzročamo večanje pogostosti poplav
               in suš. Če pa v obvodnem prostoru želimo <stage type="mag"/>
               (Nadaljevanje) vzpostaviti javno rabo s pomočjo ustanovitve služnostne pravice ali
               vzpostavitve naravnega javnega vodnega dobra lokalne skupnosti, primer je bila
               Kamniška Bistrica in kolesarska pot ob Kamniški Bistrici, za katero se je delal
               lokacijskih načrt, srečujemo nepremostljive probleme. Namreč nimamo evidenc
               upravljavcev posameznih nepremičnin, ki so v zemljiški knjigi opredeljena kot javno
               dobro.</p>
               <p>Imamo pa tudi dobre prakse. Na posvetu v Portorožu smo ugotovili, da lahko s
               primernim postopkom izvedbe ekološke obnove degradiranih območij dosežemo dobro
               stanje voda in ugodno stanje habitatov in vrst tudi v območjih, ki so v trenutnem
               stanju povsem degradirana. Izkušnje kažejo, da je za uspešno izvedbo ekološke obnove
               treba imeti jasno določene in ne previsoke cilje. Največji problem pri ekoloških
               obnovah pa še vedno predstavlja prevelika vsebnost hranil, ki se iztekajo v vodna in
               obvodna območja iz okoliškega terena. Torej iz kmetijskih površin. Izkušnje v
               Sloveniji tudi kažejo, da je iz ekološke obnove namenjenih premalo denarnih sredstev.
               Enako je osveščenost prebivalstva o problemih v degradiranih območjih in možnosti
               ekološke obnove premajhna.</p>
               <p>Na posvetu smo imeli tudi strokovnjake iz področja sociologije in politologije in
               njihove ugotovitve so naslednje. Varovanje vode je v družbi dojeto kot pereč okoljski
               problem. Vendar so razlogi za slabo prakso med javnostmi spregledani. Opraviti imamo
               z dokaj značilnim samoslepilnim obrazcem javnomnenjskega dojemanja neprijetnih
               dejstev. To je nagnjenje k premoščanju ali celo prikrivanju vzročno-posledičnih
               razmerij in iskanje zunanjih, od nas neodvisnih vzrokov konkretnih problemov. To so
               klimatske spremembe recimo. Pozicija nemočne žrtve, v katero se javnosti postavljajo,
               se časovno ujema z erozijo zaupanja v strokovne inštitucije in sisteme, ki so še do
               nedavnega zagotavljali ontološko varnost. To je občutek zanesljivosti delovanja
               sodobnih družb na ravni vsakdanjega življenja. Nizka kredibilnost pa znižuje
               operativno sposobnost prav tistih institucij, ki naj bi ponudile konkretne praktične
               rešitve za blažitev in prilagajanje naraščajoči krizi vode. Tako se znižuje tudi
               operativne sposobnosti izvajalcev javne gospodarske službe urejanja voda. Med
               dvestopetdesetimi člani, ki jih ima Društvo vodarje Slovenije, večji del članov
               službuje v javnih službah urejanja voda. Izpostavljamo pet problemov.</p>
               <p>Prvič. Problem neujemanja obdobij v letu, ko so glasodajalci izvajanja vzdrževalnih
               del na vodah, dovoljujejo dela na vodah. Po zakonu o lovstvu se lahko dela izvajajo
               med avgustom in februarjem. So glasodajalci iz področja ribiškega gospodarjenja
               večinoma dovoljujejo posege v dotoke v obdobju od začetka julija do konca novembra.
               So glasodajalci iz področja naravovarstva, dovoljuje posege v času večinoma med
               sredino oktobra in sredino marca, ali do konca februarja, odvisno od sezone. Dela so
               torej teoretično možna le med sredino oktobra in konec novembra. To je šest tednov v
               letu. K sreči poznamo primere, ko so se ob ustrezni komunikaciji in jasnih ciljih
               izvajanja del, so glasodajalske službe uspešno uskladile.</p>
               <p>Drugi problem. Problem neusklajenosti med koncesijami, ki jih podeljuje Ministrstvo
               za okolje in prostor in Ministrstvo za kmetijstvo, gozdarstvo in prehrano na
               vodotokih. Namreč ni jasno v kolikšni meri, ob kakšnih primerih in kako se izvajalcem
               ribiškega gospodarjenja plačuje odškodnine ob izvajanju vzdrževalnih del na
               vodotokih. Sodelovanje med Ministrstvom za okolje in prostor in Ministrstvom za
               kmetijstvo, gozdarstvo in prehrano je šibko.</p>
               <p>Tretji problem. Neusklajena so naravovarstvenga in vodna soglasja za dela na vodah.
               Naravovarstveni pogoji velikokrat vsebujejo tudi strokovne rešitve, s katerimi se ne
               zagotavlja stabilnost brežin in ustreznih .../Nerazumljivo./... dna. Namreč
               nestabilnost brežin, ki je zaradi varstva narave sicer zelo zaželena in morem reči
               tudi zaradi varstva okolja, pomeni povečanje <stage type="mag"/>
               (Nadaljevanje) tveganja odvzema lastniških in upravljavskih pravic na priobalnih
               zemljiščih. Rešitev zagate torej ne more biti samo zakonodajalska ali strokovna,
               temveč politična.</p>
               <p>Četrti problem. Nejasne in nedorečene odgovornosti in pristojnosti izvajalcev javne
               gospodarske službe urejanja vodotokov tako pri upravljanju redne dejavnosti, kot pri
               izvajanju ukrepov ob povečanju ogroženosti zaradi poplav, plazov in zdrsov zemljišč
               zaradi vode. Tako ni rešen problem izdajanja pooblastil rečnim nadzornikom.
               Predlagamo, da dela na vodah izvajajo le podjetja in posamezniki z ustrezno letno
               potrjenimi licencami, ki vsebujejo tudi ustrezna pooblastila nadzora. Sklepi Društva
               vodarjev Slovenije v zvezi s politiko upravljanja z vodami v Sloveniji so naslednji.
               Društvo vodarjev Slovenije izraža veliko zaskrbljenost in nezadovoljstvo pri
               oblikovanju in izvajanju politike upravljanja in gospodarjenja z vodami. Sprašujemo
               se ali so politiki, strokovnjaki različnih strok in javnosti, pripravljeni stopiti v
               širok komunikacijskih proces in skozi njega oblikovati skupno interdisciplinarno
               osnovo politike do voda v Sloveniji, ki zahteva tudi razmislek in potem spremembo
               obstoječega komunikacijskega in odločevalskega sistema. Potrebujemo
               interdisciplinarni strokovni pogled na porečja v Sloveniji in interdisciplinarno
               komunikacijo, ki presega parcialni pogled posamezne stroke in omogoča skupno
               strokovno osnovo za oblikovanje sektorskih politik.</p>
               <p>Zato pozivamo, prvič, da je ravnanje z vodo in upravljanje na nivoju porečij in
               podporečij sistematično in dolgoročno naravnano. Prizadevati si moramo, da porečja
               postanejo prostorsko načrtovalska kategorija. Drugič. Pozivamo, da se izdela
               strategija upravljanja v vodami. Tretjič. Pozivamo, da prilagodimo organiziranost
               vodarskega sektorja potrebam učinkovitega medsektorskega povezovanja. Poudarjamo, da
               je treba upoštevati dosežene izkušnje, tradicijo, obstoječe znanje in socialni
               kapital, kar pomeni tudi zaupanje v lastno delo in znanje. Četrtič. Pozivamo, da
               krepimo vodarsko stroko in usposobljenost vseh drugih strok za komunikacijo z
               javnostjo. In petič. Da se spodbuja soodgovornost javnosti pri ravnanju z vodo.</p>
               <p>Zdaj bi pa rada samo dve informaciji vam dala, ker imam že besedo, da ne bom kasneje
               prosila zanjo. Torej poleg vodne direktive obstaja še veliko direktiv, za katere
               obstajajo redne poročevalske obveznosti v evropsko skupnost, na evropsko komisijo.
               Ena izmed njih so tudi kopalne vode, torej kopalna direktiva. Vsako leto država do
               31. decembra pošlje poročilo o stanju kopalnih voda in evropska komisija 1. junija
               vsako leto pripravi pregled stanja kopalnih voda v vseh državah članicah Evropske
               unije, izda publikacijo, skupno poročilo in priredi tiskovno konferenco. Letos bo ta
               konferenca 3. junija v Bruslju in rezultati za Slovenijo so pravzaprav zelo slabi.
               Namreč to poročilo smo pripravljali za komisijo na našem inštitutu in poznam
               rezultate. Slovenija ima 37 kopalnih vod. 18 ima sladkih vodah, rekah, jezerih in 19
               ob morju. Žal smo prvi v Evropi z najvišjim deležem kopalnih vod, ki imajo neustrezno
               okoljsko kakovost, torej ne dosegajo stanja kakovosti voda. 16% naših kopalnih voda
               ne dosega standardov kakovosti. Vse ostale države se gibljejo največ do 5%. Mi imamo
               16, kar bi rekla, jaz sem zelo razočarana. To je že drugo leto, ko nam stanje
               kopalnih voda drsi navzdol.</p>
               <p>Druga informacija je pa bolj informacijskega značaja, ki ima pa velik politični
               pomen. Evropska unija ima razvit vodni informacijski sistem, imenovan Vajst(?). Vsi
               podatki, ki jih države poročajo, se zbirajo v tem Vajst(?) sistemu in v okviru vodne
               direktive je država že poročala podatke, člen 3., 5. in 8., torej podatke vodnih
               območij, ki so bile prej prikazane na kartah. <stage type="mag"/>(nadaljevanje) Mi imamo to tudi uzakonjeno v pravilniku. Če sedaj odpremo
               vodni informacijski sistem vidimo, da nam je na območju obalnih voda, se pravi vodnih
               teles obalnega morja odvzet na sliki del, ki si ga prisvaja Hrvaška.</p>
            </sp>
            <sp xml:id="SDT5-OZOIP-Redna-004-2009-04-17.sp15">

               <speaker>PREDSEDNICA BREDA PEČAN:</speaker>

               <p>To bomo pustili Odboru za mednarodne zadeve.</p>
            </sp>
            <sp xml:id="SDT5-OZOIP-Redna-004-2009-04-17.sp16">

               <speaker>DR. LIDIJA GLOBELNIK:</speaker>

               <p>Jaz sem pripravila, bom rekla, informacijo za odbora. Bi prosila, da to informacijo
               pogleda in se odloči, ker pravzaprav gre prvič za potvarjanje in spremembo uradnih
               podatkov. Slovenija je država članica Evropske unije. Podatki so bili spremenjeni iz
               strani ne vem česa, ampak mislim, da to ni prav. Hvala lepa.</p>
            </sp>
            <sp xml:id="SDT5-OZOIP-Redna-004-2009-04-17.sp17">

               <speaker>PREDSEDNICA BREDA PEČAN:</speaker>

               <p>Hvala lepa. Predlagam vam, gospa Globelnik, da to zadnjo informacijo posredujete na
               Državni zbor in gospod predsednik jo bo usmeril tja, kamor je treba ali pa bomo mi,
               pa Ministrstvo za okolje in za zunanje zadeve. Hvala lepa. Gospod, dr. Rizmal se je
               javil, potem pa...</p>
            </sp>
            <sp xml:id="SDT5-OZOIP-Redna-004-2009-04-17.sp18">

               <speaker>DR. MITJA RIZMAL:</speaker>

               <p>Jaz bi želel nekaj kratkega povedati v zvezi s to aktualno problematiko kmetijstva,
               ki sta jo oba gospoda ministra omenila. Detajli(?) so, niso predmet te današnje
               razprave, vendar pa vsebinsko se mi zdi ključen problem, da se mora Slovenija
               vprašati o enem problemu. Slovenija rabi tako vodo, brez dvoma, ampak tudi hrano. To
               pa narekuje, ker smo pa majhna država, majhne površine smo relativno bogati na vodi.
               Mi smo bogata država na vodi, na kmetijstvu pa mnogo manj. Mislim, da nam to narekuje
               osnovni problem, s katerim se srečujemo. To je, da sedaj avtomatsko prinašamo
               evropske direktive iz nekega prostora, za katerega smo slišali, da ima 10 krat več
               kmetijskih površin na prebivalca kot pri nas, kar pomeni, da slepo kopiranje
               enostavno ni mogoče. Kar pomeni, če je več kmetijskih površin je možna ekstenzivno
               obnavljanje tudi teh površin kmetijske proizvodnje s stališča razdružljivih površin.
               Pri nas temu ni tako. To pa pomeni, da moramo ta problem zaščite vode intenzivirati.
               In tukaj se mi zdi, da je v sedanjih aktih premalo v tej smeri narejeno ali pa sploh
               v tej smeri ne razmišljamo. Postavljajo samo kmetijstvu zahteve, nobeden s
               .../Nerazumljivo./... je pa premalo, je pa povedano, kaj se pa da kljub temu z
               majhnimi stroški in kako se da večja varnost pitne vode zagotoviti. Ne bi več
               govoril, samo rekel bi, da imamo tudi mi nekaj spodbudnih primerov. Eden tak je
               politika, ki jo je stroka zavzela, rudarska stroka zavzela na področju Pomurja, kjer
               smo se zavestno umaknili iz plodnih(?) kmetijskih površin, to je žitnica Slovenije,
               na obmurski svet in iščemo ... oziroma sožitje z varstvom okolja na tem obvodnem
               svetu. Potem pa še nekaj takih primerov imamo, kjer smo uspešno postavili mejo med
               zaščito, ki jo mora izvajati kmetijstvo in na drugi strani zaščito pitne vode. Bolj v
               to je usmerjena ta razprava, da bi se omogočilo enkrat, neposreden kontakt s
               kmetijstvo in okoljem, da se te probleme, za katere imamo rešitve, nekateri
               strokovnjaki bolj kompletno predočili in razmisliti... To je vsekakor en akuten
               problem, ki zahteva manj intenzivnejšo obravnavo. Hvala lepa.</p>
            </sp>
            <sp xml:id="SDT5-OZOIP-Redna-004-2009-04-17.sp19">

               <speaker>PREDSEDNICA BREDA PEČAN:</speaker>

               <p>Gospod Mitja Brilly.</p>
            </sp>
            <sp xml:id="SDT5-OZOIP-Redna-004-2009-04-17.sp20">

               <speaker>PROF. DR. MITJA BRILLY:</speaker>

               <p>Prihajam iz katedre za splošno hidrotehniko s Fakultete za gradbeništvo in geodezijo.
               Ker sem tudi predsednik mednarodnega oziroma odbora za hidrološki program Slovenije
               pri UNESCO-u bi vas rad opozoril, da je bilo desetletja od leta 2005 do 2015
               izvršeno(?) za mednarodno desetletje voda za življenje Združenih narodov. In v skladu
               s to odločitvijo je odbor predlagal komisiji za UNESCO, da organiziramo odbor za
               proslavo in skrb za vode v Sloveniji. <stage type="mag"/>(nadaljevanje) Kot prvo manifestacijo smo predlagali, da se organizira
               kongres za vode v Sloveniji, na katerem bi v najširšem krogu, ne samo strokovnem,
               temveč tudi političnem obravnavali problematiko, o kateri je danes govora. Iniciativa
               bo s komisije za UNESCO šla, jaz upam naslednji teden k vam in k ministru Erjavcu, da
               bi potem skušali zadevo spraviti v tek.</p>
               <p>Če sem že pri besedi, nekaj mojih misli ste dobili skopirane tukaj na priloženem
               gradivu. Opozoril bi predvsem o problemu integracije vodarstva v druge politike. Če
               govorimo o kmetijstvu, kar je bilo ravno govora in o zaraščanju. Zaraščanje pomeni
               tudi manj vode, manj vode za namakanje, manj vode za hidroenergijo, manj proizvodnje
               hidroenergije in ne nazadnje, če hočete, recimo čisto konkretno, na reki Dragonji
               zaraščanje povzroča, da poleti je minimalni pretok enako nič. Reka presuši. Kar se ji
               v zgodovini, ko je bilo teh zemljišč zaraščenih z gozdom veliko manj ni dogajalo.</p>
               <p>Nadalje, če govorimo o poplavah. Kot poznamo vodogradbene ukrepe, po drugi strani
               poznamo tudi tako imenovano protipotresno gradnjo, poznamo tudi protipoplavno
               gradnjo. Samo mi v Sloveniji nimamo naslova, ki bi za to skrbel. Ogromno se da
               narediti že s strani samih lastnikov, da bi škode in problemi, ki jih poplave
               povzročajo bile mnogo, mnogo manjše.</p>
               <p>Ni bilo govora, nekaj se moramo zavedati, direktiva o politiki do voda Evropske
               skupnosti bo imela strošek reda velikosti za Slovenijo tam nekje od ene do dveh
               milijard evrov. Gre za vrednost od ene tretjine do polovice našega avtocestnega
               programa, ki ga bo potrebno na nek način realizirati. Sredstva so ogromna. Enako
               velja tudi za druge države in mislim, da roki, ki so v direktivi zastavljeni, niti v
               najrazvitejših državah Evropske skupnosti ne bodo doseženi. Drugo, kar je problem, to
               je, da so izvedbe projektov na vodah sorazmerno dolgi. In pogosto presegajo mandatna
               obdobja, tako da pri izvajanju prihaja do tega, da ena politična opcija, ki zaseda
               ministrstvo prepusti drugi izvedbo projekta, ki potem zastane in dejansko se roki
               podaljšujejo. Dejstvo pa je enostavno, da za izkoriščanje kohezijskih evropskih
               skladov nimamo veliko časa na voljo in bi tukaj morali zadeve čim bolj intenzivirati,
               če govorimo sploh tudi o sami direktivi, bi osebno predlagal, da še preden so načrti
               narejeni se pripravijo predlogi, da se najbolj pereči problemi začnejo reševati in
               gredo v projektivno fazo, zato, da bi lahko roke ujeli in prišli do dodatnih
               sredstev.</p>
               <p>Nadalje bi še nekaj besed rekel, glede, da prihajam s fakultete, o šolanju kadrov. Bi
               izkoristil priložnost tudi, da se zahvalim gospodu Pavlu Gantarju, zadnje čase
               njegovega ministrovanja nam je uspelo na fakulteti organizirati študij vodarstva in
               komunalnega inženirstva, ki je v zadnjih petih letih sproduciral nekje več kot 100
               diplomiranih inženirjev s področja vodarstva, tako da če govorimo o neki kadrovski
               problematiki je kadrov v tem trenutku za reševanje te problematike jaz mislim dovolj.
               Hvala lepa.</p>
            </sp>
            <sp xml:id="SDT5-OZOIP-Redna-004-2009-04-17.sp21">

               <speaker>PREDSEDNICA BREDA PEČAN:</speaker>

               <p>Hvala lepa. Jaz se opravičujem ostalim prijavljenim, ampak bi dala dr. Gantarju zdaj
               besedo, ker mora potem za nekaj časa oditi, potem pa ste na vrsti vi gospod, pa gospa
               Pintarjeva, pa gospod Lipič in potem gospod Lobnik.</p>
            </sp>
            <sp xml:id="SDT5-OZOIP-Redna-004-2009-04-17.sp22">

               <speaker>DR. PAVEL GANTAR:</speaker>

               <p>Hvala lepa gospa predsednica za to privilegirano obravnavo. Res po 11. uri bom moral
               oditi. Jaz bi najprej rekel to, da ta velika udeležba kaže, da smo vsi žejni razprave
               o vodah. In da je ta razprava nekako visela v zraku in me prav veseli in čestitam
               odboru in vam gospa predsednica, da je do te razprave prišlo. In mogoče bo prišlo še
               do kakšne razprave. Jaz bi najprej izpostavil predvsem stvari, o katerih mogoče se
               vsi ne bomo strinjali. <stage type="mag"/>(nadaljevanje) Govorim
               kot poslanec Državnega zbora in ne v svoji siceršnji funkciji ali pa tudi kot človek,
               ki verjame, da nekoliko pozna problematiko voda. Prva stvar je, da mislim za razliko
               od nekaterih, da Slovenija vodne politike nima. Da nima dokumenta, ki bi se lahko
               imenovala politika do voda ali vodna politika. Tako kot to opredeljuje, kaj je
               politika recimo politološka znanost ali politologija. Direktive, razen, če ni
               direktiva o vodni politiki, zakoni direktive, predpisi, načrti niso politika, ampak
               to so, za kar se imajo in se tako tudi imenujejo. V tem smislu Slovenija ima edino,
               kar je približno podobno politiko je podpoglavje o nacionalnem programu upravljanja
               voda, ki je podpoglavje resolucije nacionalnega programa varstva okolja. Že samo to,
               na nek način, kot sem že večkrat rekel opozarja na nek podrejen status voda v tem
               segmentu. Druga zadeva, jaz se strinjam s tistimi, z ugotovitvami, ki je dovolj
               splošna, da je Slovenija bogata z vodami in da ima to bogastvo več obrazov, da imamo
               v tem bogastvu tudi območje pomanjkanja in da se pritisk na vode stopnjuje. Po mojem
               mnenju so problemi v zvezi z vodami danes predvsem naslednji. Kot sem že omenil
               stopnjevanja pritiska na vode. Večja poraba, to je bilo v obdobju gospodarske rasti,
               ne verjamem, da bo manjša gospodarska rast ali negativna rast te pritiske zmanjšala,
               kvečjemu racionalizacije sredstev, ki se lahko negativno odrazijo na vodah, da se
               onesnaževanje voda nadaljuje, kar je bilo prej tudi poudarjeno. Da so določeni ukrepi
               bili dobri in pozitivni na področju točkovnega onesnaževanja, da je razpršenost
               onesnaževanja podzemnih voda še vedno problem, da se pojavljajo, kot smo že videli
               konflikti v zvezo z različno rabo voda, za kmetijstvo, energetiko, ribištvo,
               gospodarsko rabo proda in da se soočamo z veliko in nenadzorovano rabo naplavin in
               proda, nenadzorovanim posegi vodno telo in preobrežna zemljišča. Drug problem, ki ga
               vidim je neustrezna organizacija upravljanja in gospodarjenja z vodami, določene
               predloge ali ideje bom povedal pozneje. Danes imamo celovit zakon o vodah, pa
               vendarle kup pomembnih rešitev, ki se nanašajo na vode so v drugih zakonih, v
               ribištvu, kmetijstvu in tako naprej. Tretja zadeva, ki jo opažamo je, pomanjkanje
               vlaganj v javno vodno infrastrukturo. Se pravi v infrastrukturo, ki na sonaraven, na
               .../Nerazumljivo./... način zagotovi ustrezno vzdrževanje in ohranjanje vodnih
               režimov, za katere so seveda v vodni politiki in drugih načrtih o vodi oziroma vodnih
               območjih dogovorimo. Teh vlaganj ni, bolj so to izsiljena(?) vlaganja na osnovi
               sanacij po poplavah in podobnih zadevah. In iz tega izhaja tudi neustrezna vloga
               vodnega sklada, kjer je po mojem mnenju ta vodni sklad, bi moral biti namenjen samo
               za financiranje investicij v javno vodno gospodarsko infrastrukturo. Ne pa v
               infrastrukturo posebnih rab; naj bo za energetiko, za .../Nerazumljivo./... kot so
               ceste, mostovi in tako naprej, tukaj bi ta vloga sklada morala biti, jo ne bi smelo
               biti oziroma bi morala biti res omejena na neke stvari, ki niso povezane s to
               infrastrukturo. Zato je po mojem mnenju, poleg tega je treba čim prej pripraviti
               upravljavske načrte vodnih območij, računam, da bo rok vsaj približno spoštovan, da
               poleg tega je treba čim prej tudi zagotoviti načela soudeležbe, .../Nerazumljivo./...
               opozarjam to, kar je tudi v predlogu sklepov, da bi morale biti vodne konference že
               tako rekoč ustanovljene. To sem že večkrat opozarjam in pričakujem, da bo to tudi
               storjeno, kajti prave vodne politike in upravljanje z vodami brez teh konferenc ni
               možno oziroma se bodo konflikti zaostrovali.</p>
               <p>Jaz osebno se zavzemam, mislim, da sem tukaj manjšinski za to, da bi na osnovi teh
               načrtov vodnih območij pripravili posebni nacionalni program izgradnje javne vodne
               infrastrukture. <stage type="mag"/> (Nadaljevanje) Podobno, če
               hočete, kot je program bil izgradnje avtocest ali bo zdaj železnic ali kaj podobnega
               in da bi to morali vsaj narediti, zasnovati do leta 2020. Ni treba, da se vse zgradi
               v enem letu, niti ne v treh, štirih letih. Treba pa je vedeti, da je nek program, da
               je nek projekt, da so ne neke prioritete in da bo nekaj v nekem določenem obdobju
               tudi narejeno. Mislim, da bi oba načrta omogočila hkratno po mojem, pripravo tudi
               takšnega nacionalnega programa. Ne bom govoril o kakovosti, ker o tem bo mogoče
               govoril kdo drug.</p>
               <p>Rad bi še rekel to, da je po mojem mnenju res treba reorganizirati institucionalno
               ureditev upravljanja voda. Sam menim, to, kar je bilo že večkrat rečeno, ni to moja
               ideja, mislim, da tu zagovarja nekaj ljudi, da nimamo prave piramide upravljanja na
               področju vodarstva, vodnega gospodarstva oziroma upravljanja z vodami. Sam menim, da
               je v ministrstvu, ki je odgovorno za oblikovanje politik, seveda sprejemajo jih Vlada
               ali Državni zbor, kakor koli, da bi moral sektor za vode postati za eno stopnjo višji
               in da bi morali pravzaprav ustanoviti direktorat za vode. Da bi ta stopnja morala iti
               gor, da potem seveda od te piramide navzdol, gre potem upravljanje z vodami na
               .../Nerazumljivo./..., konkretno upravljanje, skrb za gradnjo, vzdrževanje
               javne-vodne infrastrukture in vse tisti upravni segment dovoljenja koncesije in
               podobno. S pomembno vlogo v tem prirejenem smislu seveda, mora imeti inštitut za
               vode. Tu je nek napredek bil jaz mislim storjen s to novo vlogo inštitutu za vode in
               potem seveda ta razvejana struktura izvajalcev, občin, uporabnikov, da soodločanje in
               tako naprej.</p>
               <p>Okoli klimatskih sprememb bi rekel prav to, da je treba to politiko, o tem smo imeli
               enkrat v parlamentu razpravo, zato o tem ne bi govoril. Zanesljivo se spreminjajo
               hidrološki režimi. Se, že nekaj časa. Verjetno še prej so spreminjali, preden smo
               govorili o podnebnih spremembah v širšem obsegu in če res .../Nerazumljivo./... kot
               gre, da se zmanjšujejo povprečni pretoki voda, hkrati pa povečuje razlika med
               najnižjimi in najvišjimi pretoki, potem je jasno, da mora biti politika usmerjena v
               zagotavljanje nekega bolj primernega režima in tudi zagotavljanje voda za druge
               potrebe. Jaz sem prebral resolucijo oziroma dokument, ki ga je Ministrstvo za
               kmetijstvo pripravilo na temo podnebnih sprememb. Mislim, da je to resolucija, ali
               kakor koli se imenuje, strategija. Je zelo všečen dokument, z veseljem sem ga
               prebral, dobro je pripravljen, ima, veliko vlogo posveča pravzaprav namakanju in tu
               je brez računa. To je račun brez krčmarja. Te vode na katero računa ta resolucija,
               preprosto po mojem vedenju zdaj ni. Zdaj v obsegu, kot bi morala biti. Zato je seveda
               ključen dokument v teh zgodbi dejansko definiranje teh ciljev, kaj narediti s tem
               našim vodnim bogastvom, ki je lahko bogastvo z navednicami ali pa brez in šele potem
               lahko govorimo o tem koliko bomo dali za to, koliko za drugo in tako naprej, da se ne
               bi na koncu brez tega znašli v tako imenovanih .../Nerazumljivo./... kot rečemo
               oziroma trgovini med vodo, kvalitetno vodo oziroma podtalno vodo v tem primeru pa
               tudi površinsko na eni strani in če hočete koruze na drugi, ali s svinjskimi
               polovicami na drugi strani. Mislim, da rabimo in eno in drugo in mislim, da ta
               konflikt ni potreben in mislim, da se mu lahko izognemo s pravo in odgovorno
               politiko, zato pa rabimo protiukrepi kot so. Jaz sam bi, če smem predsednica, ker sem
               že dolg, k sklepom rekel naslednje. Da bi pri teh sklepih, nisem imel časa, da bi
               predlagal amandmaje, pri teh sklepih bi uvodoma bilo dobro, da bi rekli, da je voda
               eden najbolj pomembnih naravnih virov s katerim razpolagamo. Da je to naše stališče,
               tega odbora, če hočete Državnega zbora, da vodo jemljemo tako resno in je postavljena
               na takšen piedestal, če hočete.</p>
               <p>Da imamo po količini, čeprav neenakomerno in tudi po kvaliteti, še razmeroma dobrem
               sprejemljivem stanju, vendar je podvržen pritiskom, ki jo lahko v kratkem času
               degenerira. Kdaj je ta naša kooperativna prednost tudi v ekonomskem pogledu, ne samo
               iz vidika ekologije in tako naprej in da moramo postaviti to politiko na te osnove,
               pri sklepih bi pa jih <stage type="mag"/> (Nadaljevanje) jaz
               strukturiral na to, na neke strateške cilje, na problem organizacije upravljanja z
               vodami in potem tudi konkretne predloge. Jaz ne vem koliko je to smiselno. Zdaj bom
               dal en predlog, ki je čisto, ki ga ni treba jemati kot, ne vem, ne bom zahteval
               nobenega ... Mogoče bi bilo smiselno, gospa predsednica, da bi danes vse te razprave
               zbrali, te ideje, da bi oblikovali eno skupino, vas, poslancev in strokovnjakov, da
               bi narediti te sklepe in sklepe mogoče sprejeli na naslednji seji odbora. Ker nismo
               zavezani, da te sklepe danes oblikuje, da jih danes pošljete ne vem komu in tako
               naprej in je prav, da so naslovi te razprave, ki bo gotovo bogata, se ti sklepi lahko
               skompaktirajo, da imajo težo in pomen in se potem sprejmejo na naslednji seji odbora.
               To je neobvezno, predlog, s tem bi pa tudi končal. Hvala lepa.</p>
            </sp>
            <sp xml:id="SDT5-OZOIP-Redna-004-2009-04-17.sp23">

               <speaker>PREDSEDNICA BREDA PEČAN:</speaker>

               <p>Hvala lepa. Gospod dr. Gantar, kolikor sem videla, imajo vseeno napisano nekaj v
               zvezi s tistimi, tiste pripombe. Vas prosim, če nam lahko daste. Vašo sugestijo glede
               sprejemanja sklepov sprejemam in ni noben problem, da ne bi morda do naslednje seje,
               ko bomo sicer obravnavali neko drugo tematiko, skupaj oblikovali sklepe, se pravi, da
               bi v bistvu sejo prekinili, ker vemo, da seje kar zaključiti brez sklepov ne moremo
               in bi zato pred obravnavo sklepov in bi maja meseca, ko bomo imeli, gospod minister
               Erjavec ve kaj nas še čaka zdaj za maja meseca, namreč prašni delci in bi takrat pred
               to sejo o prašnih delcih imeli zaključek te seje, ko bi predhodno se dogovorili kako
               oblikovati sklepe in vabim tiste, ki ste zainteresirani, da preide pomagati
               oblikovati te sklepe. Zdaj pa prosim gospoda, če se lahko preselite za minuto k
               mikrofonu, tako da boste lahko povedali svoje predloge. Pa predstavite se, vas
               prosim. Izvolite.</p>
            </sp>
            <sp xml:id="SDT5-OZOIP-Redna-004-2009-04-17.sp24">

               <speaker>IGOR HRVATIČ:</speaker>

               <p>Hvala lepa gospa predsednica. Igor Hrvatič, Kmetijsko-gozdarka zbornica Slovenije.
               Jaz se vam najprej zahvaljujem, da ste nam naknadno omogočili udeležbo in pa tudi
               sodelovanje na današnji seji. Pri nas Kmetijsko-gozdarski zbornici se s problematiko
               vodovarstvenih območij kar intenzivno ukvarjamo. Problemi, ki izhajajo iz tega
               naslova, predvsem iz naslova naših članov, so po naši oceni zelo veliki in iz tega
               razloga pravzaprav smo bili v začetku, ko smo dejansko videli to gradivo, malo
               presenečeni, da to področje ni omenjeno. Se pa zahvaljujem ministru Erjavcu, da je v
               svoji uvodni predstavitvi izpostavil to problematiko.</p>
               <p>Namreč upoštevati je potrebno, da je kmetijstvo pomemben deležnik pri upravljanju z
               vodami in izvajanju vodovarstvenih režimov in da se v zvezi s tem odpirajo nekateri
               zelo resni problemi. Na Kmetijsko-gozdarski zbornici Slovenije podpiramo izvajanje
               vodovarstvenih režimov oziroma ukrepe za varstvo vodonosnikov, ki so namenjeni za
               javno oskrbo s pitno vodo, vendar pa je potrebno pred pričetkom izvajanja ukrepov
               pripraviti ustrezne podzakonske akte in zagotoviti določena prehodna obdobja za
               izvajanje vseh teh ukrepov.</p>
               <p>Namreč v nasprotnem primeru bodo omejitve, ki izhajajo iz zakonodaje in prinašajo
               dodatne zahteve na teh območjih, marsikje onemogočile nadaljnje kmetovanje in s tem
               preživetje tistih, ki kmetujejo na teh območjih. V zakonu o spremembah in dopolnitvah
               zakona o vodah je v 35. členu navedeno, da mora kmetu, ki ima zaradi prilagodite
               ukrepom vodovarstvenega režima zmanjšan dohodek iz kmetijske dejavnosti upravljavec z
               vodnimi zemljišči zagotoviti nadomestna zemljišča oziroma, če teh nadomestnih
               zemljišč ni, zagotoviti nadomestilo za zmanjšan dohodek iz kmetijske dejavnosti in
               da, seveda mora Vlada določiti vrsto ukrepov, za katera se izplača nadomestila, način
               izplačevanja in pa seveda tudi merila za izračun nadomestil. V praksi na terenu,
               lahko rečem, da se v zvezi s tem odpirajo naslednji problemi, ki bi jih mogoče
               naštel. Najbolj poglavitne. </p>
               <p>Namreč večina kmetov s površinami na prvovodovarstvenem območju želi še naprej
               kmetovati in zato dobiti ustrezna nadomestna zemljišča, ki pa jih na razpolago. Vlada
               Republike Slovenije še vedno ni pripravila seznam ukrepov za katere se izplačujejo
               nadomestila, načina izplačevanja in meril za izračun višine nadomestil, za zmanjšanje
               dohodka iz kmetijske dejavnosti zaradi prilagoditve ukrepom vodovarstvenega režima. V
               bistvu aktivne so tudi že inšpekcijske službe, ki lastnikom teh <stage type="mag"/> (Nadaljevanje) zemljišč izvajajo opomine in tudi izvajajo
               kaznovalno restriktivno politiko. Do problemov prihaja tudi pri kmetovanju na
               priobalnih zemljiščih. Tukaj vemo, da tako v prvem, kot v drugem območju, sicer v
               različnih, območju, je prepovedano kakršno koli gnojenje in pa uporaba sredstev za
               varstvo rastlin. Ni pa seveda na teh območjih predvideno nikakršno nadomestilo zato,
               ker klasično konvencionalno kmetijstvo ni dovoljeno. Kmetijsko-gozdarska zbornica
               Slovenije je pravzaprav ti problematiki izvajala tako strokovne, izobraževalne
               aktivnosti na terenu, organizirala okrogle mize. S problematiko pa seznanjala
               predvsem obe ministrstvi, tako Ministrstvo za okolje in prostor, kot Ministrstvo za
               kmetijstvo, gozdarstvo in prehrano predvsem v naslednjih točkah.</p>
               <p>Predlagali smo, da se pripravi zakonska podlaga, ki bo omogočila kmetom, kateri
               kmetuje na vodovarstvenih območjih, da prednostno pridobijo nadomestna zemljišča.
               Tukaj je nujno sodelovanje med obema ministrstvoma. Opozorili smo, da je nujno
               zagotoviti finančna sredstva za odkup kmetijskih zemljišč na vodovarstvenih območjih,
               če jih lastniki želijo prodati. Opozorili smo tudi, da v skladu s 35. členom zakona o
               spremembah in dopolnitvah zakona o vodah nujno takoj pripraviti seznam ukrepov. Se
               pravi ta naloga Vlade, ki ni bila do uveljavitve vseh podzakonskih aktov, zakone in
               podzakonskih aktov še realizirana. Posredovali smo pobudo, da se pripravi zakonska
               podlaga za izplačilo nadomestil, zaradi izpada dohodka na priobalnih zemljiščih.
               Ministrstvo za okolje in prostor pa smo tudi pozvali, da zadrži izvajanje zakonskih
               določil na terenu do konca letošnjega leta, do 31. 12. 2009 oziroma do takrat, dokler
               niso pripravljene vse podzakonske podlage za izplačilo nadomestil izpada dohodka, za
               pridobitev nadomestnih zemljišč in dokler niso zagotovljena sredstva za odkup
               zemljišč.</p>
               <p>Stanje, ne bom šel na konkretna območja po Sloveniji, je zelo alarmantno s strani
               kmetovanja. Kmetje so pripravljeni upoštevati vse te normative v dobrobit vseh
               prebivalcev, okolja. Seveda pa pri teh omejitvah želijo in tukaj jih tudi s strani
               naše zbornice podpiramo in popolnoma razumemo, zagotoviti vse te stvari, ki jih tudi
               ta zakonodaja določa. Zato v bistvu tudi na koncu predlagam, gospa predsednica, temu
               odboru, da se ti osnutki sklepov dopolnijo tudi s temi sklepi, ki sem jih zdaj tudi
               navedel. Hvala lepa.</p>
            </sp>
            <sp xml:id="SDT5-OZOIP-Redna-004-2009-04-17.sp25">

               <speaker>PREDSEDNICA BREDA PEČAN:</speaker>

               <p>Hvala lepa gospod Hrovatič. Mimogrede, predlog sklepov ste dobili in je en precej
               dolg sklep številka 11, zajema prav to področje. S tem, da bodo ... Ampak kot rečeno,
               bomo o sklepih odločali na majski seji. Javila se je gospa Marina Pintar, potem naj
               se pa gospod Karel Lipič, bo potem dobil besedo.</p>
            </sp>
            <sp xml:id="SDT5-OZOIP-Redna-004-2009-04-17.sp26">

               <speaker>DR. MARINA PINTAR:</speaker>

               <p>Najlepša hvala. Prihajam iz biotehniške fakultete in začela bi rada s poudarkom, da
               pravzaprav Slovenija v primerjavi z ostalimi evropskimi državami res ni v zavidljivem
               položaju glede kmetijstva in varovanja vodnih resursov. Namreč imamo dva pomembna
               naravna resursa, se prostorsko pokrivata. Podtalnica kot vir pitne vode in pa
               najboljša kmetijska zemljišča, ki so v ravninskem delu in je pravzaprav edini
               prostor, kjer naši kmetje lahko pravzaprav relativno lahko kmetujejo. Ob tem seveda,
               da jih pa omejuje varovanje podtalnice.</p>
               <p>Tega v Evropi praktično ni, ker vsaka država ima poleg tistih zemljišč, kjer ima
               podtalnica, ima še nekaj ravninskih ali pa velik del ravninskih zemljišč, kjer kmetje
               pravzaprav lahko izvajajo relativno intenzivno kmetijsko pridelavo in kjer
               zagotavljajo potem tudi prehransko varnost države. To je ena zadeva.</p>
               <p>Druga zadeva, ki bi jo rada poudarila so priobalna zemljišča oziroma ta pas, kjer je
               prepovedana uporaba mineralnih gnojil oziroma fitofarmacevtskih sredstev. V Evropi
               nimajo takih problemov kot so pri nas. Eden od razlogov je, da so pri nas tako majhne
               parcele, da tisti petnajstmetrski pas po navadi zavzema že celo parcelo. Naše parcele
               so izjemno majhne. Tako, da iz tega vidika bi pravzaprav rada poudarila to, kar
                  <stage type="mag"/> (Nadaljevanje) je pa že prof. Rismal
               rekel, da prenašanje zakonodaje iz Evrope, kjer imajo drugačne pogoje, neposredno v
               naše pogoje, da bi mogoče kljub vsemu poskušali imeti nek filter, ki bi omogočal, da
               bodo naši kmetje lahko obstajali in delovali še naprej tudi na teh območjih.</p>
               <p>Rada bi povedala tudi to, da kmetijstvo je gotovo eden od sektorjev ali pa
               najpomembnejših sektor, ki posega v vodni sektor. Namreč 75% svetovnih vodnih virov
               je aktiviranih za kmetijstvo. Po trenutnih podatkih, ki jih imamo v Sloveniji, za
               kmetijstvo porabimo 1% vse vode, ki jo imamo v Sloveniji na voljo. Del vzroka za tako
               majhno številko je gotovo v relativno slabih evidencah, kar vem iz trenutne lastne
               prakse, ker izvajamo nalogo, kjer poskušamo ugotoviti kakšne so evidence rabe vode v
               Sloveniji in vam lahko povem, da je stanje katastrofalno, porazno. Obstaja nekaj
               evidenc o tem koliko površin imamo za namakanje, za katero so bila izdana soglasja,
               koliko jih v resnici namakamo, koliko je bilo podeljenih vodnih pravic in koliko vode
               naj bi se uporabljalo. Povezava teh štirih baz je nemogoča.</p>
               <p>Povedala bi tudi to, da namakanje v Sloveniji, se pravi tradicije namakanja v
               Sloveniji pravzaprav nimamo. Da so naši najstarejši namakalni sistemi komaj 30 let
               stari. Kar pomeni,da tisti, ki so začeli z namakanjem, so zdaj komaj pridobili nekaj
               zelo dobrih izkušanj in na to kaže tudi to, kar je gospod minister povedal, da se
               zdaj odločajo o posodobitvi namakalnih sistemov in tehnologiji v Spodnji Savinjski
               dolini, kar pomeni, da imamo znotraj namakanja tudi še nekaj možnosti, da se
               pravzaprav prilagodimo in izboljšamo naše tehnologije.</p>
               <p>Pomembno pa je, da se zavedamo, da ne smemo govoriti samo o velikih namakalnih
               sistemih, kar pravzaprav je velik dosežek, da jih imamo. Vendar so ravno tako kot ti
               veliki namakalni sistemi in za katere je relativno lahko dogovoriti vodni vir po
               navadi, da so pa ravno tako pomembni ali pa mogoče še bolj pomembni mali namakalni
               sistemi, ki so razpršeni proč od velikih vodnih virov, ki so razpršeni po območjih,
               ki so mogoče za kmetovanje manj primerna, vendar pa tej mali namakalni sistemi
               omogočajo prav to, za kar se pravzaprav politika kmetijstva tudi zagovarja. Namreč
               poseljenost, kmetovanje in aktivno prebivalstvo na območjih, ki bi se sicer zaraščala
               in ki bi sicer propadala. Namreč ali imeti vodo, ali imeti koruzo pa svinjske
               polovice, bi jaz tukaj še razširila. Niso samo svinjske polovice. Te lahko kupimo v
               tujini. Gre tudi za to, da kmetijstvo na umaknjenih območjih, kjer mu moramo dati
               optimalne pogoje za delovanje tudi s tem, da zagotavljamo vodne vire za te male
               namakalne sisteme, da vzdržuje tudi biodiverziteto, da vzdržuje poseljenost in da
               pravzaprav iz tiste hrane, stroge hrane stopimo na področje sociale, kar je pa seveda
               potem zelo, zelo široko območje in zelo kompleksno. Rada bi poudarila, da tematika,
               ki jo imamo, da zahteva pravzaprav zelo, zelo široko interdisciplinarno sodelovanje.
               Hvala.</p>
            </sp>
            <sp xml:id="SDT5-OZOIP-Redna-004-2009-04-17.sp27">

               <speaker>PREDSEDNICA BREDA PEČAN:</speaker>

               <p>Najlepša hvala dr. Pintarjeva. Ja, minister izvolite.<stage type="mag"/>
               </p>
            </sp>
            <sp xml:id="SDT5-OZOIP-Redna-004-2009-04-17.sp28">

               <speaker>DR. MILAN POGAČNIK:</speaker>

               <p>Se moram oglasiti. Mogoče tudi, da bi tudi pokomentiral to, kar je gospa Pintar
               rekla, pa mogoče gospod Gantar. Tukaj nedvomno nihče ne želi konflikta, definitivno
               ne želimo konflikta, želimo dialog. Vendar ta dialog bo zelo zahteven. Mi se bomo na
               koncu vprašali ali sploh želimo imeti kmetijstvo v Sloveniji, da se razumemo in se
               močno pridružujem temu, kar je profesor Rizmal rekel, moramo razmišljati širše. Jaz
               vem, da ima vsak neke osebne preference in prioritete. Vendar v tem slovenskem
               prostoru obstajajo različne dejavnosti in obstajajo ljudje, ki so različno
               profesionalno usmerjeni. In ti zagotavljajo nekako obstoj in razvoj določenega
               področja. In tukaj moramo iskati konsenz in tukaj moramo iskati dialog. In to je
               resnično zahtevna naloga. Nihče od nas, seveda, se ne odreka tej ideji osnovi, da
               želimo imeti čisto vodo, čiste vode. Vendar to vodo potrebujemo za različne namene,
               je pa tudi dejstvo. In nihče za tem omizjem se najbrž ne odreka temu, da želimo jesti
               dobro in zdravo hrano. Še posebej, če pogledamo dokumente strateške katarje imamo
               zapisane. Tam notri so celo zapisane besede povečati samooskrbo tudi na področju
               pridelave hrane. In to je zapisano, če hočete v dokumentih, ki so trenutno aktualni.
               Zdaj, kako to doseči, je pa v veliki meri absolutno odvisno od naravnih danosti. Če
               bi tako razmišljali, rabimo eno celovito strategijo uporabe prostora, voda,
               pozabljamo na zrak. Ravno gospod Gantar je rekel, da je voda najbolj pomembna, samo
               zrak je enako pomemben, če ne še bolj. O tem pa se sploh ne pogovarjamo ali pa zelo
               malo. Skratka, zadeve so veliko, veliko širše in ta razprava dobiva dimenzije, ki so
               vredne ene strateške razprave na popolnoma drugačnih nivojih. Hvala lepa.</p>
            </sp>
            <sp xml:id="SDT5-OZOIP-Redna-004-2009-04-17.sp29">

               <speaker>PREDSEDNICA BREDA PEČAN:</speaker>

               <p>Dr. Gantar, ne vem sicer na koga boš repliciral, zaradi tega, ker to je bila replika,
               ampak naj ti bo, bomo malo kršili Poslovnik.</p>
            </sp>
            <sp xml:id="SDT5-OZOIP-Redna-004-2009-04-17.sp30">

               <speaker>DR. PAVEL GANTAR:</speaker>

               <p>Potem pa rajši ne.</p>
            </sp>
            <sp xml:id="SDT5-OZOIP-Redna-004-2009-04-17.sp31">

               <speaker>PREDSEDNICA BREDA PEČAN:</speaker>

               <p>Izvoli.</p>
            </sp>
            <sp xml:id="SDT5-OZOIP-Redna-004-2009-04-17.sp32">

               <speaker>DR. PAVEL GANTAR:</speaker>

               <p>Kršim Poslovnik proti svoji volji. Jasno, prva zadeva je, jaz sem posvaril pred tem,
               da bi prišli v situacijo, ko bi moral, plastično sem se izrazil iti v trade off ali
               voda ali .../Nerazumljivo./... polovice, če hočete na nižinskih območjih. Nam ni
               treba priti do tega. Mi imamo še čas, da ne pridemo do tega. In to sem hotel
               povedati, če hočemo, da pridemo do tega, se moramo zavedati, kakšne so naše uvodne
               bilance, kaj se z njimi dogaja ali pa sem jaz tako neveden in kako bomo definirali
               neke družbene gospodarske prioritete v zvezi z rabo voda, za katero pravimo, da smo
               še vedno srečni in da smo bogati brez narekovajev. To je osnovna zadeva.</p>
               <p>Kar zadeva kmetijstva je povsem jasno in mislim, da so naše cene kmetijskih
               proizvodov v preteklem letu in pol, ko so šle zelo gor, ponovno prepričale o eni
               pomembni stvari, da je glavna naloga kmetijstva proizvajati, pridelovati hrano in da
               smo se mogoče prevečkrat odvrnili od tega, ampak to je zdaj druga diskusija. Tudi
               drugi elementi narave so pomembni. Zrak prav gotovo, vendar danes ne razpravljamo o
               zraku. Samo toliko, hvala.</p>
            </sp>
            <sp xml:id="SDT5-OZOIP-Redna-004-2009-04-17.sp33">

               <speaker>PREDSEDNICA BREDA PEČAN:</speaker>

               <p>Gospod Lipič.</p>
            </sp>
            <sp xml:id="SDT5-OZOIP-Redna-004-2009-04-17.sp34">

               <speaker>GOSPOD LIPIČ:</speaker>

               <p>Hvala lepa. Prihajam iz nevladne okoljske organizacije in ne samo ob svetovnem dnevu
               voda, spremljamo problematiko voda celo leto.</p>
               <p>Pri prvi temi okoljska ozaveščenost in izobraževanje in pa načrtovana politika, o tej
               je tudi dr. Gantar že govoril je izredno pomembno. Mi poznamo pravzaprav samo dva
               dokumenta iz tega področja. To je nacionalni program varstvo okolja, ki je bil že
               omenjen, ki ima posebno prednostno področje ravnanja z vodami in pa področje Agende
               21, vendar sta ta dva dokumenta, vsaj po podatkih, vsako leto delamo tudi anketo med
               občinami, tema, ki jo župani skorajda ne poznajo. 80 procentov županov dejansko ne
               pozna ta dva dokumenta, to sta pa dva strateška dokumenta na področju urejanja z
               vodami oziroma kvalitete pitne vode. Kot drugo bi rekel, da istočasno mi tudi
               ocenjujemo vse te dokumente, ki se na tem področju sprejmemo in eden od teh
               dokumentov je tudi resolucija o nacionalnem programu varstva okolja, izvajanje
               oziroma realizacija. Naša ocena je, da od leta 1999, ko je bil sprejet in potem
               dopolnjen, da je realizacija komaj zadovoljiva oceno zadostno oziroma dvojko, ali pa
               drugače, če bi malo v procentih govorili, 40% realizacije tega dokumenta. <stage type="mag"/>(nadaljevanje) Zelo pomembno je, da dokumente, ki
               jih sprejmemo v Državnem zboru oziroma tudi na nivoju Vlade poskušamo realizirati,
               najlažje je realizirati na nivoju resornih ministrstev. Zato bi bilo zelo potrebno
               dosledno izvajanje okoljske zakonodaje. Kot drugo, kadrovska okrepitev tega resorja,
               smatramo v zvezi ekoloških gibanj, da je področje kvalitetne pitne vode oziroma voda
               prednostno področje, jaz bi rekel, da ima prednost še pred odpadki in drugimi
               področjih, ker brez kvalitetne pitne vode bomo težko preživeli. In je za to kadrovsko
               okrepitev, zelo me veseli, da smo slišali danes podatek, da je 100 novih
               strokovnjakov na področju voda. Te strokovnjake bo treba dejansko dodatno zaposliti
               na Ministrstvu za okolje in prostor, predvsem pa, kar mi smatramo reorganizirati
               inšpekcijske službe oziroma okrepiti njihovo učinkovitost inšpekcijskih služb na
               področju izvajanja okoljske zakonodaje tudi na področju voda.</p>
               <p>Kar sem mislil poudariti, zelo pomembno bo, tudi sedaj, ko se bo pripravljala
               zakonodaja oziroma sprememba zakona o varstvu okolja, da končno uresničimo tudi člen
               laičnega javnega nadzora nad vodami. Niso to samo ribiči, jaz mislim, da smo to
               sposobni tudi nekatere nevladne okoljske organizacije izvajati, številni občani v
               obliki(?) patrulj in drugi oblik ta javni nadzor in tudi skupaj z inšpekcijskimi
               službami hitro reagirati. Na eni strani imamo zelo dobre redarje, ki nam dnevno
               lepijo listke gor in tudi kaznujejo. Na področju izvajanja okoljske zakonodaje pa
               dejansko še vedno šepamo, kar je zelo slabo. Zato je potrebo povečati tudi okoljsko
               ozaveščenost izobraževanja predvsem starejše generacije okoljsko ozaveščenost, tudi
               so zelo pomembno mediji. Pri mladih pa lahko rečem, da smo s projekti eko šol,
               zdravih šol, unesco(?) šol naredili kar precej korakov naprej na področju okoljskega
               ozaveščanja in to je edino prav.</p>
               <p>Zdaj bi končal s tem, da bo treba popis narediti in sanacijo številnih onesnaževalcev
               podtalnice in drugih odplak. Sami beležimo preko 5000 ... odlagališč, ki vsebujejo
               nevarne kemikalije, ki so zelo nevarni za vodna zajetja in te bo treba sanirati, če
               bomo lahko sploh imeli kvalitetno pitno vodo, tako v Ljubljani, Pomurju ali kjerkoli
               drugje. Da ne govorim o tem, da bo treba tudi pomurske in druge vodovode takoj
               zgraditi.</p>
               <p>Za konec predlagamo medresorsko komisijo za zaščito pitnih voda, nekaj podobnega, kot
               obstaja meresorska komisija za nevarne kemikalije in zelo pohvalno je tudi to, da sta
               oba ministra za okolje in prostor in minister za kmetijstvo rekla, da v tem mandatu
               sodelujeta. Mi smo to sodelovanje med tema resorjema v zadnjih dveh mandatih izredno
               pogrešali. In, če boste dobro sodelovali mislim, da bo pol problemov tudi rešeno. Na
               koncu bi pa še povedal to, nas je dr. Avguštin Lah, predsednik sveta za varstvo
               okolja že 15 let opozarjal in opozarja, da vsak dan izgubimo samo hektar ali dva
               rodovitne zemlje. In mislim, da na področju rodovitne zemlje in pa zaščite te zemlje
               bomo marsikaj morali narediti v povezavi z vodami. Hvala.</p>
            </sp>
            <sp xml:id="SDT5-OZOIP-Redna-004-2009-04-17.sp35">

               <speaker>PREDSEDNICA BREDA PEČAN:</speaker>

               <p>Hvala lepa, gospod Lipič. K besedo se je javil dr. Lobnik, predsednik Sveta varstvo
               okolja.</p>
            </sp>
            <sp xml:id="SDT5-OZOIP-Redna-004-2009-04-17.sp36">

               <speaker>DR. FRANC LOBNIK:</speaker>

               <p>Hvala, gospa predsednica. Gospod Lipič je napačno povedal podatek. Vsak dan izgubimo
               eno kmetijo 7 hektarjev veliko oziroma 11 hektarjev zemljišč.</p>
               <p>Vrnil bi se k svinjskim polovicam, pa bi jih obrnil v hrano, vodo in beton. Kajti v
               zadnjih letih smo izgubili 17 tisoč hektarjev najboljših kmetijskih zemljišč, kjer bi
               lahko pridelovali hrano. Torej, ko bo vednost podatkov in menim, da je to
               fantastično, da sta ta dva ministra danes skupaj drug drugemu ob rami. Kajti to ni
               pogost pojav, ko se obravnavajo nekateri najbolj pomembni problemi o vodah in
               prostoru kmetijskem, moramo razpravljati skupaj. Gospod Rizmal je lepo povedal, da
               pravzaprav, če ne bi bilo treh naravnih virov: zrak, vode in tal, bi bili mi vodni
               organizmi. Kajti zaradi tal živimo in tla so najboljši filter na svetu, očistijo vse
               tisto, kar mi zasvinjamo. Zatorej me moti, da vsi govorijo danes, da samo kmetijstvo
               onesnažuje. Če bi mi pogledali komunalno infrastrukturo ne podeželju, stranišča in
               greznice bi na nekaterih območjih si ekvivalentno delili onesnaževanje. Tudi na prvih
               območjih najbolj zaščitenih za pitno vodo. Kar pomeni, da predlagam, da v teh
               splošnih ugotovitvah komunalno urejenost na podeželju damo izjemno prioriteto, to vsi
               vemo, vsaj tisti, ki se z vodami ukvarjajo in pa 30% vode izgubimo zaradi slabega
               omrežja. Kar pomeni, vodo, ki so jo kvalitetno načrpali jo izgubimo preden pride do
               cilja. <stage type="mag"/> (Nadaljevanje) Zdaj pa še malo k
               gospodarjenju v odprtem prostoru. 1700 hektarja imamo najboljših zemljišč in gospod
               Ris in pa minister sta lepo povedala, da imamo alternativo, ali bomo živeli od vode
               ali pa od hrane. Oboji so skupaj in oboji bomo morali skupaj načrtovati upravljanje z
               vodami in kmetijskim prostorom pa bom rekel raje bolj s tlemi. Veste, ko se
               pogovarjamo z drugimi v drugih državah pravijo: "Kako smo mi srečni, da smo tako
               bogati na vodah." Bogati smo takrat, ko dežuje, ko je pa suša so pa Hrvatje pa dol do
               Črnega morja srečni, ker je voda odtekla. Torej eden pomembnih delov je zadrževanje
               vode takrat ko je in takrat bo tudi kmetijstvo lahko prišlo do vode in jo
               uporabljalo. Drugo pa je, veste, narobe je, da vedno govorimo: "Kmetijstvo se bo
               moralo umakniti iz območij, ker tam črpamo vodo." Zakaj se pa vodarji ne bi umaknili
               v hribe, kjer je kristalno čista voda pa bi jo lahko z akvadukti pripeljali do
               Ljubljane? Torej tu bo dialog kje je voda, bistvena, kje je kmetijstvo bistveno,
               izjemno pomembno in zato še enkrat pravim, gnojevka je pa resnično problem, ki jo
               noben znanstvenik ne more rešiti. Lahko jo samo kmetijstvo, da na teh območjih začne
               drugače kmetovati, bolj biološko. Da namesto gnojevke gremo na stari slovanski način
               nastilja in hlevskega gnoja, kar bi tudi lahko dalo dobre rezultate v kmetijstvu. Še
               enkrat pa poudarjam, upravljanje z vodami in pa upravljanje s tlemi mora iti sozvočno
               in tu sta ministra lahko dokaz za to v bodoče. Hvala.</p>
            </sp>
            <sp xml:id="SDT5-OZOIP-Redna-004-2009-04-17.sp37">

               <speaker>PREDSEDNICA BREDA PEČAN:</speaker>

               <p>Hvala lepa. Ne skrbite, sicer ne poznam vseh vaših imen in priimkov, ampak vas
               napišem pravočasno. Če drugega ne, napišem gospod iks pa potem pokažem kdo je tisti,
               ki je mišljen. Zdaj se je javil še dr. Steinman, potem pa gospod Mitja Starec.</p>
            </sp>
            <sp xml:id="SDT5-OZOIP-Redna-004-2009-04-17.sp38">

               <speaker>PROF. DR. FRANC STEINMAN:</speaker>

               <p>Lep pozdrav še iz moje strani. Prihajam iz gradbene fakultete in bi čisto na kratko
               želel še tri stvari povedati. Najprej bi dopolnil tistih pet ciljev, ki jih je
               Ministrstvo za okolje in prostor predstavljal, 6 in pa 7 ciljem. 6 cilj je
               zagotavljanje vode za razvoj Slovenije. Vse te debate, ki smo jih zdaj poslušali,
               gredo v to smer. Voda za hrano, voda za obnovljive energetske vire, voda za
               tehnologijo in tako naprej. To se pravi to je pomemben cilj in sedmi cilj bi bil
               uveljavitev določil direktive o kritični infrastrukturi. Med kritično infrastrukturo
               prav gotovo spada oskrba z vodo, spadajo velike pregrade, spada kar nekaj objektov
               vodne infrastrukture.</p>
               <p>Pri financah, ki smo jih videli, bi predlagal, da se v bodoče sredstva za sanacijo
               izvajajo iz teh sredstev zato, ker je to nadomestilo škode, ki jo je voda napravila.
               To samo kvari prikaz namenskih sredstev za vode.</p>
               <p>In še en stavek, da ne bi bilo v decembru letošnjega leta prevelikega razočaranja.
               Vsi pričakujejo, da bo načrt upravljanja voda rešitelj vseh nasprotij v prostoru. Če
               je to res, potem je treba danes vedeti, da ne moremo v pol leta rešiti nasprotij med
               rabo vode, med rabo prostora in tako naprej. Tako, da to bo prva iteracija.
               Hvala.</p>
            </sp>
            <sp xml:id="SDT5-OZOIP-Redna-004-2009-04-17.sp39">

               <speaker>PREDSEDNICA BREDA PEČAN:</speaker>

               <p>Hvala lepa dr. Steinman. Jaz edino, kar bi rada opozorila, da govorimo o zakonu, ki
               je bil sprejet leta 2002 in da torej ni pol leta, ampak je, reci in piši, 7 let pa
               marsikaj se ni zgodilo v tem času. Gospod Starec, prosim.</p>
            </sp>
            <sp xml:id="SDT5-OZOIP-Redna-004-2009-04-17.sp40">

               <speaker>MITJA STAREC:</speaker>

               <p>Hvala lepa. Prihajam iz Inštituta za vode Republike Slovenije in debata izredno
               široka nakazuje dejansko na problematiko, ki je interesantna za vse oziroma, ki se
               dotika vsakega izmed vas. Že uvodoma ste nekako omejila razpravo v tem smislu,
               konkretni problemi naj ostanejo v glavah pa mislim, da vsi kar nas je tukaj, bi imeli
               veliko povedati o konkretnih problemih, kar še nadalje, bi rekel, odpira dimenzijo.
               Ampak tisto, kar bi mogoče jaz rad povedal je to pa je tudi v sklepih tukaj nakazano.
               Javnost, sodelovanje z <stage type="mag"/> (Nadaljevanje)
               javnostjo, deležniki, sveti za vode, konference za vode, namreč to področje se mi zdi
               izredno pomembno. Namreč skozi to je možno, to, kar je bilo že večkrat izrečeno
               danes, sodelovanje med sektorji, sodelovanje med tistimi, ki so uporabniki voda,
               spraviti na nek skupni imenovalec. Marsikatere dileme je možno že skozi konference za
               vode pripraviti, urediti, jih ciljno usmeriti in na ta način tudi potem načrtovalcem,
               strokovnjakom, konkretno tudi Inštitutu za vode Republike Slovenije, mogoče olajšati
               neko delo ali pa doseči hitrejše rešitve tam, kjer danes pravzaprav, če gremo po
               poti, da najprej stroka nekaj pripravi in da v prostor, potem pridemo mnogokrat do
               tega, da ta prostor teh rešitev ne sprejme. V kolikor bi se to delalo vzporedno,
               potem mislim, da bi tudi nekatere rešitve dobile hitrejši odziv in pa hitrejše
               rešitve. Mislim, da bi bilo treba to, kar je v zaključku v letošnjem letu dejansko
               tudi realizirati, da imamo v letošnjem letu konference za vode in svete za vode, ne
               deklarativno, ampak tudi dejansko.</p>
            </sp>
            <sp xml:id="SDT5-OZOIP-Redna-004-2009-04-17.sp41">

               <speaker>PREDSEDNICA BREDA PEČAN:</speaker>

               <p>Hvala lepa gospod Starec. Kar izvolite se usesti gospa Nina Štros, samo toliko, da
               obvestim prisotne, da gospod Damjan Perne nadomešča, pardon, gospod Vito Rožej
               nadomešča gospoda Damjana Perneta in s pooblastilom. Izvolite gospa Štros.</p>
            </sp>
            <sp xml:id="SDT5-OZOIP-Redna-004-2009-04-17.sp42">

               <speaker>NINA ŠTROS:</speaker>

               <p>Torej lep pozdrav tudi v mojem imenu. Danes sem tukaj ne samo v imenu
               .../Nerazumljivo./..., ampak tudi nekaterih ostalih kolegov iz okoljskega centra pa
               gospod pred menoj je v bistvu kar povzel tisto, kar sem želela povedati. Namreč
               sodelovanje javnosti oziroma vključevanje samih deležnikov v sam proces je nujno
               potrebno. Že, če vidimo procese, recimo pri pripravljanju načrtov upravljanja z
               vodami, da dejansko do sedaj je bilo zelo malo organizacijsko nekih dogodkov, ki bi
               dovoljevali, da bi se širša javnost vključevala v te debate, tako da jaz bi na tem
               mestu, da ne bom ponavljala tega, kar je bilo povedano, samo toliko rekla, da je
               nujno potrebno, da se zagotovijo dodatna sredstva za organizacijo teh dogodkov.
               Recimo tudi v primeru priprave oziroma sedaj, ko bodo načrti upravljanja z vodami
               prišli v neko javno debato, kar smo sicer že pričakovali, da se bo zgodilo nekaj časa
               nazaj, ampak, da enostavno je, kolikor želimo vse te konflikte, kateri se bodo
               pojavljali in kateri dejansko so tukaj, razrešiti na nek civiliziran način, da je
               potrebno se sistemsko lotevati tudi tega dialoga s širšo javnostjo. Drugih stvari ne
               bom ponavljala, ker je bilo danes precej dobri predlogov danih. Predvsem ta, da se
               mora pripraviti dejansko nek odnos ali pa bomo rekli na zelo strateškem nivoju ta
               vodna politika. Torej dokler ne bomo postavili tega področja na neko ključno mesto
               znotraj države, tako dolgo se bomo lotevali .../Nerazumljivo./... in dejansko tudi
               nesistemske, nesistematično. Tako, da tukaj je vsekakor potrebno okrepiti sam sektor,
               dodati nove kadre, razdeliti pristojnosti in potem tudi v širšem dialogu zadeve
               peljati naprej in tukaj mi kot nevladne organizacije seveda smo pripravljeni in upam,
               da imamo tudi organizacijsko se uspeli toliko organizirati, da se bomo tudi na to
               področje lahko vključevali mogoče malo bolj aktivno. Bi pa še mogoče kot eno zanimivo
               iztočnico samo povedala, tukaj govorimo o tem ali bomo samooskrbni za hrano oziroma,
               da hrano pa lahko uvažamo od zunaj. Če se samo .../Nerazumljivo./... zanimivo, da pa
               nimamo te ideje pri recimo energetski politiki, kjer moramo nujno zagotoviti zadostno
               oskrbo na domačih tleh, medtem ko hrano oziroma predvsem to politiko pa predvsem
               stihijsko sedaj urejamo in dopuščamo, da tako kot je bilo izpostavljeno, najboljše
               kmetijske površine namenjamo drugi rabi. Tako, da gre tudi za to kaj so naše
               prioritete torej na državni ravni in to področje si zasluži, da gre ob bok vsem
               ostalim stvarem, ki so trenutno dosti višje na prioritetni lestvici, kot bi želeli.
               Hvala.</p>
            </sp>
            <sp xml:id="SDT5-OZOIP-Redna-004-2009-04-17.sp43">

               <speaker>PREDSEDNICA BREDA PEČAN:</speaker>

               <p>Hvala lepa. Kakor vidim, prijav iz strokovne javnosti ni več, tako da zdaj smo
               poslanci lahko na vrsti in vabim poslance, ki imajo interes, da bodo sodelovali pri
               tej diskusiji. <stage type="mag"/> (nadaljevanje) In potem, kot
               je bilo že prej rečeno, bomo prekinili sejo in jo nadaljevali pred naslednjo, torej
               majsko sejo, ko bomo sprejemali potem tudi predhodno usklajene sklepe, ki bomo vas
               povabili, da nam pomagate, vsi ste jih pa dobili predlog sklepov, kakor sem razumela.
               Prosila bi, da se javite in nam pošljete svoje predloge. Gospod Jerič, prosim.</p>
            </sp>
            <sp xml:id="SDT5-OZOIP-Redna-004-2009-04-17.sp44">

               <speaker>MIRAN JERIČ:</speaker>

               <p>Hvala za besedo, spoštovana gospa predsednica odbora. Spoštovana članica, člani
               odbora. Spoštovani gostje, minister, lep pozdrav tudi v mojem imenu.</p>
               <p>.../Nerazumljivo./... dal dogovor na začetku tega mandata, da bomo odpirali posamezna
               področja na tem matičnem odboru, da je bil dober, da smo dobro obdelali področje
               odpadkov, in zdaj tudi področje voda in mislim, da je ta pristop edini pravi. Veliko,
               bom rekel, strokovnih informacij je bilo danes danih, ki bodo nam poslancem tudi, bom
               rekel dobrodošla pri našem delu, ko bomo odločali o tako pomembnih zadevah, tudi
               zadeve na področju vodnega gospodarstva. Najprej ena ugotovitev, po mojem je bilo
               najbolj to področje dobro urejeno v letih 1996-2000, ko smo to področje pokrivali
               tudi z nivojem državnega sekretarja, gospod Steinmann je bil takrat, če se prav
               spomnim državni sekretar. Mislim, da v naslednjih letih in mandatih je bilo to
               področje podhranjeno, podcenjeno in jaz podpiram ta predlog, da se skozi
               reorganizacijo bom rekel ministrstva, bom rekel, to področje dvigne na nivo
               direktorata in da ga tudi s tem, s to organizacijsko spremembo mu damo nazaj tisto
               težo, ki je potrebno.</p>
               <p>Na kakšen način so se sredstva zagotavljala, se vidi po mojem mnenju tudi iz
               kvalitetnega poročila. Jaz se zahvaljujem tudi za to poročilo. In znotraj tega so me
               dve stvari zbodle, o teh stvareh sem že razpravljal, to je politika vodnega sklada,
               jaz mislim, da jo je potrebno redefinirati. Nemogoče je, da gre z vodnega sklada,
               vsaj po mojih izračunih, če sem se pa zmotil, me pa popravite, približno 70% v
               zadnjih za izgradnjo vodne infrastrukture na Spodnji Savi. Da me ne bo kdo napačno
               razumel. Jaz sem za to, da se ob izgradnji Spodnje Save izvedejo vsi ukrepi in se
               zagotovi poplavna varnost. Ampak ne, da se večina teh sredstev zagotovi iz vodnega
               sklada in s tem je nemogoče izvajati bom rekel druge investicije na drugi
               infrastrukturi širom Slovenije, ki je prav tako potrebna. Naj investitor zagotoviti
               tudi denar za vodno infrastrukturo, ki jo je potrebno izgraditi tudi ob gradnji
               hidroelektrarne. Jaz pričakujem, da bomo tukaj prišli do spremembe, tudi zakonskih,
               če so potrebne in da bomo ubrali drugačno politiko. Kar se tiče rent, odškodnin. Jaz
               mislim, da je to področje potrebno urediti, ampak ne samo za področje vodnega
               gospodarstva, tudi za ostala področja. Zdaj, če bomo šli na nivo zakonske ureditve,
               potem je potrebno pogledati tudi ostala področja. So komunalni odpadki. Tudi nimamo
               rešene zgodbe okoli regijskih deponij, regijskih centrov, nadomestil in tako naprej
               in mislim, da je potrebno to področje čim prej urediti, na te stvari se opozarja in
               jaz pričakujem, da bomo to v letošnjem letu na nek način tudi uredili. Kar se tiče
               čistilnih naprav, jaz mislim, da ta projekt sicer počasi, ampak da je stekel in da
               gre v pravi smeri in da se bodo čistilne naprave zgradile. Jaz prihajam z enega
               območja, kjer so v teku, bom rekel, gradnja teh čistilnih naprav in bom najbolj
               vesel, da bomo lahko, bom rekel v porečju srednje Save vsaj dve čistilne naprave v
               letu 2010 dali v obratovanje in s tem tudi zagotovili boljšo kvaliteto, bom rekel,
               vod na tem območju. Kar se tiče cen, veliko smo govorili o cenah in tudi, da bi cene
               zagotavljale denar, tako za nadomestila oziroma odškodnine. Tukaj pričakujem dejansko
               od nove vlade, kar se tiče cen komunalnih storitev, nekaj postorimo, to je nemogoče.
               Naše cene ne zagotavljajo niti rednega vzdrževanja, kaj šele, da bi izplačevali
               kakšne odškodnine. Je nemogoče, sploh pa zdaj, ko dajemo infrastrukturo komunalnim
               podjetjem v poslovni najem. Mi imamo velike težave, da sploh lahko določamo nek obseg
               sredstev za najemnino za infrastrukturo, ki jo ima komunala v najemu. In tukaj je
               potrebno pogledati te cene, jaz že dolgo poslušam te zgodbe okoli uredb, pravilnikov,
               pa nekih povprečnih cen in da bomo potem določali take cene, kot se spodobi v naši
               Sloveniji. <stage type="mag"/> (nadaljevanje) Vem pa, da so
               razlike, so različni načini in stroški pri oskrbi s pitno vodo, na območju, bom rekel
               Zasavja, Gorenjske, tako naprej ali pa bom rekel, Primorske, kjer je ta zgodba še
               toliko bolj prisotna.</p>
               <p>Dejansko, da ne bom predolg, jaz sem vesel, da se je danes za to mizo na tem odboru
               zbrala tako široka in različna stroka, to se pravi, da imamo stroke dovolj.
               Vprašanje, če jim damo pravo težo in potem, in da jih znamo v nekem dialogu spraviti
               do pravih rešitev, ki bodo Sloveniji prenesle, bom rekel tudi prave razvojne možnosti
               in jaz pričakujem, da bo tega dialoga v naslednjem obdobju več in da bo ta dialog
               prinesel tudi najboljše rešitve in tudi tiste stvari, ki jih moramo v parlamentu
               sprejeti, o tem je tudi Gantar govoril, od politike, strategije in tako naprej, da
               bomo to čimprej tudi postorili. Hvala lepa.</p>
            </sp>
            <sp xml:id="SDT5-OZOIP-Redna-004-2009-04-17.sp45">

               <speaker>PREDSEDNICA BREDA PEČAN:</speaker>

               <p>Hvala lepa. Gospa Silva Črnugelj, prosim.</p>
            </sp>
            <sp xml:id="SDT5-OZOIP-Redna-004-2009-04-17.sp46">

               <speaker>SILVA ČRNUGELJ:</speaker>

               <p>Hvala lepa za besedo. Vesela sem, da dejansko današnja razprava in diskusija ni zašla
               v tako imenovano iskanje grešnega kozla in obtoževanja in ne nazadnje tudi enega
               ping-ponga med dvema ministrstvoma. Dejansko je za pohvaliti, da sta oba ministra
               prišla na ta odbor. Pa vendar mislim, vedno obstaja določene skepsa tistih, ki recimo
               ljubijo okolje, naravo in to področje kar dolgo časa spremljajo in ta skepsa je tudi
               v meni. Jaz bi recimo danes na tej seji pričakovala, da bi bil tudi minister za
               gospodarstvo in ne nazadnje tudi minister za promet. Ker to je ena taka štiri telesna
               deteljica, ki sodi v obravnavo tako medsebojno povezanih problemov, kot so recimo
               narava, predvsem pa voda. Zaradi tega, ker to je tako med seboj prepleteno in
               povezano. Tudi ne nazadnje, ne samo v naravi, ampak tudi skozi zakonodajo in skozi
               udejanjanje te zakonodaje v praksi, da verjetno bo kazalo, da ne eni izmed naslednjih
               sej poskušamo dobiti tudi to deteljico skupaj. In tudi mi politiki, kot je rekla
               gospa dr. Lidija Globevnik, da kot glavni akterji v tej štoriji poskušamo najti vse
               te možnosti razprav in povezovanje in iskanja optimalnih rešitev. Te rešitve ne bo
               lahko najti. Pa ne samo zaradi strukturnih in strateških načrtov, ki jih imamo že
               sprejeti in tudi tistih, ki jih načrtujemo, da jih bomo sprejeli, ker je čisto
               logično, zaradi tega, ker v Sloveniji imamo toliko interesov in te interesi so na
               vsak način zelo močni in vsak na svoj način tudi skuša prodreti v politiko in v svoje
               javnosti, ki so močne. Jaz želim in upam, da bo tudi izvršilna veja oblasti našla to
               energijo, ki smo jo tukaj na Odboru za okolje našli mi, do bo stopila skupaj in pri
               tistih izvedbenih variantah, ki jih samo ona lahko naredi iskala optimalne rešitve.
               Na nas je, da te izvedbene stimulanse oziroma stimulanse na izvršilni veji oblasti
               poskušamo vzpostaviti. Seveda glavni mehanizmi so pa na tisti strani. Pričakujem in
               upam, da ne bomo v naslednjih vseh razpravah iskali grešnega kozla, ampak dejansko
               iskali optimalne variante. Optimalnih variant je veliko. Katere so tiste strateške,
               bomo pa videli? Mislim, da na tem nivoju komunikacije med vsemi akterji moramo veliko
               narediti. Glede direktiv, ki smo jih neposredno prenašali v naglici pristopanja v
               Evropsko unijo, sigurno, da je bilo narejenih kar nekaj spodrsljajev, da ne rečem
               ravno napak, ampak tukaj smo, strokovnjaki ste tukaj, da mi politiki prisluhnemo in
               mislim, da tudi pri sprejemanju zakonodaje ob vstopu v Evropsko unijo, ko smo,
               marsikatera direktiva seveda mogoče <stage type="mag"/>
               (Nadaljevanje) predirektno implementirali v našo zakonodajo, so bili strokovnjaki
               tisti, ki so nam svetovali. Če bi bili dosti kritični, tako kot danes, sigurno da teh
               napak ne bi bilo. Ampak v upanju, da bodo stvari le stekle in da bomo iskali
               optimalne variante, in da bomo te direktive oziroma našo zakonodajo skušali
               prilagoditi dejansko tudi potrebam ljudi in vseh nas, v pričakovanju novih boljših
               rešitev. Hvala.</p>
            </sp>
            <sp xml:id="SDT5-OZOIP-Redna-004-2009-04-17.sp47">

               <speaker>PREDSEDNICA BREDA PEČAN:</speaker>

               <p>Hvala lepa. Gospod Lah.</p>
            </sp>
            <sp xml:id="SDT5-OZOIP-Redna-004-2009-04-17.sp48">

               <speaker>ZVONKO LAH:</speaker>

               <p>Hvala lepa. Jaz bi pozdravil današnjo skupno sejo, kjer sta prisotna oba ministra, za
               okolje in prostor in kmetijstvo. Jaz bi se glede na problematiko o vodi, navezal na
               eno javno tribuno, ki jo je naša komunala v Novem mestu organizirala okrog voda. In
               nekaj podatkov me je presenetilo. To je, da kmetijstvo je največji onesnaževalec
               pitne vode na tem področju, in da 70% hrane Slovenci uvozimo in 30 samo predelamo
               sami doma. In še podatek, da je že 40 držav na svetu zablokiralo izvoz hrane iz svoje
               države. Ti podatki so zaskrbljujoči. Če vemo kako se hrana predeluje, koliko energije
               se za predelavo hrane porabi, koliko je subvencij, je povsem računica lahko hitra,
               zakaj so zablokirali izvoz hrane; ker je pridelava za državo v več pogledih tako
               draga, da naj bi jo samo za svoje prebivalce.</p>
               <p>Glede samooskrbe in socialnega vidika. Prihajam iz občine, kjer je verjetno najbolj
               intenzivna kmetijska pridelava v Sloveniji, saj imamo v občini več ... kot pa
               prebivalcev. In načrtujemo bioplinarno, kjer bi oplemenitili gnojevko, jo naredili
               manj nevarno za onesnaževanje, vendar kmetje kar nekako vztrajajo pri tem, da
               polivajo tudi pozimi gnojevko, kontrole nobene, mislim pa, da se zavedamo, kaj
               pomenijo nitrati in pesticidi v pitni vodi, da je to zelo zelo strupeno in da ima
               hude posledice. Ugotovljeno je, da na področju Novega mesta okrog 1000 prebivalcev
               pije tako pitno vodo. Na lokalnih vodovodih se kontrolira samo bakterije, nihče pa ne
               kontrolira pesticide in nitrate, ker je analiza tako draga.</p>
               <p>Glede zaraščanja. Slišali smo kako malo imamo kmetijskih površin na prebivalca v
               Sloveniji. Res je. Po drugi strani nismo pa nič naredili, da bi preprečili
               zaraščanje. Smo slišali podatek 40 tisoč hektarjev, da je zaraščenih, ne vem od
               kdaj.</p>
               <p>Tudi kmetovanje, če pogledamo pri nas. Včasih, pred dvajsetimi leti je v vasi 20
               kmetov oddajalo mleko, sedaj samo še eden. In ta eden je v najem vzel kmetijska
               zemljišča, samo najboljša od tistih. Plus tega, tisti kmetje, ki še obdelujejo ta
               slabša zemljišča, so stari med 70 in 80 let. Za njimi verjetno nihče več ne bo ta
               zemljišča na terasah več obdeloval. In od tukaj zaraščanje. Če bi pa pogledali tudi
               podatek, koliko njivskih površin se je spremenilo v travnike in pašnike, kar tudi
               vemo kaj pomeni, ker travnik je tudi kmetijsko zemljišče, ni zaraščeno. Ampak, če so
               bile to včasih njive, so sedaj travniki, bi bil ta podatek verjetno še bolj
               zastrašujoč.</p>
               <p>Socialni vidik, mislim da bi bilo potrebno napraviti program, kako obdržati te male
               kmetije oziroma tudi kako te tržne, male tržne viške potem prodajati. Ker bistvo je v
               tem, da ta mali kmet s tremi, štirimi hektarji več pridela kot sam porabi, da pa to
               nikakor ne more tržiti. <stage type="mag"/> (Nadaljevanje)
               Sedaj se dogaja tudi to, da večji kmetje, ki imajo 30, 40 krav, razmišljajo o
               opustitvi, ker pri tej konkurenci in pri tej natančnosti več ne zdržijo.</p>
               <p>Glede odvajanja in čiščenja odpadnih voda, ker je gospa Podlipnikova tukaj, moram
               poudariti, da te aglomeracije, ki so bile v programu porečje Krke, da so socialno
               nesprejemljive, neživljenjske, da so bili projekti delani v pisarnah, ne na terenu,
               in da je konflikt in mislim, da tehnologija čiščenja je šla tako hitro naprej, da bi
               bilo potrebno novelirati te programe in poceniti, ker del tega denarja, čeprav sem
               slišal, da je to stvar občine. Seveda, ampak te občine še mislim, da ene 50 let ne
               bodo imele denarja, da bi to odpravile. Potrebno je na bolj enostavne. Jaz sem se
               včasih hecal, da bo najbolj uspel tisti, ki bo izumil stroj za listje grabit, kot je
               že prej gospod povedal, Lobnik, da bo potrebno nazaj, na drugi sistem, ker s tako
               drago pitno vodo izplakujemo nitrate v zemljo, kjer onesnažujemo podtalnico, mislim
               da čisto zdrava kmečka logika pravi, da je tukaj treba nekaj storiti, da do tega ne
               bo prihajalo.</p>
               <p>Glede tega, kot je gospod Lipič rekel, da se 80% županov ne zaveda tega. Župani se
               kar precej zavedamo problema zdrave pitne vode, tako kot je bilo že tukaj slišano,
               glede samih izgub na sistemih. Kaj to pomeni? Da imamo skoraj vse občine v
               prioriteti, vodooskrbo. Čeprav nas zdaj vsi praktično silijo na odvajanje in
               čiščenje, kot je to bolj pomembno kot vodooskrba, ampak če hočemo obdržati te
               kmetije, imamo primere, ko bi se marsikje kmetje lotili neke pridelave kmetijskih
               pridelkov, vendar zdrave pitne vode, če imam lokalni vodovod, to ne gre. Takoj se
               ustavi. Tako, da mislim, da bi morala biti prioriteta na vodooskrbi glavna tudi na
               nivoju države, seveda vzporedno z odvajanjem in čiščenjem ... voda.</p>
               <p>Me veseli, da smo se dotaknili, skupaj danes zbrali, ker je ta problematika zelo
               pereča, kot je gospa povedala, pa zelo kompleksna, da je potrebno to razširiti
               predvsem v tej krizi, bo tudi socialni vidik zelo pomemben. Verjetno postajal čedalje
               pomembnejši. Hvala.</p>
            </sp>
            <sp xml:id="SDT5-OZOIP-Redna-004-2009-04-17.sp49">

               <speaker>PREDSEDNICA BREDA PEČAN:</speaker>

               <p>Hvala lepa gospod Lah. Gospod Jožef Jerovšek se je javil k besedi.</p>
            </sp>
            <sp xml:id="SDT5-OZOIP-Redna-004-2009-04-17.sp50">

               <speaker>JOŽEF JEROVŠEK:</speaker>

               <p>Hvala lepa. Še enkrat lep pozdrav vsem! Ob tej današnji izjemno pomembni temi, ki se
               osvetljuje tudi iz različnih plati in mislim, da je tako prav, moramo zelo
               kompleksno, kot je že bilo tukaj rečeno, prestopati temo in iskati tudi neko
               sinergijo in sožitje med tistimi, ki so uporabniki, to smo vsi, voda in tistimi, ki
               so nekako na tapeti, kot da to stanje slabšajo. In moram reči, da sem zelo pozorno
               poslušal tudi ministra Pogačnika in se v glavnem strinjal z njegovimi navedbami.
               Namreč zelo napačno bi bilo, če bi šlo to sporočilo, da so kmetje ali pa kmetstvo
               nezainteresirani za stanje voda. Namreč moram reči, da jaz mislim, da ima slovenski
               kmet izjemen odnos do tega, da je skozi stoletja ohranjal vse to, ampak da je pa res,
               tako kot je bilo tudi rečeno, po drugi svetovni vojni prišli do strašnih sprememb in
               vrednotah, da se je lahko zidalo kjerkoli. <stage type="mag"/>(nadaljevanje) Mi v preteklosti, če vzamete primer Dravskega polja, kjer
               so spodaj bazeni pitnih vod, eno največjo področje podzemnih voda. Na Dravskem polju
               30 let nazaj natanko so bile obdelovalne površine, ni bilo hiše ali gospodarskega
               poslopja, niti kozolca, niti ute in to brez nekih predpisov. Ljudje so ščitili
               obdelovalno površino. Prve vasi so bile na takratnem robu močvirij, kjer se ni dalo
               več obdelovati, danes je že to zelo porušeno, ne danes, to je že pred 20-imi leti
               bilo porušeno. Kljub temu, da smo imeli, potem urbaniste pa ne vem kaj vse, ti so za
               mazanje izdali odločbo vse povsod očitno, če so bili dobro podmazani. Marsikaj se je
               zgodilo. Kot je minister povedal je pozidano vsepovsod in vse. Stanje z vodami z
               onesnaženjem je bilo bistveno drugače, če ne bi bilo tako labilnih pravil glede
               pozidav na kmetijskih zemljiščih. Zelo težko je stanje popravljati. Jaz sem
               prepričan, da največji onesnaževalec je pozidava in s to pozidavo povezane
               dejavnosti. Neobdelovanje kmetijskih površin ni tako hudo seveda prihajajo skozi
               obdelovanje tudi nekatere kemikalije, vendar popolnoma se temu ne da izogniti, vsaj v
               kmetovanju se ne da izogniti, na vseh drugih področjih se pa da izogniti. Da tukaj
               nismo naredili v preteklosti dovolj mi je zelo samokritično pravzaprav potrdil
               predsednik Državnega zbora gospod Gantar, on je bil najdlje v samostojni Sloveniji
               minister za okolje, resorni minister za vode in potem je bil njegov, takratni
               strankarski kolega gospod Kopač še štiri leta in seveda gospod Gantar je rekel, da
               nimamo vodne politike, nobene doktrine, nobene strategije. Moram ga pohvaliti, da je
               samokritično, da je to toliko kritiziral tudi sebe, da se ni lotil tega v šestih
               letih svojega mandata, da se gospod Kopač lotil v naslednjih štirih letih in da tudi
               naslednji ministri očitno tega niso storili. Iz tega se vidi, da takratna vladna
               stranka ni imela koncepta tega, sploh ni v svojem programu, da je bilo to na neki
               način, da to komplicirajo mogoče, ne vem kdo, neki posamezniki, da se ne bo soočala
               pač s kmetstvom verjetno na pozitivni način itd. Jaz se strinjam s predsednikom
               Državnega zbora, da se je to potrebno lotili ti narediti samo načelno, ne
               politikansko.</p>
               <p>Tudi imam sedaj, ker nisem vedno na tem odboru v zvezi tega, kar je predsednik
               predlagal, da bi bilo v enim amandmajsko, v teh sklepih, potem čisto na začetku
               omenjena voda kot najpomembnejši vir, jaz predlagam formulacijo, drugi sklep
               ../Nerazumljivo./.. iz Malega princa vzklik, ko je strmoglavil, v puščavi prišel do
               vode, ko tam o Malem princu zapiše, celo francosko še znam tisti stavek, ampak ga bom
               v slovenščini povedal: "Voda, ti nisi potrebna za življenje, ti si življenje." <stage type="mag"/>(Nadaljevanje) Točno ta stavek dajmo notri. "O,
               o, ti ne'est-ce pas necessaire pour la vie et la vie". To kot poseben člen. In sem
               tudi za to, da se napravi nacionalni program, ki bo, seveda v sinergiji med
               kmetijstvom, obdelavo in vodami, skrbjo za vode, da bomo začeli dejansko na podlagi
               tega nacionalnega programa hitreje se premikati. Vlada ima izjemno priložnost, da čim
               prej pride z nacionalnim programom, izjemno priložnost ima, da ne bomo v času krize
               zanemarili voda. Pa bodo rekli, zdaj bo že nekaj let se pozabilo, ker imajo ljudje
               večje probleme, pa bo čas minil. Hvala lepa.</p>
            </sp>
            <sp xml:id="SDT5-OZOIP-Redna-004-2009-04-17.sp51">

               <speaker>PREDSEDNICA BREDA PEČAN:</speaker>

               <p>Hvala lepa, gospod Jerovšek. Gospod Tomaž Mencinger.</p>
            </sp>
            <sp xml:id="SDT5-OZOIP-Redna-004-2009-04-17.sp52">

               <speaker>TOMAŽ TOM MENCINGER:</speaker>

               <p>Hvala lepa. Jaz bom krajši. Strinjam se s kolegom, ki je govoril o teh vodnih skladih
               in celovitem urejanju vodotokov na območju cele države Slovenije.</p>
               <p>Ravno tako podpiram to misel, da bi oblikovali direktorat v okviru ministrstva, ki bi
               se direktno ukvarjal s področjem voda. Mislim, da je to glede na pomembnost tega vira
               absolutno podpreti.</p>
               <p>Naslednja stvar. Skozi same razprave smo lahko ugotovili in tudi videli, da praktično
               se sploh ne zavedamo mogoče v državi Sloveniji, kakšno bogastvo imamo s temi vodami,
               ker delamo z njimi tako, kot pravimo, pa ne bom zdaj govoril, v glavnem, mislim, da
               to ni dobro. Kvaliteta hrane je povezana z vodo, pa naj bo to rastlinska ali pa
               živalskega izvora; in mislim, da se tega mi v bistvu ne zavedamo.</p>
               <p>Naslednja stvar, ki je pomembna za državo, v nacionalnem interesu, ravno tako kot je
               ta neodvisnost v energetskem smislu, mislim, da je tudi ta s področja voda in
               pridelave hrane. Tako da sem prepričan, da neki nacionalni okviri bi morali biti
               ravno za to področje, voda, hrana, energetska neodvisnost in podpora temu
               razmišljanju, da se da posebna teža temu direktoratu, ki bi skrbel za te stvari.</p>
               <p>Ne bom pa prehajal na konkretne stvari, za to bo pa drugič priložnost. Hvala
               lepa.</p>
            </sp>
            <sp xml:id="SDT5-OZOIP-Redna-004-2009-04-17.sp53">

               <speaker>PREDSEDNICA BREDA PEČAN:</speaker>

               <p>Hvala lepa. Gospod Janko Veber.</p>
            </sp>
            <sp xml:id="SDT5-OZOIP-Redna-004-2009-04-17.sp54">

               <speaker>JANKO VEBER:</speaker>

               <p>Hvala za besedo. Lep pozdrav vsem! Svojo razpravo bi rad nekako dopolnil v tem
               smislu, vsebino današnjega zasedanja, da se dotaknemo tudi aktualnih razmer glede
               izjemno zahtevnih okoliščin na finančnem kot tudi gospodarskem področju.</p>
               <p>Namreč, dejstvo je, da je eden od učinkovitih ukrepov, da lahko obvladamo to krizo,
               tudi učinkovito črpanje evropskih sredstev in vlaganje v izgradnjo infrastrukture, ki
               ima tudi potem dolgoročen pomen za uspešen razvoj Slovenije. Mislim, da je zelo
               pomembno, da zelo resno vzamemo opozorilo, da imamo na razpolago kohezijska sredstva,
               ki jih lahko črpamo nekje do leta 2014. In mislim, da bi dejansko morali izjemno
               pospešiti vse tiste projekte, ki so v fazi priprave ali pa že pripravljeni, da jih
               čim prej tudi umestimo v prostor. Mi se zelo veliko pogovarjamo o tem, da bi
               pospešili umešanje v prostor cestne infrastrukture in tudi nekatere druge, ampak se
               mi zdi, da je mogoče še največja priložnost, da nekako prevlada javni interes nad
               zasebnim ali pa lastniškim, ki je običajno tudi največja ovira pri umeščanju v
               prostor, ravno na področju upravljanja z vodami. In tu mislim, da bi Ministrstvo za
               okolje resnično moralo pristopiti intenzivno pripravi zakona, ki bi omogočil čim
               hitrejše umeščanje vodnogospodarskih objektov v prostor. Mislim, da bi bil to eden
               izjemno učinkovitih principov delovanja v teh izjemnih razmerah. Hkrati pa ne
               nazadnje tudi izkoristimo ta rok, ki nam bo neizbežno ušel iz rok, če ga ne
               izkoristimo, za črpanje evropskih sredstev.</p>
               <p>Vse ostalo, kar je bilo danes povedano, seveda se strinjam in podpiram tezo in vse,
               kar je bilo povedano, da če obvladujemo vode, mislim, da obvladujemo pravzaprav vse
               dogajanje v prostoru. Seveda je pa to izjemno zahtevna naloga in bo potrebnih veliko
               usklajevanj. Tudi sam bi opozoril na to, da je resnično zelo malo priložnosti in
               možnosti, da se širša javnost dejansko zaveda<stage type="mag"/>(Nadaljevanje) vseh teh možnosti in priložnosti, kajti sam koncept
               izvajanja zakona o vodah ni zaživel v takšni meri, kot bi dejansko moral. Moram pa
               priznati, da tudi v času, ko smo sprejemali zakon o vodah, smo velikokrat opozarjali,
               da je najbrž ta zakon preveč administrativno napisan in premalo v duhu resničnega
               izvajanja in omogočanja učinkovitega upravljanja z vodami. Posledice tega se, mislim,
               da danes kažejo. Tako da bo verjetno treba tudi razmišljati o tem, ali je sploh
               vsebina zakona o vodah dovolj učinkovita in ali ne bi veljalo razmišljati tudi o tem,
               da bi tu naredili korenitejši poseg v ta zakon. Hvala.</p>
            </sp>
            <sp xml:id="SDT5-OZOIP-Redna-004-2009-04-17.sp55">

               <speaker>PREDSEDNICA BREDA PEČAN:</speaker>

               <p>Hvala lepa, gospod Veber. Gospod Majhenič.</p>
            </sp>
            <sp xml:id="SDT5-OZOIP-Redna-004-2009-04-17.sp56">

               <speaker>SILVEN MAJHENIČ:</speaker>

               <p>Hvala za besedo, gospa predsednica. Pozdravil bi oba ministra, in me veseli, da sta
               danes tu. Pozdravil bi tudi vse ostale goste.</p>
               <p>Slišali smo veliko dobrih, strokovnih predlogov. In mislim, da je prav in dobro, da
               bi to v čim krajšem času tudi znali sprovesti. Kajti, recimo, stvari, ki smo jih
               danes slišali, še predvsem, kar sta povedala oba ministra, smo že slišali že
               dostikrat. Recimo, jaz živim na vodovarstvenem območju in moram reči, da že vsaj
               deset let se ukvarjamo s to problematiko, da je zadeva prepuščena predvsem občinam,
               da se same nekako s temi kmeti ukvarjajo. Zdaj reči, recimo, zapreti kmetije zaradi
               pitne vode, mislim, da to ravno ni najbolje. Da je tu treba najti in gledati nekako
               daljnosežno. Naš cilj mora biti, da se kmetije na vodovarstvenem območju tudi na nek
               način morajo obdržati, ker te le pridelujejo hrano. In mislim, da je tista res
               najboljša zemlja ravno na teh terenih. Tako da je tu neke rešitve treba v tej smeri
               najti. Zdaj, kjer se pa ne da, se pač ne da. Tam je pač treba predloge, kot so bili,
               tudi sprovesti. Je pa tu še en problem. Recimo, na obrobju ali pa tudi na samem
               vodovarstvenem območju imamo tudi naselja, ki nimajo kanalizacije in ta naselja so
               tudi velik onesnaževalec. In tudi ta naselja so prepuščena občinam, da občine same,
               recimo, ko nimajo denarja, da bi naredile kanalizacijo, kaj vem, ker tu so večinoma
               greznice. In sami postopki za pridobivanje evropskih sredstev in državnih sredstev pa
               dokumentov in tako naprej, mislim, to je vse dolgotrajno in nimajo neke prave pomoči.
               Mislim, da bi zdaj, ko sta oba ministra tu - prav je bilo tudi, ko je bilo rečeno, da
               bi mogoče bil še prometni minister pa gospodarski minister tu, da bi se te zadeve
               uskladile in da bi vsi na teh območjih rekli neko pozitivno zadevo, da bi se to čim
               prej tudi uredilo. Ne da poslušamo že desetletja eno in isto zgodbo, ampak naj se
               postavi nek rok, do takrat in takrat moramo to zaključiti. Recimo, ta 11. člen,
               mislim, da je dober. Ampak tu bi jaz predlagal, da se tudi postavi nek rok, do kdaj
               se naj to naredi. Ker je premalo, da se samo razpravlja, da se samo govori, treba je
               od tega potegniti tudi neke rezultate. Hvala lepa.</p>
            </sp>
            <sp xml:id="SDT5-OZOIP-Redna-004-2009-04-17.sp57">

               <speaker>PREDSEDNICA BREDA PEČAN:</speaker>

               <p>Hvala lepa. Gospod minister dr. Pogačnik se je javil k repliki.</p>
            </sp>
            <sp xml:id="SDT5-OZOIP-Redna-004-2009-04-17.sp58">

               <speaker>DR. MILAN POGAČNIK:</speaker>

               <p>Hvala lepa. Gospod Majhenič je omenil neke vsebine, s katerimi se strinjam vsekakor,
               tudi glede rokov. Ti roki so postavljeni. Rok je že bil, je že minil. Rok je bil
               1.1.2009. Saj o tem se danes pogovarjamo. In jaz sem zaskrbljen nad to razpravo, ki
               je sicer kvalitetna, gospa predsednica, in zelo dobra, vendar žal kratkoročno za
               kmete, ki jih je prizadelo stanje in določilo zakona o vodah, ki je začelo veljati
               1.1.2009, nismo storili popolnoma nič, do sedaj še ne. In sem mislil, da je to
               ključen namen tudi tega sestanka - kaj bomo naredili. Se pravi, kmetovanje na
               vodovarstvenih območjih je bila ena izmed pomembnih tem, tako so mene opozorili; če
               sem bil napačno poučen, se opravičujem. <stage type="mag"/>(Nadaljevanje) Za mene pa je to definitivno pomembno vprašanje. Ker mi
               smo opravili razgovore s kmetovalci na tem območju, na območju Hajdine in še
               nekaterih drugih vodovarstvenih območjih. Oni so seveda obupani, resnično obupani,
               ker s 1.1. so se pogoji kmetovanja spremenili. In zaradi tega sva imela, moram reči,
               intenzivno sodelovanje z gospodom ministrom Erjavcem, iskala rešitve, kako to
               storiti. En predlog je bil, da bi pač odmaknili pričetek izvajanja tega zakona, pa so
               težave s Službo Vlade za zakonodajo. Predlagam, da se še naprej na Vladi o tem
               pogovarjamo, kaj je mogoče narediti. Res gre za 1.980 hektarjev na prvem
               vodovarstvenem območju, vendar pogoji zakona se nadaljujemo. Prišel bo 1.1.2010 in
               naprej in takrat bomo imeli vprašanje 44.000 hektarjev; in še priobalna območja. Zato
               sem o tem govoril. Tako da sklepi - jaz bi samo, gospa predsednica, prosil, da bodo
               sklepi, ki jih bo odbor sprejel, mogoči, da bodo izvedljivi Prav nemogoče je, če
               nekaj naložite, recimo, ministrstvu, česar se ne da izpeljati. Če mi naložite, da
               moram najti nadomestna zemljišča, vam vnaprej povem, da smo se maksimalno potrudili,
               pa jih zaenkrat ni, tudi zaradi veljavne zakonodaje o kmetijskih zemljiščih. Tako da
               bi prosil, da - tu se strinjam, da se s sklepi nekako počaka, se jih pripravi -, če
               je le mogoče, bi prosil, če jih lahko tudi mi dobimo, da nekako dopolnimo, kaj je
               mogoče, kaj je dopustno, to tudi zakon o obligacijah pravi. Drugače bo spet to samo
               črka na papirju, vendar, poudarjam še enkrat, so kmetje že omejeni na vodovarstvenih
               območjih s kmetovanjem, že od 1. januarja 2009; to se pravi, ukrepi že trajajo. Oni
               mogoče bodo dobili, jaz verjamem gospodu Erjavcu, rento pa odškodnino za nazaj, samo
               ali bo to tisto, kar bo pokrilo njihove zahteve, njihove potrebe. Resnično ravno
               zaradi tega smo se temu vprašanju posvetili. Skupaj z nekaterimi poslanci Državnega
               zbora, ki so bili lokalno zainteresirani smo opravili razgovore z ljudmi. In tem
               ljudem je treba pomagati. Samo, žal, to ni v pristojnosti Ministrstva za kmetijstvo.
               Mi lahko sodelujemo, pomagamo, lahko iščemo nadomestna zemljišča, vendar vse to je
               pač stvar razvoja. Jaz sem tudi kar precej ukrepov omenil, s katerimi skrbimo za
               intenzivno in takojšnje prestrukturiranje, samo preprosto nekateri vsega tega ne
               sprejemajo; oni imajo možnost se odločiti.</p>
               <p>Tako da bi prosil, naj bodo sklepi tega odbora tudi posvečeni predvsem - če gospa
               predsednica misli, da je to pretrda beseda - tudi, kaj storiti za ljudi na teh
               območjih. Hvala lepa.</p>
            </sp>
            <sp xml:id="SDT5-OZOIP-Redna-004-2009-04-17.sp59">

               <speaker>PREDSEDNICA BREDA PEČAN:</speaker>

               <p>Hvala lepa. Gospod Jerovšek. Kaj bo to, replika ali kaj? A gospodu Majheniču? Ja,
               ministru ne morete imeti replike, ker je bila to njegova replika gospodu Majheniču.
               Razprava, gospod Jerovšek, izvolite.</p>
            </sp>
            <sp xml:id="SDT5-OZOIP-Redna-004-2009-04-17.sp60">

               <speaker>JOŽEF JEROVŠEK:</speaker>

               <p>Pozorno sem ministra poslušal in se pravzaprav strinjam. Namreč, že v svoji razpravi
               sem plediral na neko ravnotežje, sožitje, sobivanje in sogospodarjenje. Treba se je
               zavedati, da dejansko, kot se moramo z vso skrbjo za stanje voda brigati, se moramo
               tudi za to, kar je minister rekel, da tem ljudem, ki kmetujejo na teh površinah, pa
               ki so skozi stoletja kmetovali, enormno kmetovali in niso onesnaževali, in sem
               prepričan, tudi danes ne bi, če ne bi bilo napak v preteklosti, da je treba to
               urediti tako, da se ne bodo čutili prizadete in da tudi dejansko ne bodo
               maksimalno... Zdaj pa se, seveda, tu bojim, da ni tudi skozi civilno javnost dovolj
               načelnosti in iskrenosti prisotne. Glejte, jaz sem se pravzaprav čudil - bom malo
               ironiziral - včeraj, ko so lovili medveda po Rožniku. Zakaj se ni tokrat nobeno
               društvo za zaščito živali oglasilo, da je pa ja najlepši prostor za medveda na
               Rožniku. Tam, ko se je pa pri kmetih na dvorišču pojavil, tam so pa bili kmetje
               nasilni pa agresivni do živali. Meni se zdi, da...</p>
            </sp>
            <sp xml:id="SDT5-OZOIP-Redna-004-2009-04-17.sp61">

               <speaker>PREDSEDNICA BREDA PEČAN:</speaker>

               <p>Držimo se teme, gospod Jerovšek.</p>
            </sp>
            <sp xml:id="SDT5-OZOIP-Redna-004-2009-04-17.sp62">

               <speaker>JOŽEF JEROVŠEK:</speaker>

               <p>Čakajte, čakajte... Jaz se čudim nad to načelnostjo.</p>
            </sp>
            <sp xml:id="SDT5-OZOIP-Redna-004-2009-04-17.sp63">

               <speaker>PREDSEDNICA BREDA PEČAN:</speaker>

               <p>Velike zveri smo imeli na prejšnji seji.</p>
            </sp>
            <sp xml:id="SDT5-OZOIP-Redna-004-2009-04-17.sp64">

               <speaker>JOŽEF JEROVŠEK:</speaker>

               <p>Nobene omembe o Rožniku čisto nič ni bilo...<stage type="mag"/>(nadaljevanje) Mene Rožnik čisto nič ni zmotilo in ne moti. Morda bi kakšnega
               "Pudla" od kakšne gospe požrl, ampak to ni bilo tako strašno. Ampak, ko se je pa tam
               pri nekih kmetih neke ovce pa ljudje ne razumejo sonaravnega gospodarjenja itd.
               Dejansko se moramo vsi skupaj zavzemati, da teh dvoličnosti v družbi ne bo. Tokrat se
               ni nihče oglasil. Torej, zaradi tega bodi tudi mi v naših sklepih dosledni in
               načelni. Hvala lepa.</p>
            </sp>
            <sp xml:id="SDT5-OZOIP-Redna-004-2009-04-17.sp65">

               <speaker>PREDSEDNICA BREDA PEČAN:</speaker>

               <p>Hvala lepa. Gospod Jurša, prosim.</p>
            </sp>
            <sp xml:id="SDT5-OZOIP-Redna-004-2009-04-17.sp66">

               <speaker>FRANC JURŠA:</speaker>

               <p>Hvala lepa, gospa predsednica. Zelo težko je še kaj povedati po tako eminentni
               razpravi uvodničarjev, vseh tistih, ki so dejansko danes bili tukaj poklicani in so
               dajali uvode v načelu seveda z ministrom za okolje, kakor tudi z Ministrstvom za
               kmetijstvo.</p>
               <p>Jaz bom rekel takole, za življenje je zelo pomembno zdrava pitna voda kot smo že
               danes slišali, zrak, zdrava hrana, no, še marsikaj je pomembno za življenje, ampak
               jaz navajam tri pomembne vire. Zakaj? Predvsem, zaradi tega, ker prihajam iz enega
               okolja, kjer je intenzivno kmetijstvo in kjer potrebujemo predvsem zdravo, pitno vodo
               in tukaj se sedaj križajo interesi. V Prlekiji, v Prekmurju imamo velike težave, ker
               imamo vodne vire, ali so ti vodni viri onesnaženi. Imamo kmetijska zemljišča, kjer bi
               kmetje morali kmetovati. Sedaj moramo tukaj najti stične točke, da bo zdrava pitna
               voda v vsakem gospodinjstvu in da bo seveda tudi rastla zdrava hrana na teh poljih.
               Osem let se v tem delu Slovenije borimo, da pridobimo zdravo pitno vodo do vsakega
               gospodinjstva. V tem trenutku in sedaj smo napravili neki premik in pričakujem, da bo
               skupaj z državo, lokalnimi skupnostmi, z ustreznimi ministrstvi, da bomo to
               investicijo tudi speljali, vključevati moramo seveda kohezijska sredstva Evropske
               unije in še kakšen naslov v proračunu se mora najti, da bo to, potem tudi na neki
               način realizirano. </p>
               <p>Popolnoma se strinjam s tem, kar predlaga Kmetijsko-gozdarska zbornica tudi minister
               je te zadeve povedal glede omejevanja kmetovanja na vodovarstvenih območjih. Ljudje
               se ukvarjajo s kmetijstvo, rabijo zemljo, zemljo imamo. Če ni bilo vprašanje, da se
               zemlja, ki je bila v lasti sklada Kmetijskih zemljišč in gozdov se pravi države vzela
               in se dala nazaj nacionalizirano opravičencem, denacionalizacijskim opravičencem,
               potem mi lahko spremenimo tudi zakonodajo in napravimo zamenjavo teh zemljišč z
               zemljišči, na katerem je primerno kmetovati. Sedaj pa bo potrebno razmisliti, kaj
               storiti s temi zemljišči, ki so na vodovarstvenih območjih, seveda tudi Renta se bo
               morala najti. Poglejte, ne more eden kmet, ki ima mogoče 10, 15 hektarjev obdelovalne
               zemlje pa se mu zgodi, da ima v neposredni bližini vodnega zajetja 5 hektarjev svojih
               najboljših zemljišč, da pa na koncu, potem ne dobi rente, mora jo dobiti in to moramo
               razumeti, te zadeve bomo morali sistemsko rešiti pač s spremembo zakonodaje. Samo
               toliko.</p>
            </sp>
            <sp xml:id="SDT5-OZOIP-Redna-004-2009-04-17.sp67">

               <speaker>PREDSEDNICA BREDA PEČAN:</speaker>

               <p>Hvala lepa, gospod Jurša. Jaz bi prosila, če lahko zaključimo, zaradi tega, ker imamo
               še dve točki dnevnega reda sicer ne zelo dolgi pa vendarle. Jaz ti to točko sedaj.
               Ja, gospod Lah, zelo kratko, 15 besed vam dam.</p>
            </sp>
            <sp xml:id="SDT5-OZOIP-Redna-004-2009-04-17.sp68">

               <speaker>ZVONKO LAH:</speaker>

               <p>Hvala. Glede OPN-jev. Imamo vse občine težave usklajevanje MOP-a z Ministrstvom za
               kmetijstvo. Jaz bi prosil glede na to, da imamo vse, da imate verjetno že enih 100
               OPN-jev tam, usklajevanje med Ministrstvom za kmetijstvo pa Ministrstvom za okolje in
               prostor, problem bo zelo velik. Občine ugotavljamo, da je zastoj na tem področju in
               bi prosil ministre, če se dogovorite. <stage type="mag"/>
               </p>
            </sp>
            <sp xml:id="SDT5-OZOIP-Redna-004-2009-04-17.sp69">

               <speaker>PREDSEDNICA BREDA PEČAN:</speaker>

               <p>Gospod Lah, tole je bilo pa sedajle malo mimo, če smem komentirati, zaradi tega, ker
               danes imamo vodo, ne pa OPNJ-jev. Podobno kot, kdo je že bil tisti Rimljan, ki je
               govoril, zasujmo Kartagino. Vi na vsaki seji izkoristite priliko, ampak dobro, naj
               vam bo.</p>
               <p>Prekinjam to točko dnevnega reda in jo bomo nadaljevali na majski seji odbora. Jaz
               vas prosim še enkrat vse, ki ste sodelovali v razpravi in tudi tisti, ki niste
               sodelovali, da si pogledate predlagane sklepe, da jih dopolnite, da se oglasite pri
               nas, pri sekretarki odbora ali pri meni osebno. Morda bi še sklicali krajši
               usklajevalni sestanke, tako da bi potem maja sprejeli sklepe, ki bodo dejansko dajali
               obema ministrstvoma, pa tudi ministrstvu za gospodarstvo in promet, tako kot je
               predlagala kolegica Črnugelj, da bomo pripravili sklepe, ki bodo dali neko vizijo
               urejanja področja gospodarjenja in urejanja voda. Ker namreč ni samo gospodarjenje,
               ampak je še vse kaj drugega v zvezi z vodami.</p>
               <p>Hvala vam za zelo zelo dobro razpravo. Jaz se vam iskreno zahvaljujem. Vedela sem, da
               bo dobra, ampak da bo tako dobra pa nisem pričakovala. Se vam pa opravičujem, ker
               nisem vam več dala besede, ampak mislim, da je sedaj že počasi utrujenost taka,
               da...</p>
               <p>Pa še nekaj, dr. Lobniku bi rada povedala, da sodelovanje obeh ministrov ni samo za
               zaprtimi vrati obeh ministrstev, ampak smo oba ministra imeli sedaj že drugič na
               seji, ker smo zadnjič velike zveri obravnavali in sta bila oba zelo aktivna.
               ..../Oglašanje iz klopi./ Jaz govorim za sedaj, kar jaz poznam stvari. Hvala vam.</p>
               <p>Sedaj bi pa lahko šli na <title> 2. TOČKO DNEVNEGA REDA - VPRAŠANJA IN POBUDE ČLANOV
                  ODBORA. </title>Gospod Lah ima pobudo pod 2. točko dnevnega reda.</p>
            </sp>
            <sp xml:id="SDT5-OZOIP-Redna-004-2009-04-17.sp70">

               <speaker>ZVONKO LAH:</speaker>

               <p>Tudi na razprave na predsedstvu Združenja občin in aktualnosti v sprejemanje
               občinskih prostorskih načrtov bi predlagal, dajem pobudo, eno točko na naslednji
               seji, da posvetimo tej problematiki, OPNJ-ev.</p>
            </sp>
            <sp xml:id="SDT5-OZOIP-Redna-004-2009-04-17.sp71">

               <speaker>PREDSEDNICA BREDA PEČAN:</speaker>

               <p>To je zelo pomembna tema in mislim, da je prav, da se je lotimo.</p>
               <p>Gospod Mencinger ima tudi...</p>
            </sp>
            <sp xml:id="SDT5-OZOIP-Redna-004-2009-04-17.sp72">

               <speaker>TOMAŽ TOM MENCINGER:</speaker>

               <p>Hvala lepa. Jaz bi izkoristil priložnost ministra in sekretarja, poznamo že nekaj
               časa problematiko okoli koriščenja pitne vode izpod Karavank. Mislim, da je stvar
               zelo zelo zapletena. To je zelo žalostna zgodba, politično-gospodarska kriminalka,
               lahko rečem. In ta zgodba se razpleta in zapleta 18 let. Moram reči, ko smo brali
               tudi tolmačenje odločbe Ustavnega sodišča in ostalih stvari se dejansko nakazuje
               rešitev, za katero mislim, da bi lahko ministrstvo odreagiralo in tudi naredilo.
               Praktično vsi se od leta 1990 zgovarjajo na nek podpis, neko soglasje podjetja
               Vodovod, ki je sedaj v lasti občine Jesenice, ki je takrat izdalo v obliki navadnega
               dopisa in ni imelo pravno-formalnih obveznosti<stage type="mag"/> (nadaljevanje) elementov odločitve, ki jih zahteva Zakon o splošnem upravnem
               postopku, saj ni vsebovala ne preambule, ne ureditve ja ali ne pouka o pravnem
               sredstvu. Tako, da mi ne bomo šli zdaj naprej skozi to zgodbo, tako, da bi resno
               predlagal da to stvar enkrat presekamo, in da minister za okolje in prostor razpiše
               koncesijo za koriščenje vodnega vira izpod Karavank. Mislim, da je to stvar možno
               speljati in da to enkrat presekamo, ker drugače, glede na te stvari, ki so; minister
               jih dobro pozna, sekretar tudi in mediji še bolj; mislim, da ne bomo nikamor prišli.
               Kar pa je najbolj škandalozno pa je to, da imamo nekaj zainteresiranih investitorjev,
               ki bi v to zgodbo šli, imamo prostor, ki ga hranimo za investicijo v neposredni
               bližini vodnega vira. In kar je še bolj pomembno, v teh zaostrenih gospodarskih
               pogojih, skozi to vidimo 50 delovnih mest. mislim, da pri tej stvari ne sme biti več
               heca. O tem je obveščen tudi predsednik Vlade. Tudi medijsko se nekateri oglašajo in
               pišejo in dajejo podporo. Tako, da mislim, da bi tukaj poskušali to stvar zapeljati v
               to smer in enkrat za vselej presekati.</p>
            </sp>
            <sp xml:id="SDT5-OZOIP-Redna-004-2009-04-17.sp73">

               <speaker>PREDSEDNICA BREDA PEČAN:</speaker>

               <p>Hvala, gospod Mencinger.</p>
               <p>Gospod minister boste dali en kratek odgovor.</p>
               <p>Prosim.</p>
            </sp>
            <sp xml:id="SDT5-OZOIP-Redna-004-2009-04-17.sp74">

               <speaker>KARL VIKTOR ERJAVEC:</speaker>

               <p>Ja. No, problematika je obema zelo dobro poznana. Problem je, da je tam nekaj sodnih
               sporov, ki so odprti in bojim se, da če bi šel v razpis koncesije in da bi bila neka
               pravnomočna sodna odločitev, ki bi šla v nasprotju s podeljeno koncesijo na podlagi
               razpisa, da bi tukaj lahko utrpeli hudo odškodninsko odgovornost. Zato je bila
               sprejeta odločitev, da se počaka da se vsi ti sodni spori zaključijo, da dobimo čisto
               pravno stanje. Na podlagi tega bi potem lahko opravili nadaljnji korak.</p>
               <p>Obstaja pa ta druga možnost, da se obe stranki, ki sta vpleteni v ta spor najdeta
               neko poravnalno rešitev. Jaz mislim, da je to tveganje, da bi šli kar v razpis, pri
               tem, da imamo kar nekaj odprtih sporov, preveliko tveganje za državo.</p>
            </sp>
            <sp xml:id="SDT5-OZOIP-Redna-004-2009-04-17.sp75">

               <speaker>PREDSEDNICA BREDA PEČAN:</speaker>

               <p>Hvala lepa.</p>
               <p>.../Oglašanje v ozadju./... Prosim.</p>
            </sp>
            <sp xml:id="SDT5-OZOIP-Redna-004-2009-04-17.sp76">

               <speaker>TOMAŽ TOM MENCINGER:</speaker>

               <p>Jaz moram vseeno nekaj povedati. Tisto podjetje, ki je izdalo tisti papirnati
               dogovor, je sedaj v lasti občine Jesenice. Občina Jesenice je lastnica cevovoda. In
               zdaj v tej zgodbi, če bi bilo to kar je bilo povedano res, bi, meni verjemite, bila
               ta zgodba v teh letih že razpletena. Mi smo leto in pol nazaj sedeli v prostorih
               parlamenta, v vednosti predsednika vlade, ki je bila takrat, Janeza Janše, Predaliča,
               z ministrstva vsi. Gospod Podobnik kot minister, Tavzes kot sekretar in Gačnik kot
               vodja kabineta. Predsednik Državnega sveta Janez Sušnik in vsi zainteresirani, od
               Gorjupove, Kranjca in še ne vem kdo. In takrat je bilo dogovorjeno, da v izogib tem
               zgodba, da gremo občina Kranjska Gora in občina Jesenica z novim podjetjem, ki
               zaprosi za vodno dovoljenje. In prepričan sem, da glede na to, kar je tudi teh
               tolmačenj, da brez kakršnihkoli stvari se lahko s strani ministrstva razpiše
               koncesijo za koriščenje te vode. Ker pa je nedopustno, da ta voda zdaj teče v
               Savo.</p>
            </sp>
            <sp xml:id="SDT5-OZOIP-Redna-004-2009-04-17.sp77">

               <speaker>PREDSEDNICA BREDA PEČAN:</speaker>

               <p>Hvala.</p>
               <p>Jaz mislim, da je to stvar, ki jo na tem odboru ne bomo rešili. Verjetno boste morali
               kako drugače.</p>
               <p>Gospod Jerovšek, prosim.</p>
            </sp>
            <sp xml:id="SDT5-OZOIP-Redna-004-2009-04-17.sp78">

               <speaker>JOŽEF JEROVŠEK:</speaker>

               <p>Ja, ker imam to priložnost, bi pozval ministra, da naj pravzaprav zaostri nekatere
               zadeve pri izdajanju soglasij, prostorskih načrtih. Ampak ne mislim pri kakšnih
               obrtnih conah in tem, ker te so na nek način nujne in je treba to razmejevati, tu je
               treba poiskati neko sinergijo med enimi in drugimi interesi, da se ne bi blokiralo
               razvoja ob, seveda, dobrem razmisleku. Ampak, nekaj drugega. Številni, ki so si v
               preteklem obdobju pridobili enormno premoženje, naj rečem kar tajkuni, si želijo ali
               si že gradijo dvorce, rezidence na takšnih lokacijah, ki jih niti slučajno običajen
               državljan ne bi dobil dovoljenja. Ampak, ker denar odpira vsa vrata je tega tudi
               polno. Razni ljudje mi govorijo, sporočajo kje bo kaj stalo, kje se pridobiva
               soglasje. Jaz verjamem, da je ta moč denarja izjemna. Kot smo včeraj videli tu v
               banki, ko je dopoldne minister še govoril, da ne bo prologiranja kreditov in
               odlaganja. Popoldne pa se je to za tajkune že zgodilo. Zato pozivam ministra, da naj
               zagotovi red na tem področju.</p>
               <p>Hvala lepa.</p>
               <p>Tudi če bodo ti slovenski tajkuni v špilu.<stage type="mag"/>
               </p>
            </sp>
            <sp xml:id="SDT5-OZOIP-Redna-004-2009-04-17.sp79">

               <speaker>PREDSEDNICA BREDA PEČAN:</speaker>

               <p>Hvala lepa.</p>
               <p>Jaz bi zdaj zaključila 2. točko dnevnega reda.</p>
               <p>Prehajamo na <title> 3. TOČKO DNEVNEGA REDA - RAZNO. </title>
               </p>
               <p>Pri tej točki bi vas rada seznanila o tem, da sva se s predsednikom Odbora za
               kmetijstvo, gozdarstvo in prehrano gospodom Bogovičem dogovarjal, da bi v mesecu maju
               organizirali dve skupni seji z Odborom za kmetijstvo, gozdarstvo in prehrano, tako,
               da imata ministra in državna sekretarka in sekretar priložnost biti spet skupaj,
               tako, da če se bosta želela pridružiti, skoraj težko verjamem, ampak dobro, recimo bi
               bilo. In sicer 13. maja o problematiki kmetijstva v Posavju, komasacije, namakanje
               kmetijskih zemljišč, zaščita nasadov proti toči v občini Krško ter 27. maja o
               problematiki kmetovanja na zavarovanem območju, ki bi jo izvedli na območju
               krajinskega parka Kolpa. Zlasti tu, ta drugi primer je prav naravnan na današnjo
               sejo, bi lahko rekli, nadaljevanje današnje seje oziroma 1. točke. Ker je po 49.
               členu Poslovnika za sklic seje zunaj sedeža Državnega zbora treba predhodno soglasje
               večine vseh članov delovnega telesa in predsednika Državnega zbora, škoda da ga ni
               več tukaj; ker bi potem lahko dve muhi na en mah pospravili; vas sprašujem ali
               soglašate s predvidenima sejama?</p>
               <p>Kdo je za? (9 članov.)</p>
               <p>Hvala lepa. Soglasno.</p>
               <p>Ima še kdo kakšen predlog? .../Oglašanje v ozadju./... Ni soglasno?! Kdo je bil, ti
               si bil proti? .../Oglašanje v ozadju, medsebojni pogovor./...</p>
               <p>Ja, dobro. 9 za in 1 vzdržan. Tako ali tako ni važno, od 10 prisotnih.</p>
               <p>Še kaj pod točko razno? V kolikor ne,... Ja.</p>
            </sp>
            <sp xml:id="SDT5-OZOIP-Redna-004-2009-04-17.sp80">

               <speaker>SILVA ČRNUGELJ:</speaker>

               <p>.../Mikrofon ni vključen./... Naslednji res, mislim apeliram na vse, ki organizirajo
               in so v verigi organizacije sej odbora, da res pravočasno, pa četudi na zalogo
               rezervirajo termine večjih prostorov.</p>
            </sp>
            <sp xml:id="SDT5-OZOIP-Redna-004-2009-04-17.sp81">

               <speaker>PREDSEDNICA BREDA PEČAN:</speaker>

               <p>No, tukaj ti lahko jaz, Silva, odgovorim. Mi smo imeli za sredo rezerviran prostor,
               pa je gospod minister; in mislim, da je bilo prav, da smo se mu prilagodili;
               zaprosil, če bi lahko sejo preložili za dva dni. Vemo, da je bil v Pragi. Sicer nimam
               dokazov o njegovem potnem nalogu, ampak mislim, da je res bil in zaradi tega smo
               preložili. Za sredo smo imeli rezervirano pravi prostor, potem pa na žalost za petek
               ni bilo več prostora. Tako, da nam ni ostalo drugega. Petek pa ima Kolegij
               predsednika Državnega zbora; ne vem zakaj on rabi imeti tisto veliko dvorano,...</p>
            </sp>
            <sp xml:id="SDT5-OZOIP-Redna-004-2009-04-17.sp82">

               <speaker>SILVA ČRNUGELJ:</speaker>

               <p>.../Mikrofon ni vključen./... Res, se strinjam s tabo.</p>
            </sp>
            <sp xml:id="SDT5-OZOIP-Redna-004-2009-04-17.sp83">

               <speaker>PREDSEDNICA BREDA PEČAN:</speaker>

               <p>...mu bom predlagala, da naj gredo drugič v kaj manjšega. .../Medsebojni
               pogovor./...</p>
               <p>Še kdo kaj? Nič več.</p>
               <p>Potem zaključujem 4. redno sejo Odbora za okolje in prostor.</p>
               <p>Zahvaljujem se vam za prisotnost.</p>
               <p>(Seja je bila zaključena 17. aprila 2009 ob 12.09.)</p>
            </sp>
         </div>
      </body>
   </text>
</TEI>
