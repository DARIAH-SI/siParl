<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZKŠŠIM-Nujna-019-2011-02-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">D34C4F261B15D010C1257838003F41FB</idno>
               <idno type="custom" subtype="day">9AF0D35A1FAC5378C125783A003BD99F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=9AF0D35A1FAC5378C125783A003BD99F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZKŠŠIM-Nujna-019-2011-02-16.OZKŠŠIM" n="019">
               <name>Nujna</name>
               <date when="2011-02-16"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZKŠŠIM-Nujna-019-2011-02-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZKŠŠIM-Nujna-019-2011-02-16.OZKŠŠIM">
                        <orgName key="OZKŠŠIM">Odbor za kulturo šolstvo šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO, ŠPORT IN MLADINO</stage>
            <stage type="session">19. nujna seja</stage>
            <stage type="date">(16. februar 2011)</stage>
            <stage type="chairman">Sejo je vodila mag. Majda Potrata, predsednica odbora.</stage>
            <stage type="time">Seja se je pričela ob 16.00</stage>
            


            <sp xml:id="SDT5-OZKŠŠIM-Nujna-019-2011-02-16.sp1">

               <speaker>PREDSEDNICA MAG. MAJDA POTRATA:</speaker>

               <p>Lep pozdrav vsem, ki ste prišli na 19. nujno sejo Odbora za kulturo, šolstvo, šport
               in mladino.</p>
               <p>Obveščam vas, da so zadržani in se seje ne morejo udeležiti naslednji člani odbora:
               poslanci Roberto Battelli, Miran Györek, mag. Branko Grims in Darko Menih. Na seji
               kot nadomestni člani in članice odbora pa s pooblastili sodelujejo: poslanka Darja
               Lavtižar Bebler namesto poslanca Tomaža Toma Mencingerja, poslanec Dušan Kumer,
               namesto poslanke mag. Andreje Rihter in poslanka Melita Župevc, namesto poslanca
               Dejana Levaniča. To so pooblastila, ki sem jih dobila do tega trenutka.</p>
               <p>Obveščam vas, da so na sejo povabljeni predlagatelji zahteve za razpis zakonodajnega
               referenduma o zakonu o spremembah in dopolnitvah zakona o varstvu dokumentarnega in
               arhivskega gradiva ter arhivih, Vlada, Ministrstvo za kulturo ter Zakonodajno-pravna
               služba. S sklicem seje ste prejeli dnevni red, katerega edina točka je zahteva za
               razpis zakonodajnega referenduma o zakonu o spremembah in dopolnitvah zakona o
               varstvu dokumentarnega in arhivskega gradiva ter arhivih, EPA 1535-V. V poslovniškem
               roku nisem prejela nobenega predloga v zvezi z dnevnim redom. Torej je dnevni red
               tak, kakršnega ste dobili s sklicem.</p>
               <p>Smo pri <title>1. TOČKI DNEVNEGA REDA - TO JE OBRAVNAVA ZAHTEVE ZA RAZPIS ZAKONODAJNEGA
                  REFERENDUMA.</title> K tej točki dnevnega reda ste dobili zahtevo skupine poslank in
               poslancev, s prvopodpisanim Jožetom Tankom, s priloženim predlogom odloka, z dne 11.
               februarja 2011, mnenji Zakonodajno-pravne službe, z dne 16. februarja 2011, na klop
               pred začetkom seje, pa ste dobili oziroma s pošto notranjo pa ste dobili tudi predlog
               sklepa poslank in poslancev štirih koalicijskih poslanskih skupin in dveh samostojnih
               poslancev mag. Franca Žnidaršiča in Vilija Rezmana.</p>
               <p>Državni zbor je na 24. seji, 4. februarja 2011 sprejel zakon o spremembah in
               dopolnitvah zakona o varstvu dokumentarnega in arhivskega gradiva ter arhivih. 11.
               februarja 2011 je skupina poslank in poslancev s prvopodpisanim Jožetom Tankom na
               podlagi 90. člena Ustave Republike Slovenije 12. člena v povezavi s prvim odstavkom
               12.a člena zakona o referendumu in ljudski iniciativi, ter prvega odstavka 185. člena
               poslovnika Državnega zbora vložila zahtevo za razpis zakonodajnega referenduma o
               navedenem zakonu. Obenem je skupina poslank in poslancev vložila tudi predlog odloka
               o razpisu zakonodajnega referenduma.  V tej zahtevi predlagano referendumsko vprašanje se glasi: <q>"Ali ste za
               to, da se uveljavi zakon o spremembah in dopolnitvah zakona o varstvu dokumentarnega
               in arhivskega gradiva, ter arhivih, EPA 1535-V, ki ga je sprejel Državni zbor na
               seji, dne 4. februarja 2011."</q></p>
               <p>16. februarja 2011 so Poslanske skupine SD, Zares, DeSUS in LDS ter dva nepovezana
               poslanca odboru predložile predlog sklepa, naj Ustavno sodišče presodi ali bi z
               odložitvijo uveljavitve zakona o spremembah in dopolnitvah zakona o varstvu
               dokumentarnega in arhivskega gradiva ter arhivih ali zaradi njegove zavrnitve na
               referendumu lahko nastale protiustavne posledice. Naj vam razložim še postopek
               obravnave. V skladu z Ustavo in zakonom o referendumu in ljudski iniciativi mora
               Državni zbor v primeru vložene zahteve razpisati referendum v sedmih dneh od vložitve
               take zahteve. V fazi obravnave zahteve za razpis referenduma, pa se lahko kljub
               ustreznemu besedilu referendumskega vprašanja oblikovanega v skladu s 16.c členom
               Zakona o referendumu in ljudski iniciativi pojavi vprašanje morebitnih protiustavnih
               posledic referendumskega odločanja. V tem primeru lahko Državni zbor v okviru svojih
               pristojnosti po 21. členu Zakona o referendumu in ljudski iniciativi od Ustavnega
               sodišča zahteva, naj presodi ali bi z odložitvijo uveljavitve zakona ali zaradi
               zavrnitve zakona na referendumu lahko nastale protiustavne posledice. To zahtevo
               lahko Državni zbor poda v roku iz 22. člena Zakona o referendumu in ljudski
               iniciativi. Ta rok je sedem dni. V skladu z navedenim bomo najprej obravnavali
               predlog sklepa koalicijskih poslanskih skupin, če tak sklep ne bo sprejet, pa bomo
               nadaljevali z obravnavo predloga odloka za razpis zakonodajnega referenduma.
               Pričenjam obravnavo zahteve skupine poslank in poslancev s prvopodpisanim Jožetom
               Tankom za razpis zakonodajnega referenduma v okviru katere bomo hkrati obravnavali
               tudi predlog sklepa koalicijskih poslanskih skupin in dveh nepovezanih poslancev.
               Pričenjam uvodno razpravo in sprašujem predstavnika vlagatelja zahteve za razpis
               zakonodajnega referenduma in predlagatelja odloka ali želi dopolnilno obrazložiti
               zahtevo. Izvolite, gospod Aleksander Zorn.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp2">

               <speaker>ALEKSANDER ZORN:</speaker>

               <p>Hvala lepa za besedo. Ker smo tudi v okviru tega našega odbora imeli o tej tematiki
               kar izčrpno razpravo, bom danes bolj lapidaren, navsezadnje imate tudi v obrazložitvi
               natančno napisane razloge, zakaj se nam zdi potrebno, da moramo razpisati referendum.
               Hkrati seveda postaja jasno, da se bomo danes predvsem dajali o tem, kdaj naj bo ta
               referendum oziroma ali smo prav predlagali ta datum in seveda še pred tem, kako je s
               to ustavno presojo, tudi o tem bo treba povedati nekaj besed, posebej zato, ker je
               navsezadnje tudi zakon nastal zato, ker je nek uradnik določil, da je zakon v
               neskladju z Ustavo, kar pa pravzaprav lahko določa samo Ustavno sodišče samo. Zdi se,
               da je ta zahteva po ustavni presoji Ustavnega sodišča tega referenduma post festum
               tisto, kar bi moral predlagatelj zakona že zdavnaj narediti, dati zakon v obravnavo
               Ustavnemu sodišču. Toliko za uvod. Sicer pa je Državni zbor ravnal nenavadno, namreč
               na podlagi že prepovedanega dostopa do zakonsko urejenega javnega dostopa gradivo
               bivše Udbe, tukaj bom kar direkten in kratek je post festum predlagal zakon, ki
               omejuje dostop, to se nam zdi popolnoma nenavadno  iz več razlogov. Prvič, formalni dostop do tajne politične
               policije, ki je bila del oziroma najbolj represivni del bivšega nedemokratičnega
               totalitarnega, od časa do časa čisto diktatorskega režima, je z družbeno etičnega
               stališča čuden in nesprejemljiv. Je tudi v neskladju s tem, kar govori resolucija o
               evropski zavesti in totalitarizmu, kjer decidirano piše, da so raziskovanja in
               razprave, hkrati pa seveda dostop do tega gradiva tajni policiji nekaj, kar
               predlagajo vsem državam bivših totalitarnih režimov. Se pravi, da je že sam odlok za
               nas nekoliko družbeno in moralno sporen v evropskem smislu.</p>
               <p>Arhivsko gradivo je nastajalo pred konstituiranjem skupščine Republike Slovenije
               1990, in se nanaša na nekdanjo družbenopolitično organizacijo, ki so pač bile takrat
               del tega. To se pravi: Zveza komunistov, Socialistično zvezo, Zvezo sindikatov, Zvezo
               socialistične mladine, Zveza združenj borcev, Zvezo rezervnih vojaških starešin in
               tako naprej. Skratka, to so vsi dokumenti vseh teh mogočih organizacijah, ki bi tudi
               po naravi sami morali biti dostopni javnosti in pri njih ne gre kar tako enostavno za
               človekove pravice oziroma za tisto grožnjo, ki so jo predlagatelji zakona postavili
               kot prvo, to pa je, da bi bili ogroženi nacionalni interesi in varnost Republike
               Slovenije. Tega argumenta namreč zares direktno ali konkretno nikjer nismo našli
               obrazloženega, še do danes ne. Tako kot v drugih državah, kjer so imeli podobno udbo,
               ne bom jih našteval, so zelo grda imena, je ta dostop temelj nove demokratične
               civilizacije, ki v celotnem socialističnem bivšem lagerju nastajala in nastajala. To
               je prvovrsten političen problem, družben problem, moralen problem in hkrati odnos do
               zgodovine, hkrati pa da nas ne bi kar naprej porivali v območje zgodovine, med tem ko
               nam sedanjost dela druge težave, moram reči, da se je ...<stage>/Nerazumljivo./</stage> v teh časih
               in je najbrž skrito tudi v teh dokumentih marsikaj, kar dejansko večja še danes
               oziroma je treba predvsem danes prikriti, da bi bile prikrite tudi gospodarske
               navezave, kakršne smo jim danes priča, vsemogoče povezave nastale tudi v tistih
               časih. Se pravi, da je interes skrivanja tega gradiva tudi v interes vseh mogočih
               tajkunskih navez starih fantov, in še vseh mogočih starih zvez in navez, ki pač danes
               živijo in so nastale tisti hip, ko je bilo treba privatizirati družbeno lastnino.</p>
               <p>Ker sam ne govorim klevete o Udbi, navsezadnje je Vrhovno sodišče Republike Slovenije
               23. maja 2002 povedalo zelo direktne, da ne rečem grobe besede o njej, se nimam za
               ničesar opravičevati. Zdi se mi, da je tudi naša država nastala zato, ker smo imeli
               tudi Udbo. Nismo imeli samo Zvezo komunistov, imeli smo predvsem njeno najhujšo
               ekspozituro, to je bila Udba. In ta je  bila tista, ki je naredila mnogo gorja, direktnega gorja, nam vsem
               prebivalcem in takratnim državljanom. Zato je tudi z našega stališča prikrivanje teh
               stvari za nazaj neetično in tudi v imenu države, ki je nastala nesprejemljivo.</p>
               <p>Ker vem, da bo šla polemika tudi o tem, kateri dan bi bil najprimernejši za
               referendum, ki jasno itak mira biti razpisan, vas nagovarjam, hkrati tudi opozarjam,
               da ga ne osamite zato, da bi bil drag, da bi lahko potem govorili, da je drag, čeprav
               ste to sami povzročili, pač pa da ga priključimo vsem tistim referendumom, ki bodo še
               prišli. O malem delu je tako rekoč že pred vrati. Lahko pa bosta še dva. Se pravi, če
               bodo štirje, ali celo več, bo to zadevo bistveno pocenilo in bo tudi do državljanov
               navsezadnje manj cinično, hkrati pa v teh težkih časih edino primerno. Toliko za
               začetek.</p>
               <p>Sicer pa naj še nekaj mimogrede rečem o nenavadnem zapisu Zakonodajno-pravne službe.
               Nenavadnem zato, ker navsezadnje samo poziva na presojo tega referenduma oziroma
               napotuje na Ustavno sodišče. Takole zapiše zanimiv stavek: <q>"Ker o neskladnosti
               veljavne zakonske ureditve z Ustavo Ustavno sodišče še ni presojalo, saj še ni bila
               vložena pobuda oziroma zahteva za oceno njene ustavnosti, veljavne ureditve sicer ni
               mogoče obravnavati kot neustavne v smislu ugotovljene protiustavnosti s strani
               Ustavnega sodišča."</q> Spoštovani gospodje, sama Zakonodajno-pravna služba je ugotovila,
               da je tisti poziv uradnika, ki je rekel, da je zakon v neskladju z Ustavo, pravzaprav
               samovoljna trditev, kajti o tem Ustavno sodišče ni presojalo.</p>
               <p>In če gremo še nekoliko naprej. Ali velja sedaj stari zakon, kar tudi omenja ta ista
               služba? Ali pa velja ta, ki še ni zapisan v Uradnem listu? In, ali bodo ustavne
               posledice veljale, če bo veljal stari zakon, ali ta, ki še ni zapisan? Tukaj mislim,
               da je kar nekaj protislovnosti, o katerih bom prosil tudi razlago Zakonodajno-pravne
               službe. Hvala lepa.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp3">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Vprašujem, ali želi besedo predstavnik ali predstavnica Vlade, kot
               predlagatelja zakona? Gospa ministrica Majda Širca.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp4">

               <speaker>MAJDA ŠIRCA RAVNIKAR:</speaker>

               <p>Mogoče, če ne drugega tudi zaradi hitrih odzivov oziroma popravkov ravnokar
               izrečenega, ki se nanaša nedvomno na netočno navajanje, da je nek uradnik določal in
               se odločal, da je zdajšnja ureditev neskladna z Ustavo, in da, kar se je nanašalo
               tudi na samo Zakonodajno-pravno službo, o čemer bo najbrž sama Zakonodajno-pravna
               služba več povedala. Uradnik ni odločal, da je zakon v neskladju z Ustavo, temveč je
               zadržal odločitev dokler se zadeva ne prouči na drugačen način. Vlada se je odločila,
               da bo urejala na drugačen način, se pravi, da bo sprocesirala zakon tako, da bo po
               njenem mnenju ustaven in da ne bo zapiral gradiva, kot danes in še v preteklosti, ko
               smo v teh prostorih, in tudi sicer drugje večkrat sedeli. Ampak da bo rešil na način,
               ki bo, ko bo gradivo dostopno, pod posebnimi pogoji. Zato velja spodbijati
               kakršnekoli razmisleke o tem, da gre za interes skrivanja gradiva, ki naj bi obstajal
               in da gre prikrivanje gradiva kot neetičnega  dejanja. Mislim, da gre bolj za neetično razmišljanje.</p>
               <p>Vlada je v dosedanjih procedurah, ki so šle in se odvijale vse od potrditve novele na
               Državnem zboru, na Državnem svetu in številnih drugih diskusijah odpravljala in tudi
               dokazala neskladje med dvema odstavkoma enega člena in tudi potrdila, da je tista
               razlika, kot je v 65. členu navedena in ki je postavila v zadrego že samo vlado,
               tisto vlado, ki je sprejela zakon tak, kot ga imamo, in ga ni morala enostavno niti
               izvajati, zato je po našem razmišljanju zagotovo neskladno z zakonom ukrepala drugače
               in dejansko zapirala dostop do gradivo, kar vemo, da je to počela skozi uredbo,
               predvsem pa skozi sporazum med dvema direktorjema oziroma skozi oceno posledic, ki,
               poudarjam, izkazujejo nelagodje ali nezmožnost prejšnje vlade, da bi se držala
               svojega lastnega zakona. Mi teh obhodov, obvodov in nepravnih početij nismo hoteli
               uporabljati, zato smo spremenili zakon za katerega verjamemo, da odpravlja
               nesorazmerje in neskladnost in po vsej verjetnosti, ne po vsej verjetnosti, po našem
               prepričanju tudi neustavnost. Ampak, o temu ne odločamo mi, o temu verjamem, da bo,
               če boste izglasovali predlagano pobudo, lahko presojalo Ustavno sodišče.</p>
               <p>Predlog za razpis referenduma lahko razumemo tudi kot delovanje proti svojemu
               lastnemu narodu, zaradi tega, ker vendarle postavlja pred ljudi vprašanje, ki
               nedvomno ščiti nacionalni interes, in to ljudi, ki morajo odgovoriti na zelo
               strokovna, zelo pravna in tudi zelo vsebinsko pomembna vprašanja. V tem ga lahko
               razumemo kot tudi čisto politično dejanje. Jaz bi rada videla, kar sem vam v teh
               prostorih že večkrat poudarila, da bi se obračali vnaprej, da bi razumeli delovanje
               arhivov in iskali njihove rešitve, ki niso enostavne, ker samo skrbstvo za arhivsko
               gradivo, ne na tej točki o kateri govorimo in govorite zadnje dni, ampak za
               urejenost, dostopnost in moderniziran pristop in hrambe samega gradiva, ta država še
               ni v dovoljšni meri poskrbela. In poudarjam, prav zaradi te skrbi, kar pomeni pogleda
               vnaprej, smo se v preteklosti lotili in sprejeli strategijo poslovanja z elektronskim
               gradivom, ki do zdaj sploh še ni bilo načeto, začeto ali sploh odprto. Pravim, rada
               večkrat povem, da se arhive pusti vse dokler se ne dotaknejo določenih spektakularnih
               vprašanj v nedostojnih prostorih in tudi v nemoderniziranih postopkih in
               prijemih.</p>
               <p>Zato zdaj to popravljamo, zato gradimo arhive, zato jih tudi digitaliziramo, zato
               imamo v načrtu še reševanje treh v Sloveniji odprtih arhivskih prostorov, ki so bili
               v teh 20 letih v veliki meri zanemarjeni.</p>
               <p>Stališča smo, da zakon, kot je bil sprejet in kot je bil spremenjen leta 2006,
               predvsem v tem členu, ki na nek neenakopraven način pušča dostopnost do neomejenega
               pristopa do določenega dela gradiva, govorim o razliki o odstavkih, da je ta zakon
               slab, nepopoln in neživljenjski in da ga je že nekoč vlada, ki si ga je postavila in
               ki si ga je določila, morala sama izigrati in sama delovati z drugačnimi, kot pravim,
               nezakonitimi postopki, saj vendarle je upravljala in delovala na način,  da je skozi podzakonske akte, ki
               nimajo nobene naslombe v samem zakonu zapirala in dajala žige tajnosti določenega
               gradiva nad dokumente, ki jih pravzaprav s to novelo zakona urejamo na ta način, da
               jim to oznako morebitne nedostopnosti daje določena komisija, ki je imenovana, po,
               mislim da zelo primernem postopku in tudi zelo primerni sestavi in strukturi.</p>
               <p>Zato, da če pač nekoč ni bilo mogoče uresničiti svojega lastnega zakona na zakonit
               način, potem velja imeti toliko državotvornega in pravnega in korektnega odnosa do
               tistega gradiva, ki je to naredil, to se pravi, ki je na primeren način, tudi na
               način, da so varovani nacionalni interesi in tudi človeška digniteta zavarovana, je
               to naredila in Državni zbor je to potrdil, Državni svet je to potrdil in verjamem, da
               je upiranje takšnemu načinu lahko zelo škodljivo, ne samo za našo politično kulturo,
               politično prihodnost, ampak tudi za našo preteklost, sedanjost in jutrišnji dan.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp5">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospe ministrici.</p>
               <p>Zdaj vprašujem gospo Lenčo Arko Fabjan iz Zakonodajno-pravne službe ali želi besedo.
               izvolite.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp6">

               <speaker>LENČA ARKO FABJAN:</speaker>

               <p>Hvala za besedo.</p>
               <p>Zakonodajno-pravna služba se je v svojem mnenju najprej opredelila do vprašanja ali
               zahteva za razpis zakonodajnega referenduma izpolnjuje vse z zakonom predpisane
               pogoje. Gre za pogoje glede roka za vložitev, glede sestavine in oblike vloge in
               upravičenih vlagateljev. Iz mnenja izhaja, da zahteva zakonsko zahtevane pogoje
               izpolnjuje. </p>
               <p>Glede na 21. člen Zakona o referendumu in ljudski iniciativi, ki določa, da lahko
               Državni zbor zahteva v roku, ki je določen za razpis referenduma, tudi odločitev
               Ustavnega sodišča, se je Zakonodajno-pravna služba opredelila tudi do tega vprašanja
               glede morebitne presoje oziroma zahteve za presojo Ustavnega sodišča. Na eni strani
               je ta presoja oziroma opredelitev do tega vprašanja opravljena tudi glede na
               opozorila predlagatelja zakona, da je veljavna zakonska ureditev ustavno sporna. In v
               tem delu mnenje oziroma opredelitev do tega vprašanja tudi ne odstopa od mnenj
               Zakonodajno-pravne službe v drugih enakih postopkih, kot je bilo to na primer v
               zadevi EPA 248-V ali EPA 467-V. Je pa res, da je položaj v tem primeru nekoliko
               specifičen in sicer zaradi tega, ker Ustavno sodišče o morebitni neustavnosti
               veljavne ureditve še ni odločalo, in zato bo v tem primeru, če bo do njega prišlo,
               moralo v isti odločbi opraviti presojo ustavnosti obeh zakonov. To se pravi, tako
               zdaj veljavnega, kot tega, katerega uveljavitev je predlagana.</p>
               <p>Hvala.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, predstavnici Zakonodajno-pravne službe.</p>
               <p>Zdaj bomo začeli še razpravo o predlaganem sklepu. Vprašujem predstavnika
               koalicijskih poslanskih skupin ali želi besedo za obrazložitev predloga sklepa.</p>
               <p>Izvolite, gospod Dušan Kumer.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp8">

               <speaker>DUŠAN KUMER:</speaker>

               <p>Hvala lepa za besedo, gospa predsednica.</p>
               <p>Glede na to, da imate pred seboj ta tekst za ustavno presojo, ki je zelo obširen, bom
               tudi jaz skušal biti lapidaren, ampak na začetku bom tudi zelo direkten in jasen, da
               nekatere stvari skušam že na začetku ovreči, ki so bile tudi danes za to mizo
               izrečene.</p>
               <p>Torej, poslanci in poslanke štirih koalicijskih strank in dveh nepovezanih poslancev,
               smo se odločili da Odboru za kulturo, šolstvo, šport in mladino predlagamo sklep o
               zahtevi Državnemu zboru, da ustavno sodišče presodi ali bi zaradi zavrnitve zakona o
               spremembah in dopolnitvah zakona o varstvu dokumentarnega in arhivskega gradiva ter
               arhivih na referendumu lahko nastale protiustavne posledice. Naj takoj na začetku,
               kot sem prej rekel, zavrnem puhle in populistične izjave predlagatelja referenduma, to je tretjine poslancev z
               dominantno vlogo poslancev SDS, da predlagatelji ustavne presoje iščemo izhod kako
               preprečiti odločanje ljudstva o zakonu. Ravno nasprotno. Tretjina poslancev
               predlagateljev referenduma je tista, ki ne sprejema parlamentarnega načina
               sprejemanja zakonov, ki ne spoštuje večinske volje v parlamentarni proceduri in se za
               dnevnopolitične všečnosti poslužujem inštituta referenduma, torej predlaga in prelaga
               svojo lastno odgovornost za odločanje v Državnem zboru na ljudi. Tudi na takšnem
               zakonu, kot je ta. In ne samo to, kot lahko vidimo in beremo je izhodišče za ta
               referendum politična diskreditacija instituta predsednika države in neposredno
               obtožba predsednika država dr. Türka, da je leta 1979 moralno sodeloval pri
               terorističnem napadu v Velikovcu. To pa je staro partijska metoda diskvalifikacije,
               podtikanj in lažno interpretiranje dokumentov, vsaj tistih, ki smo jih do zdaj imeli
               priložnost videti, kot zveličavne dokaze za to trditev. To pa je stara šola SDV-ja,
               ki se je nekateri še danes poslužujejo, kar seveda ni popolnoma nič nenavadnega, saj
               so si nekateri akterji teh obtožb v letih pred 1990 nabirali prakso v službi, kot
               asistenti pri generalih nekdanje Jugoslovanske ljudske armade. S čim vse so šele oni
               bili takrat seznanjeni, ko so sortirali in prebirali pošto teh mogočnikov. Ampak,
               pustimo to ob strani, reagiral sem tako direktno in jasno, kot je bilo na začetku v
               enem od uvodov rečeno. </p>
               <p>Predlagatelji ustavne presoje smo se za to odločili tudi iz razlogov, ki jih je v
               svojem mnenju o zakonu, ki je bil sprejet leta 2006 ne nazadnje navedel v svojem
               mnenju tudi dr. Cerar, in je nedvoumno opozoril na morebitno neustavnost zakona.
               Tretji odstavek 65. člena, podobne varovalke kot je zapisana v prvem odstavku istega
               65. člena, in tu citiram: <q>"javno arhivsko gradivo, ki vsebuje podatke, ki se nanašajo
               na državno in javno varnost, obrambo, zunanje zadeve ali obveščevalno in varnostno
               dejavnost države ter njene gospodarske interese ter poslovne in davčne skrivnosti, in
               katerih razkritje nepoklicani osebi bi lahko povzročilo škodljive posledice za
               varnost države in drugih oseb ter njihove interese, postane dostopno za uporabo
               praviloma najkasneje"</q>; poudarjam; <q>"40 let po nastanku."</q> Ne vsebuje in ne določa
               nikakršnih omejitev, kot sem rekel prej tretji odstavek tega istega člane. Če gre za
               gradivo nekdanjih DPO organov, notranjih zadev, pravosodnih organov ter obveščevalno
               varnostnih služb. Tukaj naj poudarim da arhiv nekdanjih DPO je od leta 1992, ko so ti
               arhivi po tedanjem zakonu bili predani, vsi odprti za javnost in noben del teh
               gradiv, vsaj kolikor bi jaz vedel, po mojem za javnost ni zaprti in lahko vsak
               vpogleda v te arhive. V tem pogledu je, zato govorim zato, ker se v javnosti trosijo
               neresnice in laži na ta račun, da so arhivi nekdanje Zveze komunistov, SZDL, Mladine
               in tako naprej, da ne bom našteval vseh družbenopolitičnih organizacij, zaprte za
               javnost. Ni res, in je to grobo sprenevedanje in ponarejanje dejstev. V tem pogledu
               je zakonska ureditev sporna, z vidika, tako kot je zapisal tudi dr. Cerar z načela
               sorazmernosti.</p>
               <p>Torej, predlagatelji ustavne presoje menimo, da je bila ta ureditev ustavno sporna,
               ki je bila sprejeta 2006. In ker se je sedanja Vlada odločila za novelo zakona, kar
               je ne nazadnje tudi javno predlagal tudi nekdanjih ustavni sodnik dr. Lovro Šturm, se
               zdaj poslanci in poslanke koalicije, ko je vložena zahteva za referendum, obračamo na
               Ustavno sodišče, ker preprosto menimo, da je bila z novelo zakona, ki jo je sprejela
               večina v Državnem zboru januarja 2010 ta neustavnost odpravljena. Tu se sklicujemo na 17., 34. in 35. člen
               ustave. Torej, predčasno razkritje določenih podatkov lahko ogrozi, ne samo pomembne
               interese države, temveč neposredno izpostavi tudi tiste posameznike, ki so v
               interesu, tudi te sedanje demokratične in samostojne države Slovenije v preteklosti
               sodelovali pri zbiranju obveščevalnih podatkov v tujini. Poudarjam in posebej
               podčrtujem, v tujini. Torej, to v ničemer ne posega v dostopnost arhive bivše SDV za
               delo na območju Slovenije, kot večkrat rečete tako imenovane politične policije. V
               ničemer tega ne izpodbija. Skratka, v ustavni demokraciji, kot jo imamo opredeljeno v
               Republiki Sloveniji z delitvijo oblastmi ter določbami v parlamentarni demokraciji in
               tudi neposredni referendumski demokraciji, je možno blokirati z referendumom ali
               začetkom referendumskega postopka katerikoli zakon, celo tega, ki je bil noveliran
               predvsem zaradi varstva človekovih pravic in temeljnih svoboščin ter nacionalne
               varnosti.</p>
               <p>In ker predlagatelji ustavne presoje menimo, ki smo zakon v Državnem zboru podprli,
               da smo ravnali prav, smo se odločili, da ta naš prav damo v presojo tudi Ustavnemu
               sodišču. Poslužili smo se 21. člena Zakona o referendumu in ljudski iniciativi. V
               ustavni demokraciji namreč ne morejo obstajati zakoni, ki ne bi smeli biti podvrženi
               presoji specializiranega in samostojnega ustavno sodnega organa, to je Ustavnega
               sodišča. Zato je potrebna ustavno sodna presoja tega referendumskega vprašanja, saj
               gre konec koncev, po našem mnenju, za vrednote človekovih temeljnih svoboščin ter
               vrednote nacionalne varnosti Republike Slovenije.</p>
               <p>Torej, predlagatelji ustavne presoje menimo, da lahko v danem primeru govorimo o
               obstoju tako imenovane protiustavne pravne praznine v določbi tretjega odstavka 65.
               člena Zakona o arhivih, z vidika 17., kot sem že rekel, 34. in 35. člena Ustave
               Republike Slovenije. in ne samo to, poleg tega je določba tretjega odstavka 65. člena
               Ustave Republike Slovenije, ki je bil sprejet leta 2006, predstavlja tudi neposreden
               poseg v človekove pravice glede sorazmernosti iz tretjega odstavka 15. člena in 2.
               člena Ustave Republike Slovenije. S tem stališčem se ne nazadnje strinja tudi
               varuhinja človekovih pravic, ki ocenjuje, da bi izvajanje tretjega odstavka 65. člena
               zakona o arhivih brez dodatnih varovalk lahko pomenilo poseg v ustavno varovane
               človekove pravice posameznikov in ogrožalo interese Republike Slovenije.</p>
               <p>Predlagan in sprejet noveliran zakon, ki smo ga sprejeli januarja, torej po našem
               mnenju ureja stvari na ustavno skladen način. Sicer pa je to ne nazadnje ugotovila
               tudi že prejšnja vlada, ki pa ni šla po poti novelacije zakona ali ustavne presoje,
               temveč je to storila z uredbo, kot podzakonskim aktom, ki ga je podpisal tedanji
               predsednik vlade gospod Janez Janša, in je to bila pravna podlaga za sporazum,
               poudarjam, sporazum med Arhivom Slovenije in tedanjo Sovo, ki sta ga 3. julija 2008
               podpisala direktor arhiva dr. Košir in tedanji šef Sove gospod Rupnik, s prilogo, kar
               je zelo pomembno, ocene Sove na podlagi katerih je bil del arhiva označen s stopnjo
               tajno in zaprt za javnost. Vse skupaj pa je potrdila vlada oktobra 2008, se pravi
               Janševa vlada ko je sprejela poročilo delovne skupine za Sovo, pod vodstvo dr.
               Šturma, ki je bila sila pozitivno ocenjena, in če se boste spomnili je bila takrat v
               javnosti ocena z njihove strani: V Sovi smo uredili vse nepravilnosti. Ampak očitno
               teh nepravilnosti do danes nismo uredili in niso bile urejene. Torej da, na kratko še enkrat; z novelacijo
               tega zakona odpravljamo to ne ustavnost glede nesorazmernosti in nezakonito
               delovanje, ki ga je uveljavila prejšnja vlada s podzakonskimi akti na podlagi katerih
               se bo lahko pristopalo do arhiva. Hvala lepa.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp9">

               <speaker>PREDSEDNICA MAG. MAJDA POTRATA:</speaker>

               <p>Hvala lepa za uvodno obrazložitev predloga sklepa. Odpiram razpravo o predlaganem
               sklepu. Imam že nekaj prijavljenih k razpravi. In prvemu dajem besedo poslancu Samu
               Bevku.</p>
               <p>Predno pa bo razpravljal, vas obveščam, da poslanec Franci Kek nadomešča poslanca
               Franca Jurija.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp10">

               <speaker>SAMO BEVK:</speaker>

               <p>Hvala lepa za besedo, gospa predsednica. Spoštovani člani in članice odbora, gospa
               ministrica s sodelavci! Celotno zgodbo o arhivih SDV-ja in popretekle zgodovine lahko
               strnemo v tri točke, kar bo pravzaprav tudi tema morebitnega referenduma. Prvič,
               sprevrženo je namreč dejstvo, da SDS očita sedanji vladi in koaliciji nekaj kar je
               sama storila v svojem mandatu na vladi od leta 2004 do leta 2008.</p>
               <p>Drugič, da gre v tem primeru za diskreditacijo institucije predsednika Republike
               Slovenije, kar se kontinuirano počne od neuspešnega poskusa ustavne obtožbe pred
               letom dni v Državnem zboru.</p>
               <p>In tretjič, da gre za nedržavotvorno in škodljivo ravnanje SDS oziroma večjega dela
               opozicije do slovenske narodne skupnosti na Avstrijskem-koroškem in s tem resno ovira
               dogovor slovenske manjšine z avstrijsko vlado o postavitvi dvojezičnih krajevnih
               napisov.</p>
               <p>Sedaj mi pa dovolite, da na kratko te tri točke tudi prestavim. Nekaj je že kolega
               Dušan Kumer povedal in sicer, sprevrženo je to, da se očita danes tej vladi nekaj kar
               so sami prej storili, namreč že ob pisanju zakona iz leta 2006, tako stroka kot
               Slovenska obveščevalno-varnostna agencija opozarjali takratno vlado in takratnega
               ministra za kulturo, dr. Simonitija, da bo pač potrebno nekatere dokumente oziroma
               dostopnost do dokumentov omejiti. In potem, ko so to v vladi spoznali, so šli z
               nižjim aktom nad svoj lastni zakon in z uredbo o izročanju gradiva iz arhiva nekdanje
               službe državne varnosti, dejansko izločili del tega dokumenta. O tem obstajajo
               zapisniki o izločitvi tega gradiva, z dne 1. julija 2008, potem sporazum o tem
               izločanju z dne 2. 8. 2008 potem poročilo o tem izločanju z dne 15. 8. 2008. Potem
               obstoja tukaj zaključno poročilo dela komisije za oceno dela Sove z dne 30. 9., ki ga
               je takratni minister dr. Lovro Šturm podpisal in ga je vlada sprejela na seji, 14.
               oktobra 2008. Vsi ti dokumentu govorijo o izločanju dela arhiva Službe državne
               varnosti. In zdaj nam to očita sedanja opozicija, da to delamo mi. To je res zelo
               sprevrženo.</p>
               <p>V drugem delu, gre kot rečeno, za diskreditacijo instituta predsednika Republike
               Slovenije. Ker je bilo v javnosti to predstavljeno na tak način, kot da je skoraj
               predsednik sam kot takratni strokovni delavec komisije za manjšinska vprašanja pri
               Socialistični zvezi delovnega ljudstva skoraj sam podstavljal bombe v muzeju v
               Velikovcu. In potem so iz dneva v dan  v SDS prihajali z dokumenti, ki so samo še smešili in razvrednotili
               njihovo tezo o takratni vpletenosti sedanje predsednika Republike Slovenije v tisto
               dejanje. In potem še 3. točka, da gre za nedržavotvorno in škodljivo ravnanje večjega
               dela opozicije na čelu z SDS do slovenske narodne skupnosti na Avstrijskem-koroškem.
               To je zelo resna zadeva in mislim, tako je tudi na nedavni televizijski oddaji dejal
               dr. Grilc, dr. Matevž Grilc, nekdanji predsednik Narodnega sveta koroških Slovencev,
               da vsa ta zgodba resno škoduje slovenski narodni skupnosti na Koroškem. Pravzaprav se
               je vse skupaj začelo že leta 1955, ko je bila uveljavljena državna pogodba o obnovi
               neodvisne in demokratične Avstrije. Zanimivo je, da se je takoj po sprejemu te, po
               podpisu te državne pogodbe, da so bila obnovljena ali na novo ustanovljena, vrsta
               proti slovenskih nemško-nacionalnih organizacij. Tako da, lahko potegnemo neko
               kontinuiteto po tem vse do leta 1979 oziroma do leta 1972, ko je prišlo do vojne za
               krajevne napise na Avstrijskem-koroškem. Takrat, če grem še mogoče kakšno leto prej,
               namreč politično ozračje se je na Koroškem leta 1970 zelo zaostrilo. To je bil čas
               50. letnice plebiscita, jeseni 1970 in takrat so v Avstriji, v avstrijskem parlamentu
               izključno z glasovi socialistične stranke sprejeli zakon o dvojezičnih napisih,
               topografskih napisih in oznakah, ki je določal dvojezične napise v 205 krajih. In
               potem je prišlo, kot rečeno, do vojne za krajevne napise. Namreč ta izvedba zakona,
               postavili so na začetku enih 50 krajevnih napisov, je razburila nemške nacionaliste,
               ki so do 10. 10. 1972. leta zaradi pasivnosti koroških oblasti nekaznovano odstranili
               v nočnih akcijah vse že postavljene dvojezične topografske napise in potem sledimo
               vrsti akcij, vse do leta 1979, do tega nesrečnega atentata v Velikovcu in šele konec
               leta je ponovno prišlo do dialoge med zvezno vlado na Dunaju in med slovenskimi
               narodnimi skupnostmi na Koroškem.</p>
               <p>Se pravi, zdaj smo pa v času, ko se ponovno poskuša narediti dogovor, ko so naše tri
               krovne organizacije praktično dosegle skupni jezik in se poskušajo dogovoriti z
               avstrijsko vlado o postavitvi, kot pravijo predstavniki naše narodne skupnosti, 273.
               tabel na Avstrijskem-koroškem. In ravno v tem trenutku tega delikatnega pogajanja
               prihaja velik del opozicije na čelo s SDS-om s to zgodbo, ki temelji ravno na narodni
               skupnosti, slovenski narodni skupnosti na Koroškem, kot da bi si ne želeli, da bi
               prišlo do tega dogovora in do postavitve teh dvojezičnih topografskih napisov.</p>
               <p>In še nekaj bi rad povedal, ker tako vehementno razlagajo, kako zapiramo dostopnost
               do teh arhivov. Večkrat smo že v tej razpravi, ki je že nadaljevanka, pokazali primerljive podatke v
               Evropski uniji glede dostopnosti teh dokumentov. V Avstriji 50 let, v Nemčiji 60 let,
               na Nizozemskem 75 let, v Italiji 50 let, na Švedskem do 70 let, na Hrvaškem 50 let so
               arhivi, kjer je del dokumentov označen s stopnjo tajnosti, toliko let so ti arhivi
               zaprti. In sedaj še en primer, ki ga je omenil tudi v okviru teh razprav znani
               slovenski zgodovinar dr. Jože Pirjevec, ko je iskal dokumente iz STAZI-ja v Nemčiji.
               Ko je dal zahtevo za te dokumente je na arhiv čakal šest mesecev, in tako pravi: "In
               potem sem dobil dokumente, in ti dokumenti so bili nekateri dovoljeni, odprti, drugi
               pa zaprti v kuverto in jih nisem smel pogledati. Se pravi, en del arhiva je, in en
               del dokumentov je bil nedostopen za delo zgodovinarjev.</p>
               <p>Sedaj pa še ena zanimiva zgodba izpred 20 let o dostopnosti teh arhivskih dokumentov
               v drugi državi, ki se nanašajo na isto obdobje, kot se sedaj vi zavzemate za to, da
               bi bilo vse najbolj liberalno odprto. Leta 1991 je bil v Sobotni prilogi časopisa
               Delo objavljen članek z naslovom Dosje državljana S. Napisal ga je zgodovinar Janez
               Strgar. Takrat pred 20 leti, približno, mogoče malo več, se je tudi v Avstriji odprla
               diskusija okoli dostopnosti teh dokumentov. In potem je avstrijski notranji minister
               za zelo majhen določen čas odprl te arhive, in je lahko državljan Avstrije zaprosil
               za te dokumente. In tudi državljan S, naj povem, to je bil dr. Marjan Šturm, znani
               aktivist oziroma danes predsednik Zveze slovenskih organizacij, je zaprosil
               notranjega ministra, če bi lahko dobil dokumente državne policije, če so ga kaj
               spremljali za časa njegovih aktivnosti. On je čakal na te dokumente eno leto, preden
               jih je lahko videl. Vendar ni dobil originalih dokumentov. Iz arhiva so mu dali
               povzetek teh dokumentov. In tudi v tem povzetku ni bilo nič takšnega, kar ne bi bilo
               že objavljeno, tako v slovenskih, kot v avstrijskih časopisih. Tisti glavni osebni
               podatki so bili tudi za njega zakriti, in jih ni mogel videti. In potem se je tudi po
               nekem obdobju tudi v Avstriji, ta del najbolj občutljivih dokumentov zaprl in danes
               tega dokumenta tudi dr. Šturm ne more oziroma povzetka ne bi mogel več dobiti, če bi
               zanj zaprosil. Kot sem povedal v primerljivih državah, v državah EU so ti dokumenti
               označeno s stopnjo <q>"tajnosti"</q> za desetletja. Po naši ureditvi pa bo mogoče do teh
               dokumentov, ki so označeni s stopnjo <q>"tajnosti"</q> pa dostopati na podlagi odločitve
               posebne komisije iz tega zakona. Hvala lepa.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp11">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem poslanki Darji Lavtižar Bebler.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp12">

               <speaker>DARJA LAVTIŽAR BEBLER:</speaker>

               <p>Hvala za besedo, gospa predsednica. Glede tega, kar je nazadnje govoril moj kolega
               Samo Bevk, bi povedala, zaradi tega, da nam je vendarle jasno o čem govorimo in kje
               se nahajamo. Vsakdo pri nas lahko vpogleda v arhive, v kakršnekoli arhive, vse, kar
               se nanaša na njega osebno že od osamosvojitve naprej tako rekoč. Se pravi, ta del
               arhivov je za posameznike odprt.  Zadnje dni smo tudi slišali, ko je poslanec Janša razlagal svoje
               videnje dokumentov, ki jih je stranka SDS objavila v zvezi s predsednikom države dr.
               Danilom Türkom, da pač so objavili dokumente, ki so itak javni. Se pravi, vendarle je
               že vrsto let vrsta teh stvari dokumentov iz arhiva dostopnih, javno dostopnih in
               torej ne gre za to. Se ne pogovarjamo o tem. Pogovarjamo se o drugih stvareh. O
               tistih stvareh, ki so sporne z vidika varovanja nacionalnega interesa, varnosti
               države, obrambe države in pa seveda tistih reči, ki zadevajo osebne podatke o
               zasebnem življenju posameznika, do katerih v vsaki civilizirani družbi ni moč
               pristopiti javno, kadarkoli in kar tako. O tem se pogovarjamo. Tako da je prav, da se
               ponovno tega spomnimo.</p>
               <p>Danes se pogovarjamo o neki drugi stvarni, ne o tem, kaj vse je bilo že slišano.
               Danes se pogovarjamo o tem, ali bi utegnilo dejstvo, da bi bil zakon, ki smo ga
               sprejeli januarja letos v Državnem zboru zavrnjen, če bi bil zavrnjen na referendumu,
               ali bi s tem trenutkom lahko nastopile protiustavne posledice. O tem se pogovarjamo.
               Mene zelo moti, da se spet pogovarjamo o vsem, kar počez. Včasih je na Slovenskem
               veljalo, da samo v mlini se povedo iste stvari dvakrat. V tem Državnem zboru se
               očitno govorijo in ponavljajo iste stvari večkrat in se kljub temu ne slišijo. To je
               v bistvu zelo žalostna zgodba, ampak tako pač je. In mi poslanci verjetno k temu
               veliko prispevamo. Vsakič pa seveda je nekdo tisti, ki igra v teh zgodbah glavno
               vlogo, drugi pa igramo neko stransko vlogo, recimo temu tako.</p>
               <p>Dejstvo je, da smo mi govorili že doslej o tem, da se zdi in da vsi indici kažejo,
               ali pa da je več argumentov v prid oceni, da je tretji odstavek 65. člena tega zakona
               ustavno sporen. O tem je neposredno izrazila svoje mnenje že varuhinja človekovih
               pravic. To je de facto in implicitno priznala že prejšnja vlada gospoda premierja
               Janeza Janše, ki je sprejela ustrezno uredbo, s katero je prekoračila osnovo, ki ji
               jo daje zakon. Ampak očitno je bila tista vlada v zadregi glede teh vprašanj, in se
               je zavedala, da ne more tako po domače ravnati s temi arhivi, kot si je zamislila z
               določbami konkretnega zakona. Dejstvo je, da obe resoluciji Sveta Evrope, na katere
               smo se večkrat tukaj sklicevali, opozarjata na stvari, ki jih mora zakonodaja o
               arhivih urediti, pa jih naš zakon seveda ni uredil oziroma ni upošteval teh
               priporočil obeh teh resolucij. In danes smo ponovno slišali tudi za resolucijo
               Evropskega parlamenta z dne 2. aprila 2009, ki v paragrafu N<stage>(?)</stage> pravi, da je zelo
               žalostno, da se 20 let po razpadu komunističnih diktatur v srednji in vzhodni Evropi
               v nekaterih državah članicah še vedno neopravičeno omejuje dostop do dokumentov, pri
               čemer pa se vedno zadnji stavek v podredju izpusti, kjer je rečeno: <q>"...čeprav je
               treba zagotoviti, da se to nebo izrabljalo za politične namene."</q> To se dosledno
               izpušča, ko se citira ta 6. točka paragrafa N v tej resoluciji Evropskega parlamenta.
               Zato želim na to opozoriti. In je prav, da vemo, o čem se pogovarjamo.</p>
               <p>Kot vrhunec vsega, kar smo danes slišali tukaj pa je očitek mnenju Zakonodajno-pravne
               službe Državnega zbora, ki pove zelo korektno, bolj korektno se ne da povedati, kot
               pove v zadnjem odstavku svojega mnenja, ne bom brala v celoti, ampak pove, da Ustavno
               sodišče še ni presojalo o neskladnosti veljavne zakonske ureditve, saj še ni bila
               vložena pobuda  oziroma zahteva
               za oceno njene ustavnosti. Veljavne ureditve sicer zato ni mogoče obravnavati kot
               neustavne v smislu ugotovljene protiustavnosti s strani Ustavnega sodišča in zato je
               odgovor na vprašanje ali bi z odložitvijo uveljavitve oziroma zaradi zavrnitve zakona
               lahko nastale protiustavne posledice, je pa ta ugotovitev odvisna tako od presoje
               ustavnosti veljavne ureditve, kot od presoje ustavnosti že sprejete, a še ne
               uveljavljene ureditve in tako naprej. Torej, gospod Zorn, to, kar vi očitate
               Zakonodajno-pravni službi kaže samo na to, da pač ali namenoma zavajate z izvlečkom
               iz tega mnenja Zakonodajno-pravne službe ali pa kar vam pač oprostim, ne znate čitati
               mnenj Zakonodajno-pravne službe, kadar se nanaša na tako, tudi strokovno zahtevno
               materijo.</p>
               <p>Zato jaz pozivam, dajmo se pogovarjati samo o tem, ali obstojijo argumenti, da
               naslovimo to pobudo na Ustavno sodišče, da nam pove ali utegnejo z zavrnitvijo na
               referendumu nastati, tega zakona, ki smo ga ravnokar sprejeli, nastati protistavne
               posledice. Samo za to gre. Po mojem mnenju utegnejo nastati. Ampak seveda Ustavno
               sodišče bo povedalo.</p>
               <p>Tukaj je bilo tudi omenjeno, da naj nikar ne govorimo o tem, da hočemo ta referendum
               odložiti na poznejši čas, češ, saj bo tako ali tako pet referendumov nemara in bo to,
               če bo še ta referendum, še v tem zakonu istega dne, kot ostali referendumi, bo to
               pocenilo referendum, kot da bi slišala kje iz kakšnega oglaševalskega prostora za
               ceno enega dobite pet. Se mi zdi malo deplasiran pristop, oprostite. Gre pa za nekaj
               in to je bistveno. Gre za to, da se s tem poskuša pospešiti, povzročiti in pospešiti
               erozijo demokratičnega parlamentarnega sistema. Za to gre. Gre za to, da hoče nekdo
               ustvariti videz nezaupanja v ustanove naše ustavne ureditve. Kdo ima ta namen, kdo
               pričakuje koristi od tega, to pa mnogi že vemo, drugi pa lahko samo ugibajo. Samo
               mimogrede, ker mislim, da pri tej zadevi danes ne gre za vprašanje inštitucije
               predsednika republike, ampak vendarle sem že zadnjič na tej seji odbora za kulturo
               opozorila, da je po mojem zelo nedostojen tak pristop, da se govori, da predsednik
               republike laže. Kaj se je zdaj izkazalo? Kdo laže v tej zadevi? Predsednik republike
               zagotovo ni lagal, ko je govoril, kaj je počel na SZDL, kdaj je bil, kje je bil tiste
               kritične datume, ko so te stvari v Velikovcu se odvijale. Torej, kdo laže in kaj naj
               stori tisti, ki očitno zdaj laže. Jaz bi vendarle prosila kolege, stvari so preveč
               resne. Ohranimo malo svoje, tudi osebne dignitete in mislim, da bilo res narobe na ta
               način nadaljevati s tem, kajti, če je vse narobe v tej državi, parlament ne dela
               dobro, noben zakon, ki ga sprejme ta parlament in ta večina ni v redu, predsednik
               republike naj bi lagal. Kaj to pomeni? Kam gremo? Hvala lepa.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospe Darji Lavtižar Bebler, ki nas je spomnila na to, da imamo pred
               seboj predlog sklepa, o katerem bo odločal odbor ali je to njegov sklep, ki naj bo
               predmet obravnave na seji Državnega zbora. Gospod Aleksander Zorn pa hoče imeti
               repliko. Izvolite.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp14">

               <speaker>ALEKSANDER ZORN:</speaker>

               <p>Spoštovana gospa Bebler. Ker se že osebno spotikate ob mene in potem trosite same
               floskule na koncu, hkrati pa drugim očitate, kako kaj ne znajo razumeti, vam moram
               povedati, da ste popolnoma zgrešili kontekst tega, kar sem prebral. Bom še enkrat
               prebral - ker o neskladnosti veljavne zakonske ureditve z Ustavo Ustavno sodišče še
               ni presojalo, saj še ni bila vložena pobuda oziroma zahteva za oceno njene ustavnosti
               veljavne ureditve, sicer ni mogoče obravnavati kot neustavne v smislu ugotovljene
               protiustavnosti s strani 
               Ustavnega sodišča. To pravi in vsa zadeva se je začela takrat, ko je nastal dvom o
               ustavnosti zakona. Nekateri moji predgovorniki, zagovorniki, kasnejši govorniki so o
               tem govorili, sklicevali so se na Cerarja in tako naprej in tako naprej. Kaj
               ugotavlja naša služba? Da o tem pač Ustavno sodišče ni razsojalo. To se pravi o tem
               nič ne vemo. In to sem povedal. Prosim, nisem pravnik, hvala bogu. Zato mi ni treba
               trositi pravniške floskule, pamet mi pa dela in logika tudi. In kontekst tudi poznam.
               Hvala lepa.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp15">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. To je bila sicer replika, ampak dovolite, da smo v uvodnem pojasnilu
               predstavnice Zakonodajno-pravne službe slišali pojasnilo, da zato, ker Ustavno
               sodišče o morebitni neustavnosti zdaj še vedno veljavnega zakona ni presojalo, bo
               moralo takrat, če bo ta sklep o presoji ustavnosti sprejet, moralo presojati o
               domnevi ustavne spornosti obeh zakonov, zdajšnjega veljavnega, tako kot smo ga
               popravili o novem 65. členu o prejšnjem 65. členu. Jaz bi vljudno prosila, da se
               skušamo poslušati in da si ne očitamo kakšnih strokovnih ali profesionalnih
               posebnosti. Jaz pač štejem, da je bila razprava korektna, vi ste pač povedali, gospod
               Zorn, svoje stališča. Zdaj pa dajem besedo gospodu Rudolfu Petanu.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp16">

               <speaker>RUDOLF PETAN:</speaker>

               <p>Hvala za besedo, gospa predsednica. Spoštovani. Najprej bi se, jaz bom kar rekel, se
               zahvalil vam iz koalicije, sicer druge pozivate, da naj ne bi govorili o tistem,
               ...<stage>/Nerazumljivo./</stage>... ampak najbolj govorite o tistem. Tako, da nam sploh ni treba o
               tem govoriti, ker vi vse poveste, zato se bom skušal jaz držati samo tega, kar je
               današnji predlog. Glejte, v bistvu bi predlagatelji referenduma morali biti veseli za
               ta vaš predlog, za presojo na Ustavnem sodišču, kajti to pomeni, da bo še kar nekaj
               časa vse po starem. To pomeni po starem veljavnem zakonu, da bodo arhivi odprti, da
               bodo dostopni, ampak tukaj je ampak, to je samo v pravni državi. Tam, kjer zakoni
               veljalo, dokler se ne prikličejo, dokler se ne sprejmejo drugi. Pri nas pa seveda
               spreminjamo zakone zato, da legaliziramo stanje za nazaj. Ta zakon, ki je bil v
               parlamentu sprejet, bi naj legaliziral stanje za nazaj. To se pravi, da legitimirano
               kršenje zakonodaje s tem, da spremenimo zakon. Sedaj je pa seveda drug predlog, še
               dodatni, da se želi še zavlačevati s predlogom, ki je pa legitimen, tako da jaz tukaj
               nimam nobenih težav, to je legitimen predlog za presojo na Ustavnem sodišču, ampak to
               je zavlačevanje za presojo Ustavnega sodišča. Ampak poglejte, kaj je zanimivo.
               Ustavno sodišče naj bi presojalo ali je v državi potrebno spoštovati zakone ali pa ne
               in kdo jih mora ali pa komu jih ni treba, natanko tako bo. Ustavno sodišče bo zdaj
               odločalo ali je potrebno spoštovati zakone ali ne. Zdaj, nek uradnik, to ni
               slabšalno, da se razumemo, jaz ga ne bom imenoval z imenom, nek uradnik, državni
               uradnik sam določi, da je zakon neustaven. Sam je določil, zato ker je zaprl, če ne
               bi zaprl, potem bi bilo drugo. On bi lahko izrazil dvom, bi predlagal svojemu
               resornemu ministru, da je potrebno spremeniti zakon, da on mislim, da je neki, da ni
               v redu, ne pa, da se zapre, v tem je problem in o tem stalno govorimo. Ne, šlo je
               drugače. Uradnik, ker je izrazil dvom je zaprl in onemogočil, tudi ni važno komu,
               nekomu, ki želi opraviti neko zgodovinsko raziskavo in o tem napisati knjigo, da ni
               mogel vpogledati v dokumente, ki jih je želel. Zdaj pa vas vprašam, ali je to zaprt
               arhiv ali ni, če ne moreš pogledati.  Vi lahko še govorite kolikor hočete, arhivi niso zaprti. Če pa tista
               fizična oseba, ki je prišla, bi si želela ogledati arhive, je lahko samo od daleč
               gledala. Celo Komisija za nadzor varnostnih in obveščevalnih služb je lahko od daleč
               gledala tiste arhive, pa pravite, da to ni zaprtje arhivov. Seveda je. Zato ste
               spremenili zakon in zdaj smo prišli pa tako daleč, da boste pa vprašali Ustavno
               sodišče, ali bi pa, če bi bilo drugače, če bi bil odprt, bi bilo pa kaj narobe. Ampak
               zakon ste pa že spremenili. To se pravi, Ustavno sodišče sprašujete natanko to ali je
               potrebno spoštovati zakone v naši državi ali ne. Nič drugega. O tem se pogovarjamo.
               In o tem bo v bistvu Ustavno sodišče odločalo. Se pravi, gre za neko res čudno
               situacijo. To je možno v državah z diktaturami, ne pa v pravni državi in pa v
               demokratičnih državah, ki nimajo z demokratično državo nobene veze, ampak ste s tem
               postavili vse skupaj in tudi državo, pred izvršeno dejstvo državnega uradnika.
               Njegova beseda je dokončna. On odloča o ustavnosti neke uredbe, nekega zakona, nekega
               predpisa, ki ga njemu ni treba spoštovati, zato ker se je on odločil ali imel
               občutek, da je protiustavno. To je izvršeno dejstvo in Ustavno sodišče bo dejansko
               odločalo o tem ali je potrebno spoštovati zakone ali ne. In to ste seveda vi
               pripeljali tako daleč. Jaz osebno tega predloga za presojo Ustavnega sodišča v tem
               trenutku žal ne morem podpreti, sem pa dejal, da predlog je pa legitimen, to pa ni
               nobene dileme in glede na to, da gre za strahovito veliko vnemo za onemogočanje
               vpogleda v te arhive, mora biti, ne vem kaj. Kaj je tam notri tako groznega, da se na
               vse kriplje trudite, da bi ostalo tako tudi s kršenjem zakonodaje. In še nekaj,
               Ustavno sodišče bi moralo odločati o tem predno smo sprejeli nove zakone. Takrat bi
               pa moralo, ono bi odločilo ali je kakšna protiustavna posledica ali karkoli drugega,
               kar bi bilo v nasprotju z ustavo, če bi bil vpogled v arhive možen še naprej. Takrat
               bi moralo odločati Ustavno sodišče, ne pa zdaj, ko ste legalizirali z novim zakonom
               stanje za nazaj, kar je opravil neki državni uslužbenec, bom zdaj rekel, če vas
               uradnik moti. In v tem je problem. Sedaj je prepozno. Lani bi moralo ustavno sodišče
               o tem odločati, ne pa spreminjati novi zakon. In glede erozije demokratičnega sistema
               bi pa še to rekel; bolj kot v tem trenutku ta vladajoča koalicija prispeva k eroziji
               demokratičnega sistema, k temu ni mogoče. Zato sem na začetku dejal, da nam sedajle
               na tej razpravi ni potrebno govoriti o tistih starih stvareh o katerih smo
               razpravljali pred tednom dni, zato ker vi govorite dovolj o tem.</p>
               <p>In zdaj še za zaključek. Gospod Kumer, ko ste izrazil neko skrb kaj vse smo na naši
               strani nekateri, ki smo, ne vem, bili v službi pri generalih Jugoslovanske ljudske
               armade, vse videli, kakšne papirje smo obračali, pa dovolite, da vam povem; jaz sem
               bil pri podporočniku Jugoslovanske ljudske armade evidentičar, in lahko mi verjamete
               in vam dam prav, prav ste imeli, veste kakšne podatke sem vse jaz videl, celo to
               koliko spodnjega perila smo dali na pranje in si predstavljate kaj sem jaz lahko iz
               tega izluščil, koliko vojakov ima naša enota. Si predstavljate kakšen podatek je to.
               Koliko vojakov ima naša enota, sem jaz lahko iz tega razbral. Človek skoraj ne more
               verjeti. Takšne podatke smo lahko iz tega razbrali in glede na to, da ste s takšnim
               ravnanjem, ko Ustavno sodišče kličete šele zdaj ne pa dva meseca ali pa tri mesece
               prej, ste res spravili državo v čudno situacijo in tudi to drži, da to pripomore k
               eroziji demokratičnega sistema v naši državi. Hvala.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp17">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Tole bo del razprave. Jaz bi vas vljudno prosila, da ne bi govorili v
               približkih, ker kar 
               poslušamo v teh različnih razpravah o Zakonu o arhivskem in dokumentarnem gradivu in
               arhivih, se giblje v približkih. Na koncu so pa potem iz tega izpeljane trditve, ki
               nimajo niti približno zveze z dejanskim stanjem. Če pogledate kaj so predlagatelji
               sklepa predlagali, da odbor sprejme, to je predlog sklepa, ki bi nalagal Državnemu
               zboru, da naslovi na Ustavno sodišče presojo ustavnosti. Nikjer ni zapisano, da bo
               Ustavno sodišče spreminjalo zakon, ker to bi pa že poslanci lahko vedeli, da je tudi
               po odločbi Ustavnega sodišča sprememba zakona v domeni Državnega zbora, če to Ustavno
               sodišče zakonodajalcu naloži. To je samo eden od približkov. In želim reagirati tudi
               še na tisto, ne vem kolikokrat ponovljeno, izkrivljeno resnico, ki tudi zadeva
               delovanje Državnega zbora. Kakšne so pravzaprav pristojnosti komisije za nadzor
               varnostno-obveščevalnih služb. Ta komisija ne more pričakovati in zahtevati, da bo
               brez posebne zahteve lahko vpogledala v arhivsko gradivo. Zato, ker to ni komisija,
               ki bi ji brez zahteve arhivsko gradivo moralo biti kar na voljo, takrat ko se odloči
               priti ogledati si prostore Varnostno-obveščevalne službe. Samo mimogrede, sem samo na
               dve drobni stvari opozorila, ker res ne verjamem, da bo koga mogoče prepričati, da če
               kdo govori, da so za javnost, za oči javnosti nedostopni samo tisti dokumenti, ki so
               označeni s kakšno od stopnje tajnosti, mi pa kar govorimo, da so arhivi zaprti, je to
               tisto o čemer sem razpravljala na začetku, da se pogovarjamo v približkih.</p>
               <p>Izvolite, gospod Dušan Kumer. Name replicirate? Se vam oproščam, da vam nisem dala
               besede. Izvolite.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp18">

               <speaker>DUŠAN KUMER:</speaker>

               <p>Jaz bi rad samo repliciral, ker sem se temu veliko posvetil. Arhivi, arhivi tudi od
               leta 2006 nikoli niso bili odprti, razen za delovno skupino Vlade, ki je lomastila po
               Sovi. Drugače pa za javnost arhivi nikoli niso bili odprti. In tudi mi zagovarjamo,
               da popolnoma odprti brez nekaterih rezerv v katerih je kolega Bevk govoril, menimo da
               arhivi ne morejo biti zaradi varnosti države in posameznikov odprti za javnost vsi.
               Ampak še enkrat, nikoli. Zaprla jih je prejšnja vlada, in to takoj po tistem, ko je
               sprejela zakon, da bi odprla ni niso bili niti dan odprti. Bili so samo za delovno
               skupino, ki je bila sestavljena iz pol ministrov vlade, ki nikoli niso stopili v
               prostore Sove, so pa po Sovi lomastili drugi, niso bili odprti. Tako, da tukaj, da
               smo si na jasnem, da noben uradnik sedanje vlade ni teh arhivov zaprl. Zaprla jih je
               prejšnja vlada in oceno je naredila prejšnja vlada, s sporazumom, in ko je sprejela
               poročilo. Pa če bo treba, 500-krat bom to ponovil, ker to je resnica. To je resnica o
               vsem ne pa o nekem, poslušam že štirinajst dni o nekih uradnikih, ki so to danes
               zaprli. Ni res, to je čista laž.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp19">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. K razpravi se je javila poslanka Alenka Jeraj. Izvolite.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp20">

               <speaker>ALENKA JERAJ:</speaker>

               <p>Hvala za besedo. Torej, če bi prejšnja vlada arhive zaprla, raziskovalka ne bi mogla
               dostopati, ko je lahko pač vse stvari dobila takrat, ko jih je želela in nanašajo se
               na podobne dokumente kot jih gospod Omerza ni mogel dobiti.</p>
               <p>Zdaj, ne samo, da je en uradnik pač rekel, da dvomi oziroma, da ocenjuje, da je
               prejšnji zakon neustaven oziroma ustavno sporen, tudi vlada je to zapisala v
               obrazložitev oziroma zakaj je potrebno zakon spreminjati in gospa predsedujoča, ko
               nam razlagate kakšne so pristojnosti, koga bi morda v tem primeru vlado lahko
               opozorili, da ugotavljanje ustavne spornosti ni njena pristojnost, in da tega ne more
               narediti in si to zapisati. Je pa to zapisala  v enega od argumentov zaradi katerega zakon spreminja.
               Če pač v ustavnost dvomiš pošlješ zadevo na Ustavo sodišče in ti pove ali je ustavno
               sporno ali ne.</p>
               <p>Zdaj, ministrica je rekla tudi da se je treba obračati naprej, ampak zgodovina nas
               uči, da moraš najprej razčistiti svojo zgodovino šele potem lahko gledaš naprej, ker
               sicer te zgodovina slej ko prej in vedno prehiti in se kakšne stvari ponovijo, ki se
               pa morda ne bi. In Slovenija se vključuje v razne mednarodne organizacije, ki imajo
               za eno od vrednot oziroma velikih dosežkov, da so dosegli v nekaterih primerih tudi
               odpiranje arhivov in razčiščevanje preteklosti, tam pač izpadamo lepo in govorimo na
               načelni ravni kako to podpiramo, potem, ko je pa stvari treba narediti smo pri tem
               malo manj ekspeditivni in se tega res ne lotimo.</p>
               <p>Zame je iz tiste odločbe Vrhovnega sodišča iz leta 2002 še veliko bolj pomemben
               naslednji odstavek, ki ga zapiše: objava dokumenta tajne službe Udbe je bila zato v
               danem primeru v javnem interesu, to se res nanaša sicer na konkretno zadevo, ampak je
               bila v danem primeru v javnem interesu, saj je predstavljala razkritje dela
               zgodovinskega dogajanja, ki sega tudi še v današnji čas, pa do danes še ni bilo v
               celoti in nepristransko raziskano ter ovrednoteno neodvisno od vladajoče ideologije
               prejšnjega sistema. Če zaradi nič drugega bi zaradi tega morali nekatere stvari
               dopustiti, ker je jasna ocena, da nas čaka še mnogo dela, da bomo nekatere stvari
               uredili tako kot sem rekla deklarativno razlagamo o človekovih pravicah in o ne vem
               čem vse. In zame so tudi zelo hude obtožbe ene od kolegic, da želimo zamajati pravni
               red in kaj vse počnemo. To je zelo hudo izrekati takšne obtožbe. Jaz stvari vidim
               drugače, resnica je drugačna, mi govorimo ali za demokracijo je značilno, da se
               pogovarjamo, soočamo argumente, iščemo najboljše rešitve, vendar pa ta vlada, ko
               naleti na prvo oviro, prvi problem gre in spremeni zakon ne glede na vse, ker se ni
               sposobna pogovarjati, ker ne želi stvari reševati tako kot bi se naj dogajalo v
               demokraciji. Vemo, ste spremenili potrebno večino za sindikate takrat, ko se je
               odločalo o plačah, zdaj spreminjate to, najrajši bi ukinili celo referendum, zato,
               ker nekih stvari na tak način ne morete nadzorovati.</p>
               <p>Jaz mislim, da smo s predlogom za zakonodajni referendum, ker mimogrede tudi
               glasovanje 40, 33 nekaj pove na Državnem zboru o tem zakonu in gre za kar težke
               stvari, pri katerih bi le bilo dobro, da bi dosegli soglasje in konsenz in nam
               očitati, da majemo pravni red, mi smo za mnoge zakone glasovali, ki jih je ta vlada
               pripravila, za vse tiste, za katere ocenjujemo, da so dobri, za razliko do vas, ki
               niti dobrih naših predlogih niste podprli, pač pa jih po dveh letih sami prinesete
               ali niti ne. Zato nam govoriti, da mi majemo pravni red in ne vem kaj vse delamo, je
               malo prehudo in jaz si tega ne dovolim.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp21">

               <speaker>PREDSEDNICA MAG. MAJDA POTRATA:</speaker>

               <p>Hvala, gospe Alenki Jeraj. Ko bom naslednjič dobila kakšno zahtevo za sklic nujne
               seje, in ena je že na moji mizi, bi bilo dobro, da bi se Slovenska demokratska
               stranka vprašala kako je pa njej mogoče kar o kazenski odgovornosti posameznih ljudi
               se izrekati, če ne sme vlada niti od pravnikov dobiti mnenja, da je morebiti kakšna
               določba ustavno sporna.</p>
               <p>Izvolite, gospa ministrica. 
               </p>
            </sp>
            <sp xml:id="SDT5-OZKŠŠIM-Nujna-019-2011-02-16.sp22">

               <speaker>MAJDA ŠIRCA RAVNIKAR:</speaker>

               <p>Žal je treba papagajsko ponavljati, da ne majemo pravnega reda, ampak že zmajan,
               porušen, pohojen in poteptan pravni red, na katerega je že celo sam ustvarjalec tega
               pravnega reda, gospod Šturm, apeliral <q>"dajte ga popraviti in spremenite zakon"</q>,
               opravljamo, ne majamo, on je zmajan in on je poteptan. Za 40 let so zaprti arhivi, ki
               pišejo, da so odprti. Ali ne razumete, da je to norost in da vam lahko ta pravna
               presoja oziroma ustavno-pravna presoja vendarle pove in da v bodoče tudi osnovo, da
               tisto kar niso mogli narediti v preteklosti, ko so rekli <q>"vse odpremo, ker se
               ilustracijsko to perfektno sliši"</q> in potem ko so videl v življenju, da to ni mogoče
               narediti, ker obstajajo načela, torej obstajajo povsod po svetu in niso samo vezana
               na človeško načelo in spoštovanja marsičesa ne samo osebne integritete, ampak tudi
               nacionalnega interesa in jih je spoštovala in zato zaprla, ampak jih je protipravno.
               In to ni bilo v redu. Tega ti tako imenovani uradniki in ta vlada ni hotela delati,
               ke ne tepta pravnega reda na tak način. Seveda, ko ga začne spravljati v red, potem
               kaj se zgodi, nastopi blokada, ki ima, če nastopi blokada, proti urejanju pravnega
               reda, pomeni, da nima poštenih namenov, ampak ima manipulativne namene in tako tudi
               razumem ta referendum, ker poskus novele zakona je zgolj ureditev nekih neprimerno
               urejenih postopkov in načinov in uzanc, ki nimajo niti malo primerljivosti za vsemi
               ostalimi ureditvami po svetu. In če kaj ne maram poslušati o tem kako se, ker so
               direktno name apelirali, kako ne obstaja določeno spoštovanje do arhivskega gradiva.
               Mislim, da sem ga v življenju ogromno odkrila, vem in to ne samo v Sloveniji, ampak
               tudi v Španiji in tistega, ki je bil vezan tako na en sistem kot na drugi sistem in
               sem ga predstavila in sem ga tudi interpretirala in so ga ljudje končno videli,
               tisti, ki je bil v bunkerjih, ampak se nanaša na notranja različna razmerja, tisti,
               ki je bil od policije, tisti, ki je bil od Udbe in tisti, ki je bil iz ene, druge in
               tretje strani in ki je na nek način tudi teptal določen red. Ampak vedno je šlo za
               spoštovanje človekove dignitete in ne manipuliranje s tem, da bi se lahko kakršnekoli
               sledi, ki bi načele prisotnost še živečih, še prisotnih umazala. Je pa res, da je to
               zelo težko početi in da je tudi zelo, zelo, ampak to je druga zgodba, to je povsem
               druga zgodba, saj material s katerim se ukvarjamo in ki ga poskušamo na primerljiv
               način urediti ne sega v to kamor nenehno posegate, sega v drug nivo, sega v vprašanje
               ščitenja nacionalnih interesov, kar ni stvar notranjih razmerij, ampak medsebojnih in
               meddržavni razmerij, ki vemo, da jih je potrebno ščititi še na poseben način in to so
               nekoč, ko so s sporazumom v juniju 2008 to naredili in tudi podpisali, rekli, da ne
               bodo spoštovali, ker so videli, da je tukaj, ne bom rekla natura, ampak stvar
               življenja nad pravom, ki je bilo na žalost sprejeto tako kot je bilo, odpiramo vse, v
               istem trenutku pa zapiramo skoraj vse.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp23">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospod Rudolf Petan.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp24">

               <speaker>RUDOLF PETAN:</speaker>

               <p>Hvala za besedo. Bom čisto kratek. V bistvu je to replika gospodu Kumru, ampak ker
               replika na repliko ni možna sem se prijavil k razpravi.</p>
               <p>Glede na njegov pogled kdaj so bili arhivi resnično odprti, bi mu jaz dodal še
               naslednje, da arhivi so resnično bili odprti, zdaj dan gor ali dol, to me boste
               popravili, ker jaz natanko ne vem, od 20. oktobra do približno 9. novembra lanskega
               leta, takrat, ko je en kup gradiva odšlo v prostore kabineta predsednika Vlade. Kaj
               je tam počenjalo, tega jaz ne vem. Sprašujem se lahko, tako kot še marsikdo drug, ali
               so bili tam tudi prisotni rezalniki za papir ali niso bili, kaj je delalo. V glavnem gradivu je odšlo, to pa
               mislim, da lahko trdim, koliko ga je bilo lahko prepustite moji domišljiji, lahko,
               tega nihče ne ve, koliko se ga je vrnilo tudi ne vemo, lahko je vse, lahko ne, zato,
               ker kaj se reče, med pričami verjetno takšnimi ali drugačnimi bo težko dokazati. V
               glavnem takrat so arhivi bili odprti, da je nekdo lahko odpeljal, ne da je samo
               fotokopiral, odpeljal gradivo v prostore kabineta predsednika vlade, tako je bilo
               rečeno. In se sprašujem kaj je tam počenjalo. Odpeljano je bilo. To je drugo. Za
               druge, seveda za druge neposvečene pa ni bil možen niti vpogled, niti fotokopiranje.
               Tako, da to je dodatek k tistemu kar smo prej slišali. Hvala lepa.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp25">

               <speaker>PREDSEDNICA MAG. MAJDA POTRATA:</speaker>

               <p>Gospod Petan, tu pa bom jaz od vas zahtevala opravičilo, zaradi tega, ker gre za
               grobo insinuacijo in jaz sem prepričana, da ste poslušali zasedanje Komisije za
               peticije ter za človekove pravice in enake možnosti, ko je direktor Arhiva natanko
               pojasnil kako je bilo gradivo evidentirano, komu je bilo posredovano, kako je bilo
               vrnjeno, z vsemi inventarnimi številkami in z vsem tistim in niti slučajno ni bilo
               gradivo posredovano v kabinet predsednika Vlade. Zato zahtevam, da se opravičite.
               Ampak to je spet še ena tistih vaših manir, da nekaj poveste, vržete to kost, potem
               pa rečete: <q>"no, ampak saj mogoče pa nimam prav"</q>, zdaj pa niti tega niste rekli. Ampak
               pojdite si ogledati magnetograme, vaše kolegica je izkazala velik interes za to temo,
               mi smo se štirikrat srečevali na to temo in je bil direktor Arhiva, to bi pa bilo
               zdaj dobro vedeti ali je po poziciji uradnik ali je funkcionar, zelo jasen o tem in
               je zelo jasno povedal, da to gradivo predsedniku Vlade ni bilo posredovano, enako kot
               ni bilo nobeno gradivo posredovano ali se ni odločalo v nacionalnem svetu za varnost,
               ampak se je izrekal sekretariat in bi bilo dobro, da bi se vsaj kakšna stvar prijela.
               Gospa ministrica, izvolite.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp26">

               <speaker>MAJDA ŠIRCA RAVNIKAR:</speaker>

               <p>Zahtevam, da ta del magnetograma in razprave se pošlje v kabinet predsednika Vlade
               zaradi tega, ker dobesedno ponovitev ene insinuacije, pa so podobne narave s strani
               predsednika vaše stranke, ker je prišlo do hude obtožbe in tudi zahteve opravičila
               predsednika Vlade na izrečene laži. Zato prosim, da pošljete ta del razprave v
               katerem je vpleten kabinet predsednika Vlade s predpostavko ali s trditvijo, se
               opravičujem, s trditvijo, da je upravljal z materialom v njegovem kabinetu, absolutno
               netočno in želim, da ga kabinet komentira.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp27">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Izvolite, gospod Petan. Domnevam, da je to razprava, ker zdaj so bile
               replike. Izvolite.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp28">

               <speaker>RUDOLF PETAN:</speaker>

               <p>Jaz bi dejal to, da zame ni pomemben magnetogram, zame je pomembno, da komisija za
               nadzor varnostnih obveščevalnih služb ni mogla videti tistega kar je želela. In meni
               ni treba poslušati raznih razpravo o tem kaj je kdo rekel, ampak tisto kar se vidi na
               licu mesta. In komisija, ki je za to pristojna, jaz nimam te pristojnosti, komisija
               pa ima in ona ni mogla. In zakaj? Zato se ne čuditi, če nastopajo razne variante kaj
               se je dogajalo in kje se je dogajalo. Hvala.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp29">

               <speaker>PREDSEDNICA MAG. MAJDA POTRATA:</speaker>

               <p>Gospod Petan, danes drugič, Komisija za nadzor varnostno obveščevalnih služb nima te
               pristojnost, da brez odobritve dobi vpogled v arhivsko gradivo. Za člane komisije za
               nadzor varnostno obveščevalnih služb veljajo enaka pravila za vpogled v arhivsko
               gradivo kot za kogarkoli drugega. Zdaj pa ne vem jaz se lahko posnamem in se
               predvajam vsake toliko časa. Izvolite, gospa ministrica. ...<stage>/oglašanje iz
               klopi./</stage>...</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp30">

               <speaker>MAJDA ŠIRCA RAVNIKAR:</speaker>

               <p>Čisto ilustrativno mogoče življenjske situacije umikajo, zato so..<stage>/medsebojni
               pogovor./</stage>...</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp31">

               <speaker>PREDSEDNICA MAG. MAJDA POTRATA:</speaker>

               <p>Bi prosim....Izvolite, ministrica.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp32">

               <speaker>MAJDA ŠIRCA RAVNIKAR:</speaker>

               <p>Ali zaradi tega, ker večkrat razpravljamo ali razpravljate na način, kot dobesedno pisarniški način, poln
               domišljije. Vam povem kako izgleda vstop v arhiv za navadnega državljana in mislim,
               da član komisije ni nič drugačen kot navaden državljan. Kot uslužbenka neke druge
               institucije, vstop v Arhiv Republike Slovenije je najbolj napornih postopkov, ker
               moraš se, kot navaden državljan, novinar ali kdorkoli, toliko časa prej prijaviti,
               ker ti morajo toliko, skoraj že mesecev prej material pripraviti, ker ti morajo
               natančno na milimetre odmeriti stroj na katerih lahko gledaš, ker ti morajo do
               sekunde prišteti in seveda tudi zaračunati del, če je tržne naravnanosti pregleda in
               postopki so zelo varovani in zelo natančni, zaradi tega, ker je to tudi zelo pomembno
               gradivo ne glede na to ali sega v leto 1945 ali v leto 1975 ali v leto 1995. Postopki
               morajo imeti izjem, ampak imajo določeno spoštovanje do arhivskega gradiva. Vsak
               delček, ki je tam spravljen, ima status kulturnega spomenika. Tudi ta papir, ki ga
               imate danes na mizi, bo enkrat tam. In do njega se bo moral vsak, ki bo vstopal,
               obnašati na določene načine. Bodisi na ta, da ga bo po postopkih, ki so tudi
               polnjenje obrazcev, izpolnjeval in v njega dostopal do tega, da bo imel nekaj
               varovancev zraven, ko ga bodo ogledovali. In to je isto na Dunaju kot je v Arhivu
               Republike Slovenije ali pa na ptujskem ali pa novomeškem arhivu ali kot je v arhivu v
               Madridu ali kjerkoli drugje kjer sem tudi že bila.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp33">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem Vitu Rožeju.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp34">

               <speaker>VITO ROŽEJ:</speaker>

               <p>Saj jaz ne vem, jaz sem sicer na plenarnem zasedanju, ko smo sprejemali ta zakon,
               kolegi Černaču tudi plastično pojasnil kako in kaj je s temi pristojnostmi komisije,
               ampak kot že rečeno, jaz verjamem, da ima ta komisija pristojnosti na Sovi, na arhivu
               pa pač takšnih nima in tisti del arhivov o katerih govorimo in ki verjetno tudi
               kolega Petana zanima, je pač s to uredbo že omenjeno, sporazumov med arhivom in Sovo,
               postal last arhiva in od tukaj naprej pa ste že slišali razlago. Hvala.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp35">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Razpravljam. Torej nekajkrat je bilo že rečeno, kako je šele Vlada Janeza
               Janše uredila razmere z izročanjem arhivskega gradiva Sove. Ampak pri tem se
               najpogosteje zamolči, da je gradivo ostalo fizično v istih prostorih kot je bilo
               prej, samo ingerenco nad gradivom je dobil Arhiv Slovenije. Toliko glede tega. Zdaj,
               če si pa kdo iz tega naredi sklep, da zato, ker je to gradivo v prostorih Sove lahko
               v imenu Komisije za nadzor Sove, kar v to gradivo tudi posega, je pa to pač napačno
               sklepanje. Nekoč sem bila registrirana raziskovalka. In če sem hotela iz gradiva
               Arhiva Slovenije dobiti gradivo iz 18. in 19. stoletja, sem se morala najprej
               izkazati kot registrirana raziskovalka, izreči svoj interes, čakati določeno dobo, da
               so mi gradivo pripravili in dobila sem lahko natanko tisto kar sem zahtevala. Če sem
               pri vpogledu v arhivsko gradivo ugotovila, da me zanima še kaj drugega, sem morala
               postopek ponoviti. Hočem vam povedati, da je dostop do arhivskega gradiva po utečenih
               poteh izpeljan in nič drugačen ni za tisto arhivsko gradivo, ki dobiva status
               kulturnega spomenika in je vezan na literarno zgodovino preteklosti kot je za kaj
               takega kar seže morebiti v naše sodobno življenje. In kot tista, ki sem imela možnost
               gledati po arhivih in tudi tista, ki lahko samo obžalujem koliko arhivskega gradiva
               je bilo na slovenski-štajerski izgubljenega zaradi tega, ker so nacisti zasegli
               župnijske arhive in jih uničevali, niso bili vsi preneseni, lahko samo rečem, kako
               zelo pomembno je, da je arhivsko gradivo dobro varovano in da je za vpogled vanj
               določen postopek kako lahko in mora to teči. In jaz bi vljudno prosila,  da bi razmišljali o tem, da je pa
               pri tako občutljivih temah pa le se treba malo bolj natančno izražati in eni kar
               trdite, da si ne dovolite česa reči, hkrati pa si sami dovolite o vsem vse reči.</p>
               <p>Želi še kdo razpravljati? Ja, izvolite, Dušan Kumer.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp36">

               <speaker>DUŠAN KUMER:</speaker>

               <p>Jaz bi čisto na kratko, ker govorimo o nadzoru teh obveščevalno in varnostnih služb.
               Jaz bi rad povedal, da leta 2007 je takrat naša, ta komisija, prišla pod tistem, ki
               je Šturmova delovna skupina bila v arhivu pa kolikokrat je bila. Tudi mi smo samo
               prosto prišli in nismo smeli depojev odpirati in gledati v te depoje. Bili smo pa v
               prostoru, da smo videli, če je res tam kakšen rezalni stroj. Drugače pa, v depoje,
               moram reči, tudi takrat mi kot misija, pa so jo sedaj pa drugi vodili, smo jo pa mi,
               opozicije, in je vladna garnitura bila drugačna, nismo smeli pogledati v depoje in
               arhivska gradiva in iz tega nismo delali problema.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp37">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želi še kdo razpravljati? Če ne, potem bi odredila 10 minut odmora, da se
               v tem odmoru uskladimo, ker je Zakonodajno-pravna služba opozorila na neke
               pomanjkljivosti v predlogu sklepa in predno bi o predlaganem sklepu odločali, bi
               želela, da bi se uskladili, kako, ker imamo to možnost, ker je to predlog sklepa
               odbora, da gre naprej, da sklep morebiti dopolnimo, če bi se izkazalo, da sklep tako
               formuliran kot je zdaj sklepanje oziroma v sprejemanje odborom predložen, ni
               popolno.</p>
               <p>Torej odrejam 10 minut prekinitve.</p>
               <p><stage type="time">(Seja je bila prekinjena ob 17.45.)</stage> 
               </p>
               <stage type="time">(Seja se je nadaljevala ob 17.55.)</stage>
            </sp>
            <sp xml:id="SDT5-OZKŠŠIM-Nujna-019-2011-02-16.sp38">

               <speaker>PREDSEDNICA MAG. MAJDA POTRATA:</speaker>

               <p>Nadaljujemo prekinjeno nujno sejo Odbora za kulturo, šolstvo, šport in mladino.</p>
               <p>Obveščam vas, da je v tej prekinitvi bilo ugotovljeno, da bi predlagani sklep, ki ga
               imate na mizah z datum 16. februar 2011 potrebno dopolniti in sicer, jaz ne bom brala
               celega teksta, ker ga ima vsak od vas pred sabo. Tam kjer so citirani členi Ustave na
               katere se sklicuje zahteva za presojo ustavnosti, na drugi strani teksta, prosim,
               tega gradiva, če pogledate je treba pred... Oprostite, sem bila prepričana, da je
               odebeljeno besedilo, pa je z navadnim tiskom, zato ga nisem našla pravočasno. Če
               pogledate na drugi strani v tretjo vrstico od spodaj navzgor, tisti odstavek, ki se
               začenja: <q>"Državni zbor Republike Slovenije meni..."</q>, če gledate torej tretjo vrstico
               od spodaj navzgor, imate navedeno <q>"s 17."</q>, potem bi morali tu izčrtati <q>"in"</q>, torej bi
               namesto in bila postavljena vejica <q>"s 17., 34. in 35. členom Ustave Republike
               Slovenije"</q>.  Ali je to dovolj,
               da to spremembo sprejmete, glede na to, da imate ali zahtevate pisno spremembo? To je
               predlog amandmaja odbora na predlagani sklep.</p>
               <p>Še enkrat torej, v navedku sklicevanja na katere člene ustave se sklicujemo, imate,
               <q>"ki ni v skladu z 2. členom, s tretjim odstavkom 15. člena, s 17., 34. in 35. členom
               Ustave Republike Slovenije."</q> Je to dovolj? Potem dajem najprej na glasovanje ta
               amandma na predlagani sklep odbora na glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Predlagani amandma na predlagani sklep sprejet.</p>
               <p>Zdaj predlagam, da glasujemo še o predlogu sklepa z izglasovanim amandmajem, kot ste
               ga dobili v gradivu. Želi kdo obrazložiti glas? Ja, izvolite, gospod Petan.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp39">

               <speaker>RUDOLF PETAN:</speaker>

               <p>Hvala za besedo.</p>
               <p>Jaz sem že prej v razpravi v svojem imenu povedal, da ker menim, in zdaj lahko tudi v
               imenu poslanske skupine povem, da ker menimo, da gre v tem primeru za zavlačevanje,
               seveda takšnega predloga ne bomo podprli.</p>
               <p>Hvala lepa.</p>
            </sp>
            <sp xml:id="SDT5-OZKŠŠIM-Nujna-019-2011-02-16.sp40">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Želi še kdo obrazložiti glas? Potem glasujemo.</p>
               <p>Kdo je za? <stage>(10 članov.)</stage> Je kdo proti? <stage>(3 člani.)</stage></p>
               <p>Ugotavljam, da je z 10 glasovi za in 3 glasovi proti predlagani sklep sprejet.</p>
               <p>To bomo posredovali Državnemu zboru, ker je predlog sklepa sprejeta, bomo posredovali
               v obravnavo Državnemu zboru, in predlagam, ker sem že podpisala spremni dopis, da to
               storim v imenu odbora, kot predsednica tega odbora.</p>
               <p>Hvala lepa.</p>
               <p>S tem zaključujem to točko dnevnega reda in s tem 19. nujno sejo odbora. Vsem
               sodelujočim na seji odbora hvala za sodelovanje in nasvidenje jutri.</p>
               <stage type="time">(Seja je bila zaključena 16. februar 2011 ob 18.02.)</stage>
            </sp>
         </div>
      </body>
   </text>
</TEI>