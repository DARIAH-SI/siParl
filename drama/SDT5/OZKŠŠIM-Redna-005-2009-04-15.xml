<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZKŠŠIM-Redna-005-2009-04-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">751D7C0DC17977DDC12575750034837D</idno>
               <idno type="custom" subtype="day">E8EE5FE85F0FBBE1C125759E003CF5A4</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=E8EE5FE85F0FBBE1C125759E003CF5A4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZKŠŠIM-Redna-005-2009-04-15.OZKŠŠIM" n="005">
               <name>Redna</name>
               <date when="2009-04-15"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZKŠŠIM-Redna-005-2009-04-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZKŠŠIM-Redna-005-2009-04-15.OZKŠŠIM">
                        <orgName key="OZKŠŠIM">Odbor za kulturo šolstvo šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO, ŠPORT IN MLADINO</stage>
            <stage type="session">2. nadaljevanje 5. seje</stage>
            <stage type="date">(15. april 2009)</stage>
            <stage type="chairman">Sejo je vodila mag. Majda Potrata, predsednica odbora.</stage>
            <stage type="time">Seja se je pričela ob 15.06.</stage>


            <sp xml:id="SDT5-OZKŠŠIM-Redna-005-2009-04-15.sp1">

               <speaker>PREDSEDNICA MAG. MAJDA POTRATA:</speaker>

               <p>... 5. seje Odbora za kulturo, šolstvo, šport in mladino in vas vse lepo pozdravljam
               in upam, da bomo dobro delali in danes končno končali 5. sejo. Ta hip pogrešamo še
               nekaj svojih članov in članic, ker poteka še seja Odbora za zdravstvo. Jaz upam, da
               se nam bodo med razpravo pridružili. Sicer sem pa obveščena, da se seje ne bo mogel
               udeležiti poslanec manjšinske skupnosti Roberto Battelli. S pooblastilom poslanca
               Vita Rožeja nadomešča poslanec Damjan Perne, s pooblastilom poslanka Cveta Zalokar
               Oražem nadomešča poslanca in podpredsednika odbora Franca Jurija.</p>
               <p>Kot ste iz magnetograma lahko razbrali, poslanke oziroma poslanci SDS še vedno
               obstruirajo, ker so napovedali obstrukcijo za celotno sejo. Medtem, ko so drugi, ki
               so napovedali obstrukcijo, napovedovali obstrukcijo samo za 1. točko dnevnega reda,
               to je za poročilo nadzornega odbora.</p>
               <p>Obveščam vas, da so na sejo k 2. točki, to je predstavitev ukrepov javnega zavoda RTV
               Slovenija za izboljšanje pogojev in zastopanosti programskih vsebin v javnem interesu
               ob zvišanju RTV prispevka na sejo vabljeni: Ministrstvo za kulturo, Nacionalni svet
               za kulturo Republike Slovenije, so se nam za današnjo sejo opravičili, generalni
               direktor RTV Slovenija, gospod Anton Guzej, predsednik programskega sveta RTV
               Slovenija, dr. Stane Granda. V gradivu za današnjo sejo ste dobili njegovo pismo, ki
               je bilo sicer naslovljeno meni, ampak sem ga posredovala vsem članicam in članom, ker
               je bilo v njem govora o tem, da se opravičuje za sejo, ki se je ne bo udeležil zaradi
               vsega tistega, kar se je po njegovem dogajalo na seji. Direktor televizije Slovenije,
               gospod Jože Možina in direktor Radia Slovenije, gospod Vinko Vasle. Pozdravljam tudi
               vse navzoče in kje drugod sledeče predstavnike medijev in uvodoma še neko pojasnilo,
               ki je nujno potrebno glede na zapis v nekem mediju. Da je bilo snemanje seje odbora
               prepovedano.</p>
               <p>Doslej so vse seje Odbora za kulturo, šolstvo, šport in mladino potekale kot seje
               odprte za javnost. Kar pomeni, da nobena seja ni imela statusa zaprte seje. O vseh
               sejah obstajajo magnetogrami in o vseh sejah, tistih, ki niso bile neposredno
               prenašane iz velike dvorane na Tomšičevi, obstajajo tudi posnetki. No, nenazadnje
               tudi iz pete seje se posnetki vrtijo na tretjem parlamentarnem kanalu. Toliko zaradi
               tistega. Kar mediji zapišejo pa je prav, da si tudi pojasnimo kako stvari dejansko
               stoje. Nezadovoljstvo zaradi tega, ker iz tega salona ni mogoče slediti neposrednemu
               prenosu, tako kot to zagotavlja zakon, je bilo pa že zadnjikrat dovoljkrat izraženo,
               tako, da mislim, ne bo treba se s tem več danes ukvarjati.</p>
               <p>Kot rečeno, smo pri <title>1.A TOČKI DNEVNEGA REDA</title> . Kako se imenuje sem že
               povedala. Naj pa vseeno omenim, da ste k tej točki dobili gradivo javnega zavoda RTV
               Slovenija, z datumom 19. marec 2009. Dobili ste tudi v pomoč predlog sklepa Odbora za
               kulturo, šolstvo, šport in mladino s seje 27. februarja 2009, ker je današnja točka
               pravzaprav posledica tedaj sprejetega sklepa. Naj vas spomnim, da je vse, kar se
               danes v zvezi s to točko dogaja, vendarle nasledek iz tistega, da je odbor upošteval
               17. člen zakona o javnem interesu za kulturo, po katerem mora naš odbor kot matično
               delovno telo na zahtevo nacionalnega sveta za kulturo, obravnavati tisto, kar nam
               nacionalni svet za kulturo v obravnavo pošlje.</p>
               <p>Toliko samo v pojasnilo. Zdaj pa dajem besedo predstavniku RTV Slovenija. To je
               generalnemu direktorju RTV Slovenija, gospodu<stage type="mag"/>
               <stage>(Nadaljevanje)</stage> Antonu Guzeju, da nam predstavi obravnavano problematiko. Izvolite
               gospod direktor.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp2">

               <speaker>ANTON GUZEJ:</speaker>

               <p>Hvala lepa. Glede, da ste gradivo prejeli po 17. 3., kot je bilo rečeno, bi jaz zgolj
               danes komentiral nekatere podatke, nekatera dejstva iz tega gradiva in po potrebi se
               še kasneje v diskusiji vključil, pojasnitev nekaterih zadev.</p>
               <p>Uvodoma bi rad poudaril, da zadnja štiri leta javni zavod posluje pozitivno. Navkljub
               dejstvu, da se ni povišalo RTV prispevka. Pravzaprav ta RTV prispevek je v tem
               obdobju glede na inflacijo padel. V tem obdobju nekako beležimo okrog 15, 16%
               inflacijo in dejansko realno je za toliko tudi padel RTV prispevek oziroma drugače
               povedano, iz tega naslova v kolikor bi usklajeval RTV prispevek z inflacijo, bi letno
               beležili porast oziroma višji RTV prispevek v višini 12,5 milijona evrov. Seveda temu
               dejstvu smo morali prilagoditi naš letni plan. Torej vsako leto smo plan prilagajali
               našim prihodkom in seveda smo ga potem, ga je potem potrdil tako programski svet, kot
               tudi nadzorni svet. V zadnjih štirih letih smo, kot je bilo zadnjič že rečeno, smo
               zmanjšali število zaposlenih za približno 170 zaposlenih. Po drugi strani pa smo
               ustvarili nekaj več programa. Glede na dejstvo, da smo v tem času štartali s
               parlamentarnim programom in tudi z romskim programom v okviru radija. Letos tudi
               štartamo v okviru televizije.</p>
               <p>Kar se tiče samih vsebin. Mislim, da je to pomembna naloga o kateri oziroma tudi
               politična odločitev o kateri dosti diskutira sam programski svet. Nenazadnje je to
               naloga programskega sveta, da deli ta razpoložljiva sredstva. Seveda na predlog
               uprave. Iz prikazanih podatkov, ki jih imate tukaj v tabeli, izhaja iz same
               programske sheme naslednje. Da namenjamo precejšen del, torej 43,5% v letu 2008
               programom iz naslova kulturnih in umetniških vsebin in da ta %, to govorim seveda
               podatek za televizijo in seveda ta % nekako skozi leta ostaja stabilen. Stabilen tako
               v okviru televizije, seveda enako tudi govorimo za radio kot drugi medij, kjer ta
               delež predstavlja 31%. Oziroma, to je gledano skozi same ure. Če pa finančno gledamo
               te podatke, namenjamo za kulturno umetniške vsebine v okviru te revizije v zadnjem
               letu približno eno tretjino budžeta, ki je namenjen televiziji, torej za te vsebine v
               okviru radija pa celo več, okrog 45%. Mislim, da to je pomembnem podatek in iz
               grafikona izhaja, da so ti trendi nekako stabilni gledani skozi leta.</p>
               <p>Seveda naša želja je, da bi še bilo več tovrstnih vsebin. Je pa problem seveda,
               omejitev je denar. V zadnjih letih moram reči, da smo del denarja, ki smo ga tržili
               na račun prihodkov iz naslova oglaševanja, da smo del teh sredstev potem koristili za
               te vsebine. Torej tam je ostajal na tem segmentu denar in smo ga potem koristili za
               te javne vsebine.</p>
               <p>Tukaj pri kulturi bi še omenil na en moment, ki je izjemno pomemben <stage type="mag"/> <stage>(Nadaljevanje)</stage> za javni zavod. To so glasbeni korpusi.
               Glasbeni korpusi zaposlujemo tam okrog 100 ljudi, z letnim budžetom okrog 5 milijonov
               evrov in mislim, da je to pomemben del javnega zavoda, ki ga moramo tudi vsako leto
               tako ali drugače sfinacirati. Tu bi se ustavil še na enem dejstvu in sicer, da smo
               lansko leto pričeli z obnovitvijo studija 26, kar bo potem najbrž komentiral direktor
               radija, ki ga zgolj namenjamo oziroma ga bomo namenjali obnovljenega za glasbene
               vsebine, za glasbene korpuse, torej za kulturo v okviru javnega zavoda RTV
               Slovenija.</p>
               <p>V tem gradivu, ki smo vam posredovali, smo tudi komentirali vrednostne papirje s
               katerimi razpolaga javni zavod in smo navedli, da komentiramo, da v zadnjih štirih
               letih nismo prodali prav nobene delnice Ojtesata<stage>(?)</stage>, da je stanje delnic enako sedaj,
               kot je bilo pred štirimi leti in da smo zgolj nekatere projekte financirali, ampak v
               manjšem obsegu. Prvič smo lansko leto koristili štiri milijone evrov za investicije
               in za nekatere programske projekte. Ti programski projekti so navedeni tudi v tem
               gradivu.</p>
               <p>Kar se tiče števila zaposlenih. Tukaj vidite, to smo tudi zadnjič komentirali, tu je
               trend, padajoči trend skozi celotno obdobje in seveda tudi v letošnjem letu imamo v
               planu, da bi zmanjšali število zaposlenih za nadaljnjih 100. Zdaj, če to kalkuliramo
               na sedanjem nivoju, kaj to pomeni, zmanjšanje za 175 ljudi. To pomeni iz finančnega
               vidika prihranek okrog 6 milijonov evrov. Seveda pri računanju povprečne plače RTV
               Slovenija.</p>
               <p>Na prvi seji je bilo tudi vprašanje okrog tehnološkega razvoja RTV Slovenija. Tudi
               tukaj smo podali kratko poročilo. Jaz bi malce komentiral vprašanje digitalizacije,
               ki je seveda v zadnjih letih prisotno in mi moramo konec leta 2010 izklopiti analogne
               oddajnike. Torej mi bomo ta rok zagotovo ulovili z našimi investicijami in tukaj
               ocenjujemo, da ne bo nobenih problemov. Nenazadnje oddajnik in zveze so
               digitalizirani v tem trenutku v višini 70%. Radio skoraj v celoti. V tem času sta
               prispeli tudi dve novi reportažni vozili z digitalno tehnologijo. Seveda za
               produkcijo glasbenih vsebin. To je izjemno pomembno. Pri televiziji pa smo s tem
               procesom približno na polovici. O tem tudi dosti diskutira sam nadzorni svet.</p>
               <p>Kar se tiče virov za nadaljnji proces digitalizacije mislim, da je to izjemno
               vprašanje v tem trenutku s katerim se soočamo. Ali zadoščajo ... Torej vprašanje
               nastopa, ali zadoščajo naši viri, lastni viri za dokončanje digitalizacije? Jaz moram
               tukaj danes izjaviti, da po naši oceni bo zadosti lastnih virov, torej predvsem iz
               naslova delnic, obveznic in amortizacije za celotno digitalizacijo, razen za
               digitalizacijo arhivov. Seveda tukaj so različni pristopi k digitalizaciji arhivov po
               Evropi. Torej različni pristopi. Seveda, ko država tudi nekako sodeluje pri
               financiranju tovrstne digitalizacije.</p>
               <p>V tem gradivu imate tudi podatke o porabi 1,2 milijona sredstev, ki smo jih lansko
               leto prejeli za investicije, za digitalizacijo. <stage type="mag"/> <stage>(Nadaljevanje)</stage> Torej gre tukaj za tri projekte za katere smo ta
               sredstva porabili in na našo zahtevo je tudi pregledal namembnost te porabe eksterni
               revizor in seveda je dal tudi temu delo pozitivno mnenje. </p>
               <p>Kar se tiče samih ukrepov za izboljšanje pogojev zastopanosti programskih vsebin v
               javnem interesu. Glede na dejstvo, da smo v letni plan, torej v plan za leto 2009
               vključili predpostavko, da se bo korigiral RTV prispevek za en evro in da bomo od
               države prejeli, to je bilo tudi obljubljeno, še 3,3 milijone evrov za nov plačni
               sistem. Mi zagotavljamo tukaj, s tem dejstvom, da bomo letošnji plan v celoti
               realizirali. Torej vse programske vsebine, ki so zajete v letošnjem planu. Torej mi v
               tem trenutku, ko so odločamo za varčevalne ukrepe tudi v okviru RTV-ja, o teh
               varčevalnih ukrepih bo govoril oziroma jih bomo predstavili na naslednji seji
               nadzornega sveta v naslednjem tednu. Ti varčevalni ukrepi ne govorijo o krčenju
               programskih vsebin. Programske vsebine naj bi ostale nespremenjene. Torej naj bi jih
               sfinancirali iz teh naslovov.</p>
               <p>Moramo omeniti še eno dejstvo. Da te programske vsebine bomo delno tudi financirali
               iz viška prihodkov nad odhodki, ki jih beležimo iz naslova oglaševanja. Govorimo o
               denarju v višini okrog 19 milijonov evrov. To kar je zapisano v letošnjem planu in
               večji del, torej približno 80% tega denarja potem usmerimo v financiranje teh javnih
               vsebin v okviru RTV-ja. To je pomemben vir v sedanjem trenutku, ko pač ni zadostnih
               izvirnih prihodkov.</p>
               <p>Kot sem rekel prej, varčevalni ukrepi bodo predstavljeni naslednji teden samemu
               nadzornemu svetu in seveda bomo pristopili k izvajanjem teh varčevalnih ukrepov. Ti
               varčevalni ukrepi seveda govorijo kje bomo zmanjšali stroške, ne pa govorijo, kot sem
               prej dejal, ne govorijo o zmanjšanju programskih vsebin.</p>
               <p>Seveda bi še lahko nekaj več v okviru RTV-ja naredili. Glede na dejstvo, da naše
               plače obsegajo približno 60% vseh stroškov, bi nekaj več naredili v kolikor bi bil
               sprejet, seveda v okviru države, ukrep recimo o zmanjšanju plač v javnem sektorju.
               Kot sem jaz na zadnji seji povedal, mi bi podprli tak predlog, seveda za en plačni
               razred ali pa celo za dva. Torej tu govorimo o 4% oziroma 8% zmanjšanju plač v javnem
               sektorju. To bi bil pomemben prihranek, s katerim bi seveda potem te vsebine lažje
               sfinancirali v letošnjem letu.</p>
               <p>To bi jaz na kratko predstavil globalno sliko, kako si zdaj predstavljamo to
               poslovanje v letošnjem letu, ki seveda tudi pri nas ni enostavno. Pri nas so trije
               glavni pritiski, ki pritiskajo na stroške. To so do nedavnega bili stroški
               energentov, ki so nam močno vplivali na inflacijo, potem stroški delovne sile in
               stroški pravic. To so bili faktorji, ki so nam vplivali na porast letnih stroškov,
               tam nekje okrog 6 do 7%. Seveda v sedanjem trenutku glede na situacijo teh pritiskov
               ni več, vendar je zatečeno stanje toliko višje in toliko višji so tudi ti stroški.
                  <stage type="mag"/><stage>(Nadaljevanje)</stage> Kot sem na zadnji seji
               povedal, smo v lanskem letu praktično naše plače korigirali trikrat, na začetku leta
               za 3,5%, s 1. julijem za 2% in potem še v okviru celotnega javnega sektorja jeseni
               približno za 15% so se korigirale naše plače. Seveda ima to končni efekt, da so naše
               plače porasle na RTV za okrog 20%, gledano na enako obdobje v lanskem letu. Hvala
               lepa.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp3">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam, gospod generalni direktor RTV Slovenija. Zdaj sprašujem predstavnika
               Vlade, državnega sekretarja dr. Stojana Pelka, ali želi besedo. Izvolite.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp4">

               <speaker>DR. STOJAN PELKO:</speaker>

               <p>Najlepša hvala, gospa predsednica. Skušal bom na kratko argumentirati, zakaj je velik
               interes Vlade oziroma Ministrstva za kulturo slišati, kako bo javni zavod Državnemu
               zboru oziroma njegovemu odboru predstavil ukrepe za izboljšanje pogojev in
               zastopanosti programskih vsebin v javnem interesu, s pomembnim podatkom o zvišanju
               RTV prispevka. Zato mi dovolite, da grem malo nazaj v čas, in sicer, ko se je nova
               ekipa lotila primopredaje. Na Ministrstvu za kulturo je morala poleg tega, kar je
               dobila na mizi, pogledati nekatere malo bolj trajnostne akte in zaveze. Ena od zavez,
               ki smo jo našli, je bila tudi zaveza Nacionalnega sveta za kulturo, ki je na nek
               način spodbudila tudi to sejo. In bi rad samo vas spomnil na tri sklepe tedaj, iz
               junija 2008, ki so nas vodili pri naslednjih akcijah; boste potem razumeli, zakaj jih
               citiram.</p>
               <p>Prvi sklep Nacionalnega sveta za kulturo, ko so razpravljali o kulturnih vsebinah na
               javnem radiju, je bil, da nekajletno neusklajevanje prispevka z inflacijo je
               povzročilo podfinanciranost zavoda ter posledično pešanje izvajanja posameznih
               funkcij, tudi takšnih, ki se nanašajo na produkcijo kulturnih vsebin. Iz tega sveta
               sta potem sledila dva poziva, artikulirana kot sklepa. Poziv Vladi, da zagotovi
               zadostna finančna sredstva za izvajanje z zakonom predpisanih funkcij, in poziv
               odboru, da razpravlja in zavaruje izvajanje javnega interesa. Tako razumemo genezo
               vašega prvega februarskega sestanka, seje odbora, kjer so bili pa spet zelo jasni
               sklepi. Prvi sklep je bil, da predlaga Vladi, da pri obravnavi te problematike
               upošteva mnenje Nacionalnega sveta za kulturo. To se mi zdi važno, da veste, da je
               nekaj, kar je bilo strokovno mnenje Nacionalnega sveta, takrat dobilo okrepitev
               priporočila tega Državnega zbora. In sami ste se zavezali, da boste uvrstili to
               problematiko na redno sejo, spet s pripisom, in jo razširili z razpravo o
               neodgovornem poslovanju, ki je javni zavod pripeljalo v sedanjo krizo.</p>
               <p>Na tej točki bi rad predstavil, kaj je pa Ministrstvo za kulturo doslej v zvezi s to
               tematiko, in to je ravno tematika zastopanosti programskih vsebin, storilo. Po eni
               strani - in tu bo verjetno vodstvo televizije pritrdilo - smo zelo aktivno posegli v
               razpravo o povišanju prispevka. Bili smo eksplicitno proti vsakemu načinu, ki ne bi
               bil zakonit, in zato nismo na Ministrstvu za kulturo v pogovorih z Ministrstvom za
               finance bili niti za to, da se išče za razlike v plačnem sistemu odvodov, niti preko
               digitalizacije niti preko narodnosti, niti preko česarkoli tretjega, ampak smo našli
               po moje edini zakonit način za zvišanje tega prispevka. Potem pa sledi naslednje
               vprašanje, ali tako zvišanje prispevka zagotovi tisto, za kar je bilo dano, torej za
               izpolnjevanje javnega interesa, za izboljšanje pogojev in zastopanosti programskih
               vsebin. Na to temo se je pa na ministrstvu še nekaj zgodilo. Zgodilo se je, da se je
               seja Programskega sveta zgodila v našem pritličju. Zgodila se je ob prisotnosti
               predsednika Vlade in predsednika Državnega zbora. In na tej seji se je jasno
               izkazalo, da obstajajo tudi nekatera neskladja v pogledu na razvoj in vizijo
               televizije, med enim in drugim svetom. In to je seveda točka, na kateri mora
               ministrstvo ta zadeva ne samo zanimati, ampak tudi skrbeti. Mi smo tam, mislim, da
               dovolj jasno predstavnikom televizije povedali, na katerih točkah Ministrstvo za
               kulturo zanima vizija televizije. Zanima nas vizija televizije v izpolnjevanju
               funkcij obveščanja, izobraževanja in razvedrila. In zato bomo znali te ukrepe zbrati,
               ocenjevati šele po rezultatih.</p>
               <p>Ampak bi pa rad še enkrat povedal, zakaj pa je v tej predstavitvi javnega zavoda
               Državnemu zboru Ministrstvo za kulturo še kako tudi stranka v postopku. Ker
               pripravlja strokovno brezhiben zakon oziroma novelo zakona, ker mora po definiciji
               prisluhniti glasovom kritične javnosti, tudi strokovne kritične javnosti, tudi
               Nacionalnega sveta za kulturo, in ker mora zelo pozorno brati poročila, ki jih dobi
                  <stage type="mag"/><stage>(Nadaljevanje)</stage> na mizo. In na tej točki
               razumem razpravo tudi prejšnji teden, da ko pogledaš poročilo nadzornega sveta, ki v
               celoti ne odgovarja na vse tiste kritične glasove, ki jih ministrstvo dobiva, takrat
               se pa sprašuješ, kaj je lahko naslednji korak. In šele takrat, ko v teh poročilih
               zaznamo neujemanje s tistim, kar nam pravijo verodostojni glasovi kritične in
               strokovne javnosti, kot so Zveza gluhih in naglušnih, APEC, Sindikat novinarjev,
               takrat se moramo vprašati, in tu pa mislim, da kot izvršna oblast imamo to pravico
               predlagati tukaj, ali je s tem poročilom vse tako v redu in ga lahko zgolj
               verificiramo ali lahko ta nadzor nad javnim zavodom in nad tem, da bodo tu
               predstavljeni ukrepi, zares izpolnjeni tako, kot so obljubljeni, obstaja še kakšen
               drug register. To je točka, na kateri jaz svoj uvod zaključim. Hvala lepa.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp5">

               <speaker>PREDSEDNICA MAG. MAJDA POTRATA:</speaker>

               <p>Najlepša hvala za povedano, gospod državni sekretar. Zdaj pa odpiram razpravo članic
               in članov odbora ter drugih vabljenih na sejo. Javil se je gospod direktor Možina,
               gospod direktor Vinko Vasle, gospod predsednik Programskega sveta dr. Stane Granda.
               Izvolite besedo, gospod Jože Možina.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp6">

               <speaker>JOŽE MOŽINA:</speaker>

               <p>Hvala lepa za besedo, gospa predsednica. Lep pozdrav tudi vsem poslankam in
               poslancem! Govoril bom o oceni stanja, ki je v marsičem drugačna, kot je delo z
               nekaterih prejšnjih sej Sveta za kulturo, ko morda nismo znali dovolj dobro
               argumentirati, tudi zaradi odsotnosti številnih očitkov, pavšalnih, ki so se
               pojavljajo in ki ne slonijo na dejstvih.</p>
               <p>V tem mandatu smo delali bolj, pa tudi manj uspešne projekte. Gotovo pa smo na
               področju kulture kljub kroničnemu pomanjkanju denarja, ki je za to zvrst zelo
               pogosto, naredili bistvene korake naprej. Na najbolj izpostavljenem področju, recimo,
               filmske produkcije, pomembnem področju za slovensko nacionalno bit, kjer je šepal
               Filmski sklad, smo dosegli pravzaprav izredno velik preboj, pa zaradi tega še ni bilo
               kakšne javne pohvale. Zato sem prav vesel članka v zadnji Sobotni prilogi, gospoda
               Ruglja, ki ga sicer ne poznam, pa bom na kratko citiral, kaj pravi: "V zadnjem času
               Filmski sklad nezadržno izgublja vlogo vodilne nacionalne filmske institucije, saj je
               Televizija Slovenija v dokaj kratkem času postregla s kar petimi produkcijsko povsem
               spodobnimi filmi režiserjev in režiserke, Hit poletja Metoda Pevca, Vaja zbora Vinka
               Moederndorferja, Vampir z Gorjancev Anžlovarja, Igra s pari Mirana Zupaniča in pred
               nekaj dnevi še Angela Vode, skriti spomin Maje Weiss, ki so doslej delali filme za
               veliko platno, s čimer je dokazala, javna televizija namreč, da bi jo ob še malo
               večji ambiciji, da torej te filme najprej pošlje v kine, Filmski sklad lahko celo
               povsem zasenčila."</p>
               <p>Naj ob tem polemiziram z nekaterimi navedbami, ki so se v razpravi pogosto
               pojavljale, pa se bom na kratko sprehodil in jih z argumenti, ki jih imamo mi,
               soočil.</p>
               <p>Številni pravijo, da se Televizija Slovenija nevarno komercializira in tekmuje s
               komercialnimi mediji. Očitek o tej nevarni komercializaciji Televizije Slovenija ne
               drži, saj ne sloni na realnih podatkih. Vtis imamo, da prihaja ta ocena predvsem iz
               številnih medijskih zapisov, ki dejansko govorijo predvsem o razvedrilnem programu
               Televizije Slovenija, ki pa predstavlja le 8,5% televizijske produkcije. Zakaj
               mediji, ki niso v lasti javne televizije, ampak v privatni lasti, velikokrat tudi pod
               vplivom komercialnih medijev, komercialnih televizij, pišejo o tem programu, to
               seveda ne more biti naš problem. Ampak odgovorno trdimo, da je javno mnenje, kar se
               tiče odnosa do izpolnjevanja javne funkcije javne televizije, bistveno drugačno, kot
               je vtis iz medijev, ki se je nekoliko polotil tudi nekaterih članov Sveta za kulturo
               in tudi članov odbora. Mi smo ravno zaradi tega dali izdelati obširno analizo, ki jo
               imam tu sedaj pred sabo, končana je bila januarja leta 2009, se pravi, pred nekaj
               meseci, in bom čisto na kratko izpostavil samo nekaj poudarkov. Na vprašanje
               Interstat, to je raziskava o ugledu in verodostojnosti RTV Slovenija, ter o
               pričakovanjih gledalcev in poslušalcev do televizije in RTV Slovenija. In sicer na
               vprašanje, kakšna je vsebnost televizijskih programov<stage type="mag"/><stage>(Nadaljevanje)</stage> in podoba, pravijo: "TV Slovenija 1 sogovorniki
               dojemajo kot uspešen medij s tradicijo, ki je uraden, resen, namenjen informiranju in
               izvrševanju, poudarja, politične in kulturne vsebine. Med značilnostmi tega javnega
               zavoda anketiranci posebej pravijo, ceni kulturo." Na drugi točki, kakšno je splošno
               javno mnenje o zavodu, ta rezultat je tudi nas nekoliko presenetil, ko tudi mi beremo
               pogosto vse te medije, ki pogosto napadajo javne televizije, kar, mimogrede, ni nič
               posebnega, tudi v ostalih evropskih državah se to dogaja zaradi boja za komercialni
               kolač, ampak vendar. O Televiziji Slovenija ima kar 70% anketiranih pozitivno mnenje,
               to je velik in pomemben rezultat. Na vprašanje, kje RTV Slovenija dosega nadpovprečne
               rezultate, pravijo anketiranci naslednje: "Pri spodbujanju in ohranjanju slovenskega
               jezika, pri spodbujanju in razvijanju slovenske kulture ter pri ohranjanju nacionalne
               identitete." To so vse točke, ki so tudi za nas kot javni medij izredno pomembne in
               nas veseli, da anketiranci tako razmišljajo. Potem še vprašanje o medijskih vsebinah,
               ki jih ocenjujejo anketiranci za nadpovprečne, to so ravno kulturno-umetniške vsebine
               in delno tudi vsebine za otroke in mladino, kar pomeni, da so ocenjene nadpovprečno
               uspešno, treba je le še poudariti njihovo pomembnost; se pravi, tudi nekako očitek za
               nas, da premalo poudarimo tiste stvari, ki so dejansko pomembne. Končno tudi izziv za
               našo piar službo in tudi za ostale, da v tej vojni za razvedrilne vsebine ne pozabimo
               promovirati svojih kulturno-umetniških programov. Seveda je zelo bistveno vprašanje,
               ki je eno od meril, kako orientiramo svoje programske sheme, tudi, kaj je tisto, kar
               gledalci in poslušalci, plačniki RTV prispevka, v programih RTV Slovenija pogrešajo.
               In najbolj pogrešajo, 24% njih, filme, nadaljevanke, nanizanke, potem skoraj 19%
               zabavne in razvedrilne oddaje. Med tistim, kar najmanj pogrešajo, so
               kulturno-umetniške vsebine. To je čisto kratka ekskurzija skozi to sicer zelo obsežno
               gradivo, ki ga lahko po potrebi tudi posodimo.</p>
               <p>Zdaj bi šli na predvajani program Televizije Slovenija, ki kaže, katere so pravzaprav
               prioritete nacionalne televizije. Imamo 43,5% programa, ki nastaja v
               kulturno-umetniških programih. S ponovitvami vred pride tega programa praktično
               polovica vsega, kar predvajamo. Mi smo s 4.970 ur tega programa v letu 2005 prišli na
               5.381 ur lansko leto, se pravi, skok za 510 ur. V nasprotju s tem pa razvedrilni
               program, kjer naj bi bili mi komercialni in kjer naj bi ga na vse načine podpirali,
               je s 1.391 oziroma 1.251 ur iz leta 2005 padel na 1.046 ur, se pravi, 200 ur manj.
               Torej, tu mislim, da so jasno razvidne prioritete, ki jih RTV Slovenija ima. 43,5% za
               kulturno-umetniške programe, 8,5% za programski čas, namenjen razvedrilu, in tudi
               tendenca razvedrilo pada, kulturno-umetniški programi rastejo, to je precej novo za
               marsikoga. Seveda k tej številki 583 je treba prišteti še določene kulturno-umetniške
               vsebine, ki jih od maja 2008, ko je začel delovati parlamentarni program, lahko
               vidite tudi tam, teh ur je približno 270. Kritika bi bila lahko upravičena, če bi
               Televizija Slovenija dejansko... /Oglašanje v ozadju./ Ali bi mogoče... Super, hvala
               lepa.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp7">

               <speaker>PREDSEDNICA MAG. MAJDA POTRATA:</speaker>

               <p>Gospod Možina, sejo vodim jaz, če dovolite.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp8">

               <speaker>JOŽE MOŽINA:</speaker>

               <p>Ja, potem umirite gospo poslanko.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp9">

               <speaker>PREDSEDNICA MAG. MAJDA POTRATA:</speaker>

               <p>Ne vem, da bi bilo to njeno komentiranje tako, da bi vas smelo motiti, glede na to,
               kar ste na prejšnji seji vi povzročali s svojim govorjenjem in komentiranjem.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp10">

               <speaker>JOŽE MOŽINA:</speaker>

               <p>Se strinjam, oboji smo počeli marsikaj. Torej, kritika bi bila zelo upravičena, če bi
               RTV Slovenija dejansko podobno, kot so številne javne televizije... /Oglašanje v
               ozadju./ Torej, kritika bi bila povsem upravičena, če bi Televizija Slovenija
               podobno, kot so številne javne televizije, dejansko zapadla boju za gledalce za vsako
               ceno. Veste, da so številne televizije začele tudi z resničnostnimi šovi tipa Big
               Brother, Kmetija, Bar in tako naprej, da številne predvajajo tudi latinskoameriške
               telenovele. Slovenska javna televizija, novo vodstvo, se je zavezala, da na to
               področje ne bomo segli, da je pač to tisti plafon, kamor mi tudi v boju za gledalce
               ne bomo posegli. <stage type="mag"/><stage>(Nadaljevanje)</stage> Se pravi, teh
               najbolj komercialnih vsebin na javni televiziji Slovenija ne boste našli. Torej,
               očitno je, da ta vtis o komercializaciji, ki je pretiran, izvira ravno iz številnih
               medijskih zapisov, ki pač niso v prid RTV pogosto.</p>
               <p>Ta očitek o umiku kulturnih vsebin iz bolj gledanega oziroma osrednjega programskega
               časa. Tu smo postregli s podatkom o programski shemi javne televizije, ki kaže, da
               temu ni tako. Mislim, da tudi večina poslank in poslancev te sheme ima in so
               približno take, da je tisto, kar je zeleno, so kulturno-umetniški programi, ostalo,
               vijoličasto, modro, to so informativni, športni in drugi programi. Podobno je nekako
               za vse termine. Seveda tisto, kar nas najbolj zanima, gotovo tudi vas, osrednji
               programski čas od 18.00 do 23.00 ure, tudi tu imamo praktično vsak dan nadaljevanke,
               dokumentarce, imamo tematske kulturne oddaje, spet dokumentarce, Ars 360, filme,
               Omizje tudi, ki je enkrat na mesec kulturno, in tako naprej. Da ne govorim o drugem
               programu, ki v popoldanskem in večernem času zelo veliko prostora namenja ravno
               kulturno-umetniškim programom, kot vidimo tu te zelene trakove, mogoče, da se vidi,
               koliko pravzaprav kulturno-umetniških programov je.</p>
               <p>Če gremo v posamezna uredništva, da se vidi, na katera področja je javna televizija v
               zadnjih treh letih za razliko od leta 2005 še dodatno podprla, ker se s tem vidi
               tudi, kakšno politiko pravzaprav vodimo. In tu so podatki: Uredništvo dokumentarnih
               filmov je proizvedlo od 168 ur leta 2005 sedaj 204 ure dokumentarnih filmov; domači
               filmi in nadaljevanke so z 219 ur zrasle na 244; Uredništvo oddaj o kulturi s 196 ur
               na 240; glasbene in baletne oddaje so ostale praktično na istem; Uredništvo tujih
               filmov in nadaljevank, tu so se nakupi nekoliko pomanjšali, ravno zato, ker imamo več
               domače produkcije, pa tudi zaradi varčevalnih ukrepov; Uredništvo otroškega in
               mladinskega programa velik porast, s 1.139 ur programa na 1.439 ur programa, in tudi
               izobraževalni program je s 767 zrasel na 825 ur programa. Imamo še eno strukturo, ki
               je narejena po EU klasifikacijah, ne po uredništvih, kot je pri nas običaj, in ta
               klasifikacija kaže, enako kot sem omenil že prej, da smo iz leta 2005 v letu 2008
               primerjalno s 1.017 ur razvedrilnega programa padli na 950 ur tega programa. Se
               pravi, da delež razvedrila absolutno pada; ne rečem, da je to dobro, ampak to so pač
               podatki, ki jih tu lahko predstavljamo. Za oceno prisotnosti kulturnih vsebin v ožjem
               smislu v programih javne televizije je pomemben tudi podatek o deležu oddaj,
               namenjenih izključno kulturi in umetnosti, to so ozko profilirane oddaje, teh je za
               0,9% več oziroma za 100 ur oddaj, namenjenih kulturi in umetnosti, več kot v letu
               prej. Tu imamo sicer tudi primerjalni grafikon z nekaterimi ostalimi evropskimi
               državami, kjer kaže, da so deleži, ki jih Televizija Slovenija namenja kulturi,
               povsem primerljivi z nekim evropskim povprečjem. K sreči, pa mislim, da tudi, in na
               to smo lahko ponosni, tudi sicer za ceno mogoče nekoliko manjše gledanosti, je
               Televizija Slovenija med tistimi redkimi javnimi televizijami, ki tudi v osrednjih
               informativnih oddajah pogosto stopa s tematikami, ki so povezane s kulturo. Številne
               javne televizije, na primer, italijanska tega praktično ne počne. Tako smo tu
               pridali, kar mi je uredil urednik informativnega programa, gospod Gerič, nekako na
               štirih straneh prispevke o kulturi, ki so bili objavljeni v osrednjem televizijskem
               dnevniku, ki kažejo, da praktično vsak dan pride v osrednji televizijski dnevnik tudi
               določena tema iz ožjega ali tudi širšega področja kulture.</p>
               <p>O tem, da se kulturi namenja premalo finančnih sredstev, ta očitek je na kratko
               zavrnil že tudi generalni direktor, omenil bi samo to, da dejanske številke, ki jasno
               kažejo, kakšne so naše prioritete. V celotnem znesku, ki ga dobi RTV Slovenija, smo
               leta 2005 dali 27% denarja za kulturo, leta 2009 je v planu že 34% tega denarja. Tu
               so prioritete popolnoma jasne in bistveno drugačne od tega, kar se je govorilo na eni
               od predhodnih sej. Je pa seveda popolnoma jasno, da dražji projekti so filmski
               projekti in ti projekti poberejo veliko več denarja kot pa neke tematske oddaje.
                  <stage type="mag"/> <stage>(nadaljevanje)</stage> Podobno so tudi zneski 7
               milijonov 200 na 12 milijonov 154. Očitek, da je premalo lastne produkcije in premalo
               produkcije neodvisnih producentov, je netočen. Mi tukaj imamo nekako zakonsko
               regulativo, ki je, ena, dva, tri, štiri, pet, šest, sedem, ki dosega sedem točk.
               Lastne produkcije, kjer je predvidenih najmanj 20%, smo imeli v letu 2006 - 33%,
               sedaj kar 39,5%. Lastne proizvodnje, kjer ni sicer definirano na letni ravni, smo
               ravno tako iz velikih 40 zrasli na 56%. To pomeni, da Televizija Slovenija proizvaja
               več lastnega programa kot ga je v preteklosti. Jaz pravim, da je bolj produktivna. In
               ob tem kar je generalni direktor že prej pojasnil, da imamo manj zaposlenih, 170 manj
               kot prej, pomeni da se je produktivnost delavcev močno dvignila.</p>
               <p>Tukaj imamo potem točko AV dela slovenskih neodvisnih producentov, kjer smo imeli v
               letu 2006 - 7,9% teh slovenskih Avdio vizualnih del, sedaj jih dosegamo 15% z veliko
               muko. Tukaj so težave, tudi zaradi nedelovanja filmskega sklada in tudi zato, ker
               očitno na slovenskem trgu še ni dovolj razvita kakovostna slovenska avdiovizualna
               produkcija. Tudi glede evropskih AV del so pozitivne tendence, izpolnjujemo te deleže
               dela evropskih neodvisnih producentov, tudi nova AV dela zadnjih pet let, absolutno,
               vidite, da jih je tukaj 81%, čeprav je predpisanih 50%.</p>
               <p>Čisto na kratko še glede pogosto izrečene opazke, da je oddaja Osmi dan, s tem, ko
               smo jo premaknili v nov termin, izgubila gledalce. To ne drži. Če bi to držalo, bi
               seveda mi morali o tem premisliti in nekako oddajo vrniti v star termin oziroma
               poiskati novega, vendar to ne drži. Te zadeve ni mogoče kar, da se nekdo izmisli in
               oceni, da je tako. Pač ni tako. Imamo agencijo, ki je za celo Slovenijo opravila te
               meritve, to je AGB, tudi za komercialne televizije tudi za agencije in ti podatki
               kažejo, da je v novem terminu, se pravi, ki smo oddajo premaknili na 23. uro, v
               povprečju vsak večer 7 tisoč 300 gledalcev več. To je mislim, da zalo pomembna
               številka in tudi zelo pozitivna številka za to oddajo, da jo ujame več gledalcev kot
               prej.</p>
               <p>Še čisto na kratko dva očitka, da je denar za nadaljevanko Strasti bil nakazan iz
               obveznic. To ni res. v letu 2008 smo finančno podprli ta projekt izrednih sredstev.
               Da je bil projekt neuspešen, ne drži. Mi smo v tem terminu imeli 30 tisoč, tudi
               posebej mladih gledalcev več kot prej in sedaj, ko se je nadaljevanka umaknila, smo
               žal te gledalce tudi izgubili. Nadaljevanka pa se je umaknila predvsem zato, ker smo,
               ob tem, ko smo videli, da država ne izpolnjuje obveznosti glede obljub pri novem
               plačnem sistemu, ker smo pač morali zagotoviti sredstva za osnovno dejavnost in ne
               razvoja, kar je ta dnevna nadaljevanka pravzaprav po našem mnenju bila.</p>
               <p>Glede licenčnih oddaj; mi imamo okrog 1500 naslovov, imeli smo tri licenčne oddaje.
               Trenutno imamo eno. Mislim, da to ni veliko. Pa tudi to, da bi bila Piramida plačana
               iz razvojnih sredstev, to ne drži, da bi bila licenca za Piramido plačana na tak
               način. Mislim, da navedeni podatki bistveno dopolnjujejo in v marsičem tudi
               spreminjajo tudi razloge za to, zakaj je bila ta seja sklicana. Ker končni, vi niste
               seveda krivi za to, da je nacionalni svet za kulturo razpravljal na tak način, tudi
               ignoriral določene argumente, ampak sedaj je tudi za nas pomembna priložnost, da se o
               teh argumentih in o teh podatkih, ki jih tukaj predstavljam, pogovorimo, in da
               morebiti soočimo te podatke s kakšnimi drugimi, če obstajajo. Mi jih pač drugačnih
               nimamo.</p>
               <p>In da nadaljujem, še na kratko, kar je zastavil že gospod generalni direktor. S temi
               ukrepi, s povišanim RTV prispevkov bomo mi pravzaprav omogočili izpolnjevanje svoje
               osnovne dejavnosti na področju zagotavljanja javnega interesa, seveda posebej na
               področju kulture. In bi na kratko tudi predstavil nekatere programske projekte, ki
               bodo tudi zaradi tega denarja lahko uresničeni. Seveda v izhodišču je treba povedati,
               da snovanje teh programov temelji na zavesti vključenosti v evropski in širši
               svetovni civilizacijski prostor, ob seveda vedno vnovičnem razmisleku ne samo o
               matični Sloveniji, ampak tudi o zamejstvu in izseljenstvu. Tako bo v letu 2009 igrani
               program TV Slovenija posnel štiri televizijske filme oziroma igre in na razpisu
               pridobil 35 delno nadaljevanko <stage type="mag"/>
               <stage>(Nadaljevanje)</stage> za termin v petek zvečer. Otroški in mladinski program bo posnel sedem
               delov otroške nadaljevanke, dokumentarni okrog 40 oddaj lastne produkcije,
               izobraževalni 236 oddaj lastne produkcije, mladinski program 1455, se pravi, se ta
               pozitivna tendenca otroških in mladinskih oddaj nadaljuje. Tukaj so seveda vštete
               tudi risanke, zato je številka tako visoka. Glede teh programskih novosti, Odtisi
               črnila - to bo en nov film, scenaristke, režiserke Polone Sepe, Kandidatka in šofer,
               Partljičeva zadeva, TV igra Hodnik, skratka podobno kot smo že v zadnjih dveh letih
               dokazali, da se tudi s prvim izborom scenarijev in režiserjev da narediti filme, ki
               imajo trajno vrednost. Tako bomo delali tudi v prihodnje in nas veseli, če nas bodo
               podobno, kot je bilo sedaj v Sobotni prilogi, opazili tudi neodvisni poznavalci tega
               področja. Sedaj ta program za otroke in mladino, ima cel kup enih novosti, ampak to,
               končno si lahko tudi v gradivih preberete, ne bi vas s tem obremenjeval. Tisto kar
               nas veseli je, da smo poleg recimo, ne glede na števila pritožbe gluhih in naglušnih,
               na pritožbe določenih invalidnih skupin, tudi tukaj počasi iz tega, ko smo stopicali
               na mestu, delamo korake naprej in na primer za otroke, bomo priredili Zgodbe iz
               školjke in tudi, šli bomo v Avdio deskripcijo nekaterih izbranih del naše produkcije.
               Avdio deskripcija pomeni prilagoditev televizijskega filma za potrebe slepih in
               slabovidnih.</p>
               <p>Izobraževalni programi so izredno močna točka slovenske nacionalne televizije. Z
               oddajo Obrazi drugačnosti, ki bo namenjena ljudem z drugačnimi potrebami invalidov in
               odvisnikom, predvsem nekako talimo, tudi mislim, da sproščamo to netoleranco v
               slovenski družbi, nekako zbujamo občutljivost do teh tem. Sicer pa so med 50
               minutnimi dokumentarci nekateri odlični, plemeniti, ... branje že narejeno, o tem
               znamenitem Slovencu v avstroogrski armadi, potem Življenje s Cinkarno Celje, Kras med
               vojno, Velikani Himalaje, Ženski alpinizem, ... v Beli Krajini, Nastanek in razvoja
               po Sloveniji, Sodobna znanost astronomije, ker je letos mednarodno leto astronomije,
               Zgodba o risu, pa tudi tukaj imamo, nadaljujemo z oddajo Prisluhnimo tišini. Snovalci
               oddaj dokumentarnega programa, ta sodi končno med najbolj elitne programe slovenske
               javne televizije. Tukaj dosegamo tudi najboljše rezultate; pa naj omenim nekaj
               naslovom Kalma Krlin, Slovenska polka v ZDS, Zgodbe o Slovencih v Bosni in
               Hercegovini, Žiga Herberstein - znameniti diplomat iz 16. stoletja, Aleksandrin Heo,
               O fenomenu primorskih deklet v Egiptu itn.</p>
               <p>Mogoče malo težje področje je uredništvo za resno glasbo in balet, kjer je zelo težko
               to zvrst glasbe približati gledalstvu, da ne rečem širšemu gledalstvu. Včasih so tudi
               gledanosti tukaj izredno nizke, ampak se zavedamo, da je to program, ki ga javna
               televizija mora imeti in zato želimo to zvrst glasbe, bolj zahtevne, približati
               širšemu krogu z vizualizacijo, sodobno vizualizacijo, pa naj gre tukaj za ljudske
               pesmi, tudi za operne arije itn.</p>
               <p>Ne bom sedaj ponavljal teh cikličnih oddaj, ki jih ima ožje kulturno-umetniško
               uredništvo, .... 260, Osmega dneva, Umetnega raja, se pravi specializiranih tematskih
               oddaj, ki so namenjene posameznim zvrstem umetnosti in kulture.</p>
               <p>Naj ob zaključku izpostavim, da ima Televizija Slovenija pripravljen tudi elaborat,
               da bo po vzoru javnih televizij drugod po Evropi, svoje programe v čim bližnji
               prihodnosti, upamo, specializirala. Se pravi, da bo poleg sedanjih, ob sedaj
               obstoječih treh programov, uvedla še enega, dva, upajmo, v prihodnosti tri nove
               specializirane programe. In kot prvi, ki bo, upajmo, začel delovati prej kot v enem
               letu, bo to ravno program, ki ga bodo sestavljale kulturno-umetniške in izobraževalne
               vsebine. To bo program, ki bo na digitalni platformi, dopoldne bodo tukaj otroški
               programi, pozneje mladinski, izobraževalni, zvečer dokumentarni, seveda pozneje
               zvečer tudi končno oddaja s področja resne glasbe.</p>
               <p>Mislim, da je največ tudi kar lahko v tem trenutku, tudi ta odbor za kulturo stori za
               javni zavod je, da pomaga zagotoviti tista obljubljena finančna sredstva, da ta
               denar, ki nam za plače, ki nam je bil obljubljen in nam sedaj zmanjkuje, ne bo okrnil
               in ogrožal programskega dela. Generalni direktor je že obljubil, da bomo napeli vse
               sile, da se to ne bo zgodilo in tudi pri varčevalnih ukrepih tega ne dopuščamo, pa
               vendar, to definitivno, to neizpolnjevanje te obljube, definitivno predstavlja veliko
               težavo zaposlovanje javnega zavoda. Tukaj smo na Odboru za kulturo. Sicer imate tudi,
               mislim določene druge pomene. Gotovo javno poslanstvo RTV vključuje in presega
               področje zgolj kulture, kulturnih vsebin. To se moramo zavedati. <stage type="mag"/> <stage>(nadaljevanje)</stage> In ko se zavedamo tega pomena in
               izpostavljenosti kulture, seveda nas vse prevzema skrb zanjo, ne smemo pozabiti tudi
               na druga področja, ko so v domeni javnega servisa RTV Slovenije izredno pomembne. To
               je informiranje, šport, kvalitetno razvedrilo. In če televizija Slovenija ne bo
               zadovoljila gledalcev tudi s kvalitetnim razvedrilom, potem bodo ti gledalci šli na
               komercialne televizije, kjer pa veste, da so meje poneumljanja izredno izredno
               široke, in da so te posledice takega poneumljanja lahko zelo trajne.</p>
               <p>Na tej točki bi zaključil, seveda pa, če bo potreba, bi se z veseljem še pozneje
               oglasil. Hvala lepa.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp11">

               <speaker>PREDSEDNICA MAG. MAJDA POTRATA:</speaker>

               <p>Hvala, gospod Možina. Zato, da ne bi prihajalo do nesporazumov v nadaljevanju seje,
               moram opozoriti na to, da je nacionalni svet za kulturo neodvisna institucija, ki ima
               pravico izražati svoje mnenje in je nespodobno govoriti o krivdi nacionalnega sveta
               za kulturo, za razpravo, ki jo je bilo mogoče spremljati na Odboru za kulturo,
               šolstvo, šport in mladino, kar pomeni, da je treba to kar je nacionalni svet
               sporočil, razumeti tudi v kontekstu tistega, kar je odbor sprejel kot svoje sklepe in
               povedal, da podpira vse ugotovitve nacionalnega sveta za kulturo.</p>
               <p>Drugo. Naloga Odbora za kulturo, šolstvo, šport in mladino je, da je predlagal in
               izglasoval v okviru rebalansa, zvišanje oziroma Zakona o izvrševanju proračuna,
               sredstva za 1 evro višji prispevek. Na vodstvu RTV-ja pa je, da skladno z zakonom
               poroča o tistih rečeh, ki jih mora po zakonu poročati Državnemu zboru. Tako da, bi v
               tem kontekstu vendarle želela opozoriti na to, da so pristojnosti in naloge enega in
               drugega določene. Jaz bi vas pa prosila, da bi vrednostne sodbe o tem kaj sme in kaj
               ne sme kdo od članic in članov odbora govoriti ali izreči, vendarle razumeli v
               kontekstu demokratične menjave mnenj in to ostaja osnovna prioriteta dela našega
               odbora. Gospod Vasle, besedo imate. Izvolite.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp12">

               <speaker>VINKO VASLE:</speaker>

               <p>Hvala. Jaz bi se navezal na začetku na tisto, kar je gospod Pelko omenil kot enega od
               sklepov, ki se nanašajo na nacionalni svet za kulturo, ki je med drugim ugotovil, to
               je tudi edini sklep, ki bi lahko bil vsebinski, pešanje izvajanja posameznih funkcij
               javnega radija zaradi podfinanciranosti. Sedaj, če sem prav gospo Potrato razumel,
               jaz ne smem komentirati nacionalnega sveta za kulturo, ki je na tisti seji, jaz imam
               tukaj pismo, protestno, ki sem ga na svet poslal, izvedel katastrofalno pa
               škandalozno sejo. Bili so nesklepčni, mudilo se jim je itn. Pred tem so obravnavali
               dve uri programe političnih strank pred volitvami na kulturnem področju. Ampak OK.
               Jaz trdim, da ni res, da so zaradi podfinanciranosti pešale posamezne funkcije
               javnega radia. S tem ne rečem, da je denarja toliko kot bi si ga tudi kot direktor
               želel ali kot si bi ga želeli zaradi posameznih programskih vsebin tudi posamezniki
               na Radiu Slovenija. Ta seja nacionalnega sveta za kulturo je pravzaprav se strla samo
               o pogovoru o tretjem radijskem programu. Radio ima tri nacionalne programe plus tri
               druge regionalne, ki se tudi s kulturo ukvarjajo. Ko sem prišel v hišo, so mi iz
               tretjega radijskega programa, ki ima tudi v zakonodaji neko posebno specialno mesto,
               povedali, da je prejšnji direktor uničil tretji radijski program, finančno,
               programsko itn., kar seveda ni res. <stage type="mag"/><stage>(nadaljevanje)</stage> Potem sem, zaradi določenih ugotovitev, da vendarle nekje
               manjka določenih sredstev, so honorarji za zunanje izvajalce, avtorje nizki ukrepal
               in je tretji program v primerjavi s prejšnjimi obdobji dobil veliko več denarja in
               sedaj vem, ko vas le tisti, ki naročuje tretji radijski program. Toliko o tem.</p>
               <p>Vi ste prej omenili APEK, nisem razumel, gospod Pelko najbolje, ampak APEK trikrat do
               štirikrat na leto meri oziroma nadzira naše vsebine. Pred 14-imi dnevi sem dobil
               njihove ugotovitve iz nadzora, ki so 100%, se pravi, v celoti izpolnjujemo tisto, za
               kar je pač APEK zadolžen.</p>
               <p>Še nekaj. Verjetno ste govorili o projektu za gluhe po televiziji, ob tem se pa
               pozablja, da teče v sodelovanju, na RTV, z Radijem Slovenija velik, zelo težaven,
               kompliciran projekt za slepe, kjer je Radiju dal na razpolago oziroma RTV vso
               tehnično produkcijsko infrastrukturo in bralce, spikerje zastonj. Projekt teče skupaj
               z Zvezo slepih, RTV-jem in Institutom Jožef Štefan. Toliko o tem.</p>
               <p>O projektu okoli slepih bi več lahko povedal, vodja sedanjega MMC-ja, ki je povedal
               tudi na seji Odbora programskega sveta za invalide, da je to projekt, če bi sedaj z
               njimi startali in bi bila na razpolago velika finančna sredstva, da je to tako
               zahteven projekt, ki ga je mogoče implementirati šele čez 10 let. Jaz gospodu Martiču
               absolutno verjamem, ker je velik strokovnjak na tem področju. To pomeni, da če bi
               pred 10-imi leti začeli s tem projektom pa ne bi mogli, ker tudi ni bilo ne
               tehničnega znanja bi ta projekt šele sedaj lahko izvajali.</p>
               <p>Še zelo kratko okoli Radija. Radio tako rekoč ima 100% lastne produkcije. Mi ne
               moremo kupovati ne filmov, ne nadaljevank, ne ničesar, se pravi, vse kar radio
               sproducira, zlasti v govornem delu je njegova produkcija in deloma tisti delež, ki ga
               zakon predpisuje in ga je omejil, ko gre za tujo popularno glasbo. Zato si upam
               povedati v celoti, da Radio Slovenija dosledno uresničuje Zakon o RTV in pa tista
               določila z Zakonom o medijih, ki se na RTV nanašajo. To pomeni tudi, da Radio
               izpolnjuje svojo vlogo javnega radija s programskimi vsebinami, ki so v javnem
               interesu. Veliko se govori o kulturnem poslanstvu RTV-ja. Ob tem je potrebno
               povedati, da tukaj prihaja do, jaz ne vem, do zamegljevanja ali nerazumevanja lahko
               tudi včasih do zelo namernih interpretacij, kaj je to kulturno poslanstvo RTV hiše.
               Jaz trdim, da to ne pomeni zgolj kulturno umetniških vsebin, se pravi, definicija v
               najožjem smislu, ampak je definicija tega poslanstva veliko širša - kultura govora,
               glasbene vsebine, zlasti resna glasba tudi kvalitetna popularna glasba, igrani
               programi, dokumentarno feljtonski programi, literarne reportaže, intervjuji, ki se
               nanašajo na to področje, itd. Katere so pa programske vsebine v javnem interesu? Jaz
               mislim, da so v javnem interesu vse programske vsebine, ki jih ta hip radio in
               televizija na neki način skušata zagotavljati, ene bolj, druge manj, odvisno tudi od
               tega, recimo če smo na področju športa, kaj to pomeni za to hišo glede na to, kako se
               danes ti programi licitirajo in kakšne so cene za nakup teh pravic. Moram povedati,
               da tudi v kulturno-umetniškem odboru programskega sveta imamo velikokrat težave s
               pojmovanjem tega, kaj ta radio in ta televizija naj bi pravzaprav, katere programske
               vsebine naj bi, jaz bom rekel bolj po domače, forsirala. Zadnjič je bilo celo
               izrečeno s strani enega od članov, da seveda, kaj se mi gremo z nekimi športnimi
               prenosi. Ko pridemo na kakšno drugo komisijo pravijo, zakaj forsirate
               kulturno-umetniške programe, govorim sedaj o televiziji posebej, itd., se pravi, da
               je konflikt teh interesov je tudi znotraj Programskega sveta, znotraj hiše precejšen
               in to je čisto normalno. Kot se mi zdi seveda čisto nekaj običajnega, ne čisto
               normalnega, ker mi včasih načenja živce seveda, vprašanje tega, koliko denarja
                  vložiti<stage type="mag"/><stage>(nadaljevanje)</stage> v poseben radijski
               program, ki je pa namenjen seveda eni ožji vsebini kulturno umetniških programov. Jaz
               trdim, da smo v teh dosedanjih programsko produkcijskih načrtih temu programu
               odmerjali veliko denarja, več sredstev kot pred mojim prihodom, ne morem reči, da je
               to samo moja zasluga, to je zasluga tudi tistih na tretjem programu, ki so na neki
               način skozi kar konfliktne razprave pač dosegli, da so dobili več denarja. Kje je
               sedaj meja pravzaprav proračunska za financiranje teh programov in tega programa? V
               osnovi je tako, da tretji program ni edini program, ki širi kulturno-umetniške
               vsebine in opravljati to svojo poslanstvo. Mi imamo tukaj še prvi in drugi nacionalni
               radijski program. Jaz vas ne bom utrujal, ampak tukaj imam posebej na 10-ih gosto
               tipkanih straneh izpisane samo rubrike in naslove posameznih radijskih oddaj, ki
               govorijo izključno o kulturno umetniških programih, na 10-ih tipkanih straneh. Tega
               niste dobili, zaradi tega, ker smo morali tisti del materiala, ki smo vam ga dali pač
               na neki način seveda skrajšati.</p>
               <p>Jaz trdim, da seveda lahko je še več kvalitetnih kulturnih vsebin, z vsem tudi nismo
               zadovoljni. Smo zelo samokritični, vendar je potrebno tudi povedati, da obstajajo
               pač, dogajajo se nekateri konflikti na tem področju tudi za to, ko skupaj z uredniki,
               ne jaz sam, ker tega sam ne delam in si tudi tega ne bi dovolil niti upal narediti,
               ocenimo, da neka oddaja, na Nacionalnem svetu za kulturo so govorili o neki kulturni
               panorami, radijsko, radiofonično ne ustreza več temu času pa temu poslanstvu, ki ga
               ima radio. Kot smo povedali, da bomo naredili novo oddajo drugačno, to so rekli
               uredniki, ki se s tem ukvarjajo, je seveda prišlo do konflikta, da to se pa ne sme
               dogajati. Zakaj se pa to ne sme dogajati? Odgovor je bil, ker je to tradicija že 30
               let. Veste, to so take notranje stvari, ki pač sodijo k našemu poslu, da so tudi
               konfliktne, da prihaja do komunikacijskih šumov ali pa, da se nočemo poslušati.
               Zaradi tega bi rad za konec tega mojega nagovora vam povedal samo to, da tisti, ki
               hoče slišati sliši, tudi radijske programe, vendar potrebno je nekaj vedeti, Radijski
               programi, govorim o treh nacionalnih programih, se dogajajo 24 ur na dan. Tisti, ki
               bi hotel kar tako presojati o tem, kaj ta Radio počenja ali ne počenja, potem bi
               moral te programe zelo dobro poslušati. Jaz prihajam z Radia še z enim sporočilom od
               urednikov prvega in drugega programa. Da tretji program ima svojo pomembno mesto in
               vlogo, vendar pa najširši domet za kulturne, umetniške vsebine in za to kulturno
               poslanstvo imata tudi prvi in drugi program. Drugi program je absolutno v teh časih
               vodilni program v slovenskem etru tem prostoru frekvenčnem ob tem, da imamo 200
               komercialnih drugih radijskih postaj, ki nimajo nobenih kriterijev, po tem kako
               delajo programske vsebine. Nam zakon predpisuje in je prav, lahko jih tudi zaostri,
               prav je da predpisuje kriterije, po katerih lahko te programe delamo. Prvi radijski
               program je takoj za njim. Jaz se ne hvalim s poslušanostjo kar tako, ampak če bi bili
               ti programi takšni kot so včasih tudi pavšalno sliši pa ne mislim tega odbora, potem
               tudi te poslušanosti take kot je ne bi imeli. <stage type="mag"/><stage>(nadaljevanje)</stage> Zavedam se tudi, da tretji radijski program, zaradi načina
               vsebin, ki jih pripravlja, ki so bolj zahtevne. Govorijo o različnih področjih
               življenja in dela znotraj kulturno-umetniške filozofije, psihologije in tako naprej,
               ne more imeti takšno poslušanost, zagotovo. Ob tem pa je treba še reči, ko je gospod
               Pelko, prej APEK<stage>(?)</stage> omenil, če se lahko. Mi smo štiri mesece lani z APEK-om vodili
               bitko, ker je temu tretjemu programu želel na Trdinovem vrhu vzeti en del frekvence
               in jo prepustiti komercialni radijski postaji. Tri mesece, s tem, da smo dobivali
               grožnje, da nam bodo tako ali tako vzeli in tako naprej. In se nismo dali, take
               stvari so se tudi dogajale. To pomeni, da je treba včasih tudi malo širše pogledati,
               kakšne namene imamo v tem medijskem prostoru, ko gre za radijske programe, zlasti to,
               kar sem omenil. In, ker je tukaj predstavnik zakonodajalca, kaj bodo naredili s
               komercialnimi radijskimi postaji, ki danes v eter, lahko da je to demokratično, da ne
               bo kdo tega očital. Vendar jaz poslušam posamezne komercialne radijske postaje ali mi
               pa linke pošiljajo. Jaz vam povem, da je to za slovenski kulturni prostor škandalozno
               in katastrofa in s tem bi končal.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospod direktor. Zdaj dajem besedo gospodu dr. Grandi, predsedniku
               programskega sveta. Izvolite.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp14">

               <speaker>DR. STANE GRANDA:</speaker>

               <p>Hvala lepa. Spoštovana gospa predsednica. Zahvaljujem se vam za to, ker ste moje
               pismo razdelili, ker se sam tega nisem upal narediti, seveda ne umikam njegove
               vsebine, vendar dr. Požarnik, za katerega sem predvideval, da bo na to sejo prišel
               kot predsednik komisije za kulturo je odsoten, tako sem pač moral zarečen kruh
               pojesti. Ampak vsebina je toliko važna, da je bilo to pametno. Opozoril bi vas na to
               dejstvo, da je vprašaje kulture zelo široko in to kar je že gospod Vasle opozoril, v
               programskem svetu ni nobenega enotnega pogleda, kaj je kultura. Imamo od zelo
               skrajnih, po katerih je RTV isto kot Opera in Drama in ne bi smelo nobenih reklam,
               nobenega športa, nobenih zabavnih oddaj, do tistih, ki trdijo pa ravno obratno.
               Potrebna je velika strpnost in potrebna je tudi kultura dialoga, kar je v Programskem
               svetu včasih nekoliko težko uresničevati. Vendar je tukaj treba biti strpen. Druga
               zadeva je vprašanje okusa. Velja načelo, da se pametni ljudje o okusu ne prerekajo,
               ampak moram opozoriti, da so tudi tukaj precejšnji problemi, kajti eni zagovarjajo
               skrajno elitistično kulturo in to v taki meri, da tega pogosto ne razumem. Med tem,
               ko nekateri drugi razumejo kulturo zelo široko, tudi za široke mase. In v tem oziru
               moram povedati, da sodim v tisto skupino članov programskega sveta, ki smo
               prepričani, da je premalo poročil iz regij, ampak to je žal na vsem slovenskem
               področju. Isto je v znanosti in povsod, kjer se vse računa, kot da je Ljubljana popek
               Slovenije, ampak to je nek širši problem in ta problem je prisoten tudi v programskem
               svetu.</p>
               <p>Potem bi rad glede glasbe. Mi smo imeli že nekaj. Izhajam iz stališča, da je glasba
               poleg slovenskega jezika najbolj pomemben element slovenske identitete. Imeli smo že
               dve seji namenjenih posebej tem vprašanjem. Tik pred tem smo, da dobimo sklepe zadnje
               seje. In moram reči, da je to vprašanje zelo zapleteno, zadeva se popravlja, dobivamo
               pohvale, zlasti glede resne glasbe. So pa še nekateri problemi tukaj, tukaj so veliki
               stroški povezani z glasbenimi programi. Potem bi rad opozoril na eno stvar, ki ni
               bila še popolnoma nič omenjena. Programski svet RTV Slovenije vztraja na enotnosti
               slovenskega kulturnega prostora. To se pravi, da posebno pozornost namenjamo
               slovenski manjšini v Italiji in v Avstriji, nekoliko šepa, pa tudi ne tako kot bi
               človek pričakoval glede Madžarske. Vendar bi rad tukaj povedal, da se ljudje
               pritožujejo, zlati zamejci, da se preveč poroča politično in tukaj želimo stvari
               popraviti in smo potem tudi ustanovili posebno komisijo, prav za potrebe zamejcev, ki
               je tudi vodja sami zamejci. In smo ugotovili, da je tukaj bilo v preteklosti nekoliko
               stvari zamujenih. Tukaj ne mislim karkoli ideološkega, ampak problem je bil v tem, da
               na primer predstavniki slovenske manjšine v Italiji, niso postavljali zahteve
               italijanski vladi in potem tudi slovenska politika enostavno ni mogla od italijanske
               vlade zahtevati, če tega niso zahtevali slovensko-italijansko državljani. <stage type="mag"/><stage>(nadaljevanje)</stage> Prav tako problem, ki je zelo
               pereč, da na primer v italijanskem prostoru ljudje ne sprejemajo kabelske televizije
               in niso tudi pripravljeni investirati v satelitski sistem. Vendar bi pa rad za konec
               tega dela opozoril, da so letni programi RTV Slovenije sprejeti praktično soglasno.
               In da je tukaj po mojem mnenju več prepirov, ki se tudi odražajo v stališče Državnega
               sveta za kulturo, pravzaprav v različnih pogledih na kulturo članov programskega
               sveta in nekaterih članov kulturnega uredništva, ki imajo pa za mene nesprejemljiva
               stališča, ampak vendar kot veste po zakonu programski svet ne sme posegati v
               formirano oddaje, lahko jo samo po tem kritizira, ko so te oddaje že predvajane. Tako
               zahteva statut in tega se striktno držim. In tudi drugi člani programskega sveta, po
               moji vednosti.</p>
               <p>Problem, kar je gospod dr. Pelko opozoril, zveza gluhih in slepih, kot veste, imajo
               invalidi pri nas poseben specialni odbor. Oni tudi programski svet stalno sestavljajo
               s svojimi, pa tudi z mednarodnimi stališči, vendar pa hkrati tudi vedo, da je
               televizija tukaj finančno kratka, da enostavno določenih stvari ne zmoremo in mi smo
               imeli še poleg tega, da smo, da je ta odbor za invalide te stvari obravnaval smo
               imeli še vsaj tri posebne sestanke, kjer je sodeloval tudi gospod Zvezdan Martič<stage>(?)</stage>
               in je opozoril, da nekatere stvari so tehnološko tako drage, da vsa sredstva, ki jih
               ima RTV Slovenije ne zadoščajo za to, da bi mi lahko ustregli zahtevam invalidov.
               Problem je zlasti pri slabovidnih, to je zelo, slepih, to je zelo, zelo zahtevno,
               izjemno drago. Tudi enostavno kadra ni za to, ker ti moraš v tisti sekundi, ko ne
               govorijo, zdaj se je premaknil sem in tja, zdaj je vstopil v avto, prijel za kljuko.
               Takih kadrov enostavno ni.</p>
               <p>Glede komercializacije, jaz bi moral to omeniti, kar je že gospod Možina omenil.
               Tukaj ni enotnega stališča, kaj je komercializacija. Za ene je komercializacija, so
               zabavni programi, za druge so reklame, tako da jaz sem tukaj nekoliko zmeden, kaj
               sploh ta beseda pomeni. Rad bi povedal samo to, ko je naš programski svet in nadzorni
               svet začel delati, smo si postavili zelo ambiciozen program. Prispevek RTV Slovenija
               bo samo za informativni in kulturni program. Videli smo, da je bilo to preambiciozno,
               da ni mogoče, da bi se šport in pa zabava financirala sama in tako smo morali
               pravzaprav tukaj popustiti, če bi hoteli ali pa ne. Za konec bi povedal samo to, kar
               zadnjič nisem mogel, ampak stališče članov, vsaj večine članov programskega sveta je,
               da bi v okviru RTV Slovenija oblikovali poseben kulturni program, nekaj podobnega kot
               je ARS program na radiu. Mislim, da to kljub težkim finančnim časom ne bi bilo težko,
               ker je ogromno gradiva posnetega in bi bilo treba to samo predvajati in to je,
               kolikor jaz vidim, edini resen kratek stik, ki ga imamo z nadzornim svetom. Nadzorni
               svet se temu upira. Mi pa vztrajamo na tem, da bi morali tega čim več prikazovati,
               kajti zlasti za dokumentarne programe, še bolj pa za mladinske doživljamo stalne
               pohvale, zlasti s strani slovenskih manjšin, ker na primer dr. Šturm je že
               ničkolikokrat rekel, da tako kvalitetnih otroških oddaj, kot jih imamo pri nas, v
               .../Nerazumljivo./... samo sanjajo kaj takega. So stvari, nekje so dobre, nekje so
               manj dobre. Je pa seveda, še enkrat poudarjam, problem je, da ni enotne definicije,
               problem je v različnih pogledih. In mi ne moremo pričakovati, da bomo vsi zadovoljni
               in tudi sam spadam med tiste, ki mislim, da je nezadovoljstvo vir napredka in veliko
               se da popraviti. Treba se je pa zavedati, da je tukaj določena kvadratura kroga.
               Glede strokovne javnosti bi rad samo omenil, da glede na mojo službo, kjer sem že 30
               let doživljam tudi stalne odmeve na SAZU, ki je še kljub vsemu še vedno najvišja
               znanstvena kulturna ustanova v Sloveniji. In tudi tam si želijo več poročil o
               knjigah, ampak to so specialna dela in tudi v tem oziru se stvari počasi premikajo na
               bolje. Obstajata kritična javnost bistveno širša kot jo nekateri vidijo in mislim, da
               ni prav, da so na Slovensko akademijo znanosti in umetnosti v tem oziru pozablja.
               Hvala lepa.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp15">

               <speaker>PREDSEDNIK MAG. MAJDA POTRATA:</speaker>

               <p>Hvala lepa za povedano. Zdaj imam prijavljeno k razpravi mag. Andrejo Rihter.
               Izvolite.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp16">

               <speaker>MAG. ANDREJA RIHTER:</speaker>

               <p>Hvala lepa predsednica za besedo. Da bom lahko na glas sedaj govorila, da ne bo
               kakšnih napak. <stage type="mag"/> <stage>(nadaljevanje)</stage> Jaz se
               zahvaljujem vodstvu radiotelevizije za podrobno razglabljanje vsebine, ki jo danes
               tudi obravnavamo na dnevnem redu. Sama pa se bom zelo držala tistega kar mi je pač
               določeno in sem si vzela za dobro branje kot podlaga danes, seveda, zakon o
               radioteleviziji, ki govori, da je dolžnost ustanovitelja zagotoviti institucionalno
               avtonomijo, spoštovati uredniško neodvisnost in zagotoviti primerno financiranje za
               izvajanje javne službe. In tukaj tudi ostajam. In potem sem si vzela še en dokument,
               ki se mu reče Nacionalni program za kulturo, ki je ne nazadnje tudi zavezujoč za vse
               nas. V poglavju Skrbi za navzočnost kulturnih vsebin v medijih, kjer je posebej
               izpostavljena ne nazadnje tudi prioriteta politike, ki je dolžna ne nazadnje tudi
               skrbeti k ustvarjanju in razširjanju kulturnih vsebin. In če tudi jaz malce iztrgam
               iz nečesa in preberem samo del stavka: "Torej si bo treba v času, ko kulturo v
               medijih postavljajo na obrobje vsakodnevne ponudbe, prizadevati za njen tvorni status
               in v ta namen tudi neogibno treba podpirati kulturne oblike tudi elektronskih
               informacijskih medijev, spodbujati kulturne priloge v tisku in oddaje, zlasti na
               nacionalni televiziji, ker bi morali namenjati več pozornosti pripravi kakovostnih
               oddaj za mlade, predvsem pri različnih oblikah pouka v šoli in tako dalje." To so za
               mene zavezujoči dokumenti. In k sreči v tem mandatu tudi spoštujem obstoječo
               zakonodajo še vedno veljavnega zakona o javnem interesu na področju kulture, da se
               danes seznanjamo tudi s tem gradivom.</p>
               <p>Spoštovano vodstvo! Vi ste sprejeli ne nazadnje zavezo in dolžnost, da
               radiotelevizijo vodite po načelih zakona, in seveda tudi statuta, ki ste ga tudi
               sprejeli in ste odgovorni vsem davkoplačevalcem. Tudi od njih dobivate ta sredstva.
               In za mene, seveda, srečanje programskega sveta spodaj na Maistrovi me ne zavezuje.
               Mene zavezujejo tisti, katerega reprezentance v tem Državnem zboru, spet volivci, in
               vsi tisti, ki plačujejo ta procent za radiotelevizijo.</p>
               <p>V vaših programih, ki ste jih tudi oddali v svojem mandatu, bili so bolj šibki, sem
               jaz zelo težko razbrala tisto, po katerem bodo ustanovitelji ne nazadnje tudi
               ocenjevali vaše delo. Gospod Možina verjetno nasmešek zaradi tega, ker tisto, kar ste
               citirali iz analize oziroma ocene je za mene samo en reden pripomoček, ki ga vi
               verjetno uporabljate vedno pri svojem delu. Namreč, le tako ocenjujete uspešnost dela
               radiotelevizije, kajti to je ena izmed oblik, da veste ne nazadnje kako in na kakšen
               način se izpeljuje zakon o televiziji, ki se mu reče tudi dejavnost RTV-ja, ki govori
               o javni službi na področju radijske in televizijske dejavnosti. In v 3. členu jasno
               tudi piše kaj to je. Javna služba po tem zakonu obsega ustvarjanje, pripravljanje,
               arhiviranje in oddajanje dveh nacionalnih programov, treh nacionalnih radijskih in
               televizijskih programov in tako naprej, ne bom naštevala, ker verjetno vi to zelo
               dobro tudi poznate. In tudi javna služba je poleg programov iz prejšnjega odstavka
               tudi poseben nacionalni televizijski program namenjen neposrednim prenosom sej
               Državnega zbora Republike Slovenije in njegovih delovnih teles v Državnem zboru
               Republike Slovenije in tako dalje. In potem imamo v 4. členu zelo podrobno razdelano
               kaj vse tisto javna služba je. Vi govorite samo o kulturi, ampak ne govorimo o
               kulturi. Govorimo o javnem interesu, ki ga radiotelevizija in v celoti financira z
               naročnino mora izvajati. In tukaj v tem 4. členu na dveh straneh zelo zelo nazorno
               napisano vse te zadeve, zagotavljanje kakovosti izobraževalnih oddaj, zagotavljanje
               produkcijo igranega programa, zagotavljanje visoko kakovosti lastne produkcije,
               podpiranje razširjanje programskih vsebin, izvajanje program vsebine namenjene slepim
               in slabovidnim in zagotavljanje produkcije in predvajanje slovenskih avdiovizualnih
               del in nam avdiovizualnih del neodvisnih producentov. Spodbuja šport - piše v tem.
               Spodbuja, to se pravi ne odpredstavlja, ne predvaja in tako naprej. In ko govorimo
               potem tudi o načinu financiranja, ne nazadnje vse te javne službe, pridemo do tega,
               da je Slovenija skladno z zakon opravlja poleg javne službe v omenjenem obsegu tudi
               tržne dejavnosti. Ampak prispevek, ki ga spet vsi plačujemo <stage type="mag"/> <stage>(nadaljevanje)</stage> se namenja izključno za vsebine, ki so naštete v
               prejšnjih zadevah. Prihodki, ki ste jih pa tudi, gospod Guzej, rekli, da ste jih
               dali, je normalno, kajti ste javni zavod. Iz tržnih dejavnosti gredo nazaj v javno
               službo, le izjemoma kot to zakon tudi dovoljuje, če jih podajate tudi drugam. Če
               sedaj pogledam in se sprehodim po teh ukrepih moram reči, pa bi mogoče pri gospodu
               Vasletu nadaljevala, pravite, da ste se zelo racionalizirali, gre zelo težko, ampak
               gre in še malo, pa me boste verjetno res prepričali, da je bilo povišanje v rebalansu
               verjetno odveč. Kajti, je potrebno racionalizirati. Ukrepi so za mene zelo jasna
               zadeva. Ukrep in izpeljanka, ki je vedno merljiv. Tukaj iz teh predlogov mene niste
               prepričali in zelo težko tudi moje volivce v ozadju. Gospod Možina, potegnili ste
               tukaj tretji odstavek, ali zadnji odstavek na 8. strani, kaj boste v letošnjem letu
               naredili: bomo pustili štiri televizijske filme, okoli 40 oddaj, okoli tega in onega,
               izpustili ste: uredništvo verskih oddaj bo predvidoma realiziralo 190 pretežno
               cikličnih oddaj, kar se meni zdi dobro, uredništvo oddaj o kulturi pa 403, kar se mi
               zdi včasih malce nelogično, kajti to je sestavni del, za mene, tudi kultura, ampak to
               je moje osebno mnenje kot tako. In ob tem mene s to vsebino o povišanju niste
               prepričali, zato sem, upam, na tiste, ki bodo vseeno želeli vedeti kako so naložena
               ta sredstva, govorim o sredstvih 4,7 milijona evra in govorim o, mislim da, 2.400
               štipendijah za mlade, ki bi jih prenesli s tem denarjem. To sem povedala že na
               zadnjem sestanku. Zaradi tega bi se dalo marsikaj drugače, tudi konkretno z ukrepi
               zmanjšati, zrealizirati. Ko mi stalno govorite o številu zaposlenih in o produktu, ki
               ga morajo ne nazadnje tudi novinarji ali vsi zaposleni tudi narediti ali izdati me
               niste prepričali, kajti bilo bi se verjetno treba vprašati o efektu vsega tega dela,
               vendar tudi napisanega. In strinjam se, spoštovani gospod Granda, so različna mnenja.
               Vendar programski svet je zato po statutu in po zakonu da konkretizira zadevo v
               obliki konkretnega programa in seveda tudi konkretne izvedbe. Jaz takšne
               konkretizacije iz javnosti, pa tudi verjetno nisem niti prebirala, se pa bom do tega
               verjetno morala dokopati in se poslužiti. Namreč, mene žalosti, da se moramo danes še
               tolikokrat o teh zadevah tudi pogovarjati. In žalosti tudi zato, ker ste se tako, bom
               rekla, o moški nečimrnosti vsi zakopali in se greste politično vojno. Mislila sem pa
               le, da je veliko večja odgovornost na vodstvu in nas vseh do ponovno davkoplačevalcev
               in Slovencev do kvalitetnega programa javnega programa in izvajanja tistega kar piše
               v zakonu. O vseh teh nejasnostih o katerih govorimo upam, da bo Ministrstvo za
               kulturo kot predlagatelj novega posodobitvenega zakona imelo v očeh in tudi z vami
               podebatiralo o tem kaj kdo razume o tem kar je napisano v 3. in 4. členu. Tudi do
               mene prihajajo zelo zelo konkretna nezadovoljstva različnih društev in nevladnih
               organizacij, zato menim, da je to dobro za vas, da o tem prisluhnete in skušate z
               njimi z roko v roki kaj postoriti. Ne pa da se ne nazadnje pregovarjamo in na veliko
               politično mahamo eden preko drugega. Namen javne televizije in vaše odgovornosti je
               jasen in zapisan v Ustavi, v zakonu in v vaših aktih. <stage type="mag"/>
               </p>
            </sp>
            <sp xml:id="SDT5-OZKŠŠIM-Redna-005-2009-04-15.sp17">

               <speaker>PREDSEDNICA MAG. MAJDA POTRATA:</speaker>

               <p>Hvala lepa prvi poslanki, razpravljavki, mag. Andreji Rihter. Predlagam vodstvu, da
               bi združili odgovore po nekaj razpravah, ko bomo videli, koliko je še razpravljavk in
               razpravljavcev, da bi videli, če se bodo pripombe podvajale oziroma ponavljale, da ne
               bomo vsakih posebej. K besedi se je javila Cveta Zalokar Oražem. Izvolite.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp18">

               <speaker>CVETKA ZALOKAR ORAŽEM:</speaker>

               <p>Hvala lepa. Lep pozdrav vsem skupaj! Zelo pozorno sem poslušala predstavitev vodstva
               javnega zavoda RTV Slovenija. Moram reči, da so bila poročila ali pa predstavitve
               zelo obširne. Da je bilo pri tem najbrž tudi povedanega marsikaj takšnega, kar je
               pozitivno, in mislim, da nikakor nima smisla vsega barvati samo v črnobeli sliki. Da
               pa je res, da sem pri vodstvu pogrešala to, da bi vendarle nekaj samorefleksije imelo
               tudi samo vodstvo. Ni bilo niti v smislu tega, da je karkoli narobe, danes izrečeno,
               niti ni bilo problematizirano, kje so največji problemi oziroma težave, da bi skupaj
               iskali rešitve. Vse je bilo več ali manj v duhu izjemno pozitivnega, kvalitetnega in
               sploh superiornega. Tako da meni vedno, kadar se kdo na ta način predstavi, zazvonijo
               neki obrambni mehanizmi, da morda pri tem ni vse v redu.</p>
               <p>Zato imam tudi sama kar nekaj vprašanj v zvezi s tem. Najprej v zvezi s prodajo
               delnic Eutelstata. Bom šla kar v poročilo na strani 5 piše, da zavod doslej ni prodal
               nobene delnice Eutelsat Communication, prodali pa smo obveznice Republike Slovenije.
               Na strani 6 v drugem odstavku pa piše, za modernizacijo in digitalizacijo tehnoloških
               postopkov, digitalizacijo arhivov in urejanje prostorske problematike RTV centrov smo
               na RTV poleg rednih investicij izvajali več razvojnih projektov, ki so se financirali
               iz dividend in, poudarjam, prodaje delnic Eutelsata oziroma obresti in prodaje
               obveznic. Tu se mi zdi, da prihaja do neke kolizije - na eni strani prej ni prodaje,
               nobene, nikakršne. Ne nazadnje je ta stvar napisana tudi v tem manifestu Ni res, ki
               smo ga dobili in kjer eksplicitno piše, da ni res, da bi bila prodana katerakoli
               delnica v zadnjih treh letih. Tako da tu želim pojasnilo, ali se je kdo zmotil
               oziroma človek pri takšnem dvojnem navajanju, ki je kontradiktorno, se pač vpraša,
               kje je zdaj tu prava resnica.</p>
               <p>Naprej. Zelo poudarjena je bila, predvsem pri gospodu Možini, analiza Interstat. Pri
               tem bi rekla, da se ne bom spraševala o kvaliteti ali čemerkoli, ampak bi želela
               vendarle povedati, da meni tudi tu zazvoni obrambni mehanizem, če pač vem, kam to
               podjetje sodi. Interstat, d.o.o., je firma, ki je nastala iz raziskovalnega oddelka
               Spem. Tako da moram reči, tudi tu imam takoj obrambne mehanizme, s kakšno
               predpostavko je narejena takšna raziskava, če se nekoliko spomnim, kaj sem lahko v
               medijih vse prebrala o povezavah Spema in še koga iz prejšnjih štirih let in tudi o
               enormnem dvigu njihovih poslov, predvsem pri paradržavnih podjetjih. Tako da tudi tu
               imam delno rezervo.</p>
               <p>Še to bi želela reči, da ste zelo eksplicitno poudarjali - in moram reči, da se z
               mnogimi stvarmi v zvezi s tem in še s čim strinjam -, da vse nikakor na televiziji ni
               slabo. Ampak spet bom rekla, <stage type="mag"/><stage>(Nadaljevanje)</stage>
               da se mi postavlja vprašanje, zakaj vendar pri naštevanju vsega, kar je bilo
               pozitivno narejenega, ni kritične besede o dveh zgrešenih, po moji oceni, pa se ne
               spuščam v vsebino, ampak strogo finančno, dveh zgrešenih projektih. To sta prav
               gotovo projekt Strasti, kjer ste "pokurili" 1,2 milijona evrov, še enkrat poudarjam,
               1,2 milijona evrov, zelo neslavno. In v tem kontekstu tudi zbledi vaša izjava, da ste
               se na televiziji odločili, da ne boste predvajali mehiško-španskih limonad. Moram pa
               reči, da tudi ta nadaljevanka ni bila bistveno boljša od kakšnih tistih oddaj, čeprav
               smo rekli, da se v to ne spuščamo. Sem pa prepričana, da je bil ta projekt velika
               napaka, če rečem zelo nežno, velika napaka v celoti. In prav tako ni bilo ničesar
               omenjenega o Brat bratu, ki je kar čudežno izginil z ekranov, kar naenkrat, zelo na
               hitro; hvala bogu, bom rekla, ampak kjer vemo, da je samo ena nadaljevanka, epizoda
               stala 36 tisoč evrov približno. Seveda si lahko mislimo, da so tudi tu bile narejene
               po moji oceni napake. Govorim o tem, korektno je, da če se dela poročilo, da se ne
               naredi samo ali pa ne poudarja samo vsega, kar je bilo krasno, ker takega
               superiornega vodstva, takega superiornega človeka in takega delovanja nikoli in
               nikdar v realnem življenju ni.</p>
               <p>Bi se pa želela ustaviti še pri tem revizorskem poročilu, ki naj bi bilo nekakšna
               odveza o tem, kako je pravzaprav, kar se tiče financ, na Radioteleviziji Slovenija
               vse prekrasno, ker je bila narejena revizija. Moram reči, da ta revizija pri meni
               nima prav nobene, poudarjam, prav nobene vrednosti, ker je narejena za vas in se to
               jasno vidi tudi iz zaključka, kjer piše: "Ugotovitve iz drugega poglavja ne
               predstavljajo mnenja pooblaščenega revizorja o revidiranju računovodskih izkazov po
               24. členu Zakona o revidiranju." Skratka, revizorji se na nek način distancirajo od
               tega, kar so napisali, drugo poglavje je pa ključno. Drugo poglavje govori o
               postopkih in ugotovitvah v zvezi z revizijskim poročilom. Skratka, to revizijsko
               poročilo nima tiste teže, kot je bilo predstavljeno, da je malodane tista rešilna
               bilka za to, da bo dokazilo za to, da je vse v redu. In še naprej: "Postopki, ki smo
               jih izvedli, niso niti revizija niti preiskava v skladu z mednarodnimi standardi
               revidiranja, ki jih je izdalo Mednarodno združenje računovodskih strokovnjakov, zato
               s tem poročilom ne dajemo nikakršnega zagotovila o ravnanju zavoda v zvezi z
               razvojnimi projekti, javnimi naročili, avtorskimi in izvajalskimi pravicami,
               produkcijami in koprodukcijami ter tožbenimi zahtevki." Poudarjam: "Ne dajemo
               nikakršnega zagotovila o ravnanju zavoda v zvezi s tem. Naše poročilo služi izključno
               namenu, predstavljenemu v točki 1.2 tega poročila, ter je za vašo informacijo."
               Skratka, to so pisali vam, vodstvu Radiotelevizije. Skratka, takšno revizijsko
               poročilo, moram reči, da bi morali kar spraviti v predale, služi vašim lastnim
               ocenam, nikakor pa to ni neko dokazilo o korektnem poslovanju. V zvezi s tem
               poročilom bi samo rekla, kljub temu, da se ograjujejo in da očitno so bili revizorji
               pod določenimi pritiski kot izvajalci, so vendarle uspeli napisati, da javni razpisi
               niso bili izvedene v 43 primerih od 199 javnih naročil, ki so potekala na javni
               televiziji, na RTV Slovenija. In pa seveda tudi <stage type="mag"/><stage>(Nadaljevanje)</stage> zame zelo zanimivo, da tudi nekatere pogodbe v zvezi z
               zunanjimi izvajalci niso evidentirane v sistemu. Predvidevam, da ste ugotavljali,
               katere pogodbe niso evidentirane.</p>
               <p>Še tole vprašanje imam, to je pa res vprašanje, ki me močno skrbi. V tem poročilu je
               napisano, da poteka silno visoka pravda s SAZAS-om. Ta pravda je v višini 19
               milijonov evrov in naj bi bila neka preložitev do 23. marca. Tako da vas sprašujem,
               kaj v zvezi s tem je bilo oziroma ali se je v tem vmesnem obdobju v zvezi s to pravdo
               karkoli zgodilo, je prišlo do poravnave in v kakšni višini. Kajti tisto, kar mene
               skrbi, je v tem poročilu napisano, da iz naslova računovodskih izkazov zavoda ni
               izkazanih za to zadevo dodatnih rezervacij, kar pomeni, da bi to lahko pomenilo po
               moji oceni izjemno zahtevno zadevo, kar se tiče nekih tožb, ki so v sklopu RTV
               odprte.</p>
               <p>No, prav zaradi tega, ker takšnemu revizijskemu poročilu ne morem zaupati, sem
               pripravila oziroma smo v Zaresu pripravili predlog sklepa, za katerega predlagamo, da
               ga člani in članice odbora sprejmete, in ga bom tudi dala predsednici, ki pravi:
               "Državni zbor ugotavlja, da Računsko sodišče že od leta 2004 ni opravilo revizije
               računovodskih izkazov in pravilnosti poslovanja javnega zavoda RTV Slovenija. Zato
               Računskemu sodišču predlagamo, na podlagi 25. člena Zakona o Računskem sodišču, da o
               poslovanju javnega zavoda RTV Slovenija opravi revizijo poslovanja v letih 2005-2008,
               s poudarkom na razvojnih projektih, produkcijskih in koprodukcijskih delih in na delu
               zunanjih izvajalcev." To je predlog sklepa, predsednica.</p>
               <p>Še to bi želela reči, da tisto, kar se mi zdi, da je vendarle treba reči in da je
               problematično, pa se mi zdi, žal, da v sklopu teh ugotovitev o pomanjkanju
               samokritičnosti pogrešam, je to, da vendarle imamo zelo jasna, nedvoumna in
               pravzaprav tudi argumentirana opozorila Sindikata novinarjev o tem, da v zvezi s
               prevedbo plač v skladu z zakonom je v zavodu nastalo veliko slabe volje, da je cel
               kup stvari nedorečenih, nedodelanih; ne bom prebirala, kaj vse vam očitajo. Tako da
               moram reči, da toliko teh očitkov v zvezi s sistemizacijo, prevedbo, namestitvijo,
               izdanimi pogodbami, katalogom delovnih mest in podobno, odpraviti zgolj s tem, da to
               pač ni res, da nezadovoljstvo na RTV Slovenija - da ni res, da bi bilo tam
               kakršnokoli nezadovoljstvo in da je vloženih le 120 tožb. Ja, zame je 120 tožb zelo
               veliko, za vas pač ni, zame pa je. Zame je pa to zelo veliko, in tudi z nekim
               poudarkom, da od tega sta dve tretjini novinarskih; sicer ne vem, ali je to kakšna
               taka stvar, da pač novinarji se kar nekaj gredo. Skratka, s klicajem je napisano, da
               nekako naj bi to imelo še en slabšalni prizvok.</p>
               <p>Prav tako mislim, da nikakor ne moremo zaobiti še nekaterih drugih problematičnih
               zadev v zvezi s tem. Zdi se mi, da nikakor ni dovolj to, da ste povedali, da morda
               drugo leto nekaj bo narejenega za slepe in slabovidne. Mislim, da še vedno gre za
               kršitev, ki je silno huda in ki je povzročila ne nazadnje tudi bojkot zadnjih
               državnozborskih volitev s strani slušno prizadetih, kjer upam, da bomo vendarle danes
               dobili zagotovila, da se bodo tu stvari uredile.</p>
               <p>Gre tudi za vprašanje, na katerega bi tudi na koncu želela odgovor, kaj se dogaja,
                  <stage type="mag"/><stage>(Nadaljevanje)</stage> če so naše informacije
               točne, pri nakupih filmov, kjer se postavke enormno povečujejo. Tako naj bi v letu
               2007 za nakup namenili 2,7 milijona evrov, leta 2009 bo za to potrebnih skoraj
               dvakrat toliko sredstev, to je 5,3 milijona evrov. In tudi film, če tako rečem, na
               posamezno enoto se je z nekje povprečne cene okrog 6 tisoč evrov v letu 2006 zdaj
               dvignil že na skoraj 10 tisoč evrov na posamezni komad. Menim, da je tudi tu treba
               povedati, kaj je temu vzrok, kajti ne vidim nobenih takih dejanj na tržišču, ki bi
               govorili v prid temu, da je to neka normalna situacija, ampak gre lahko kvečjemu za
               nesposobnost, negospodarno ravnanje, problematično ravnanje pri podpisovanju teh
               pogodb, ki so očitno neugodne in na koncu koncev tudi v škodo javnega zavoda. Hvala
               lepa.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp19">

               <speaker>PREDSEDNICA MAG. MAJDA POTRATA:</speaker>

               <p>Hvala lepa poslanki Cveti Zalokar Oražem. K razpravi se prijavljam sama, ker ta hip
               ne vidim nobene prijave.</p>
               <p>Takole bi začela. Poslanka Cveta Zalokar Oražem me je s citiranjem revizijskega
               poročila spomnila na to, da smo ob prejšnji točki obravnavali poročilo nadzornega
               sveta RTV Slovenija in da smo kot matično delovno telo to nalogo opravili. Ni pa tega
               poročila nadzornega sveta obravnavalo drugo matično telo, ki ga mora tudi po
               poslovniku Državnega zbora obravnavati, to je Komisija za nadzor javnih financ. In
               domnevam, da bo takrat pa komisija lahko opravila hkrati obravnavo poročila
               nadzornega odbora in tudi revizijskega poročila, kar moram pripomniti, da je bilo v
               pismu predsedniku Vlade navedeno, da naj bi mi tega ne hoteli narediti. Ampak vam
               moram povedati, da takrat, ko smo mi dali točko na dnevni red, revizijskega poročila
               ali revizijskih poročil ni bilo. Smo pa v skladu s tistim, kar ste po seji odbora
               izročili enemu od naših članov odbora, kasneje pa poslali tudi v Državni zbor,
               posredovali kot gradivo in tudi sprejeli ustrezen sklep. Za sejo Državnega zbora pa
               zaradi tega, ker je bilo šele v petek v Državni zbor gradivo posredovano, to še ni
               bilo predloženo za obravnavo točke na seji Državnega zbora. Toliko k temu. Jaz upam,
               da se bo o tem izreklo tudi drugo. Preverila sem z gospo sekretarko, po poslovniku je
               predlog sklepa, ki ga je poslanka Cveta Zalokar Oražem predlagala odboru, skladen s
               45. členom poslovnika, ki omogoča delovnemu telesu, da s svojega delovnega področja
               tudi naslavlja zahteve na druge institucije, organe in tako naprej, katerih
               ustanoviteljica je država. Jaz bi samo predlagala, da bi namesto "Državni zbor
               Republike Slovenije ugotavlja," tako kot je v tekstu napisano, bilo zapisano "odbor,"
               ker mi nismo cel Državni zbor, s tem nadaljevanjem "Odbor za kulturo, šolstvo, šport
               in mladino". In bi prosila, če predlagateljica soglaša, da bi smeli v takem besedilu
               tudi potem razpravljati o tem predlogu sklepa in kasneje o njem tudi glasovati.</p>
               <p>Zdaj bi se pa še lotila tistega, kar je pravzaprav nek moj komentar v začetku
               sprožilo. Jaz namreč razpravo Nacionalnega sveta za kulturo o kulturnih vsebinah v
               programu javne RTV Slovenija vidim kot priložnost za razmislek o tem, ali smo z
               definicijo javnega interesa in z obsegom <stage type="mag"/>
               <stage>(nadaljevanje)</stage> zastopanosti teh vsebin lahko zadovoljni ali ne. In tega ne bi štela
               kot osnovo za izrekanje krivde ali nekrivde, ker je nekdo si drznil o tem
               razpravljati in meniti morebiti drugače, kot nekdo od navzočih meni, ampak kot o
               temeljnem vprašanju kako vidimo poslanstvo RTV, še zlasti v trenutku, ko je veliko
               pričakovanj povezanih tudi z napovedanim novim zakonom o RTV in spremembo medijske
               zakonodaje nasploh. Tako, da jaz to gledam z drugega zornega kota in takrat, ko smo
               na Odboru za kulturo, šolstvo, šport in mladino o teh stvareh razpravljali je
               nenazadnje bilo mogoče, če greste natančno brati magnetograme, tudi s strani dveh
               urednikov na tem odboru bil izražen kak pomislek ali kakšno nezadovoljstvo glede
               sredstev, glede produkcije, glede zastopanosti, tudi umeščenosti v programsko shemo,
               čeprav je bil potem odmev na tisto sejo čisto drugačen, kot sem ga pričakovala. Gre
               namreč po moje za temeljni nesporazum, ker, poglejte kaj imam v rokah. Jaz imam v
               rokah scenarij za vsako našo sejo delovnega telesa ali Državnega zbora, je
               pripravljen scenarij, ki napoveduje kako bo zaporedje razpravljavcev teklo, kaj
               načrtujemo, da se bo zgodilo in to je lahko zdaj spet nek kamen spotike, ki bo rekel:
               "Vse je vnaprej pripravljeno." Pri nas pač nekatere stvari tako tečejo, kajti jaz
               imam kot podpredsednica odbora za pomoč v tem odboru, ki je eden največjih v Državnem
               zboru tri podpredsednike. Če danes gledate, če mene zvije zdajle, ni nobenega od
               podpredsednikov tu. In v tem je težava. In pripravljen scenarij je namenjen ravno
               temu, če mora predsednica ali predsednik predati besedo, da tisti, ki za njim
               prevzema delo ve kako stvari tečejo po dnevnem redu. Jaz se opravičujem vsem tistim,
               ki jim to pojasnjujem, ampak žal je bilo v odmevih na delo na našem odboru mogoče
               zaznati tudi nekaj nerazumevanja za to kako pravila te hiše narekujejo potek dela. In
               kako je mogoče iste stvari videti z različnih zornih kotov.</p>
               <p>In tu bom zdaj nadaljevala, vidite. Različno lahko vidimo tudi podatke o katerih je
               govoril direktor Možina, ki je govoril o zastopanosti kulturnih vsebin. Berem iz
               dokumenta, ki nam je bil posredovan in ki ga je podpisal generalni direktor gospod
               Guzej. In tu na drugi strani je v prvi tabeli pri predvajanju programov jasno
               zapisano, po podatkih od leta 2005 k letu 2008, če gledam, je v letu 2008 odstotek
               kulturnega in umetniškega programa najnižji med štirimi navedenimi leti. Vmes je bil
               dvig v letu 2007 in to je ne samo odstotkovno, ampak tudi v absolutnih številkah. In
               to je zdaj, če bi jaz bila zelo pikolovska, dokaz tistemu, ko ste hoteli na prejšnji
               seji konkretne dokaze za nekatere naše trditve, ki naj bi bile pavšalne. Tudi mene je
               seveda presenetila trditev na peti strani, ki vam jo je kot vprašanje že zastavila
               poslanka Cveta Zalokar Oražem, čisto zgoraj na peti strani piše, da zavod doslej ni
               prodal nobene delnice Eutelsat comunication, prodali pa smo obveznice Republike
               Slovenije v vrednosti 4,2 milijona evrov.</p>
               <p>Potem pa na šesti strani. Za potrebe modernizacije; meni je zdaj čisto vseeno, kot
               vidite, jaz ne sprašujem po namenu, jaz sprašujem samo kako naj berem eno informacijo
               v povezavi z drugo informacijo. In ta druga informacija je, za potrebe modernizacije
               in digitalizacije tehnoloških postopkov in tako naprej, ste to že vse slišali, ne bom
               še enkrat ponavljala. Torej, jaz samo ponavljam vprašanje kako naj to berem, kako naj
               to razumem.<stage type="mag"/> <stage>(nadaljevanje)</stage> No, jaz se seveda
               veselim, da je med temi ukrepi tudi zapisano, da boste ponovno v programsko shemo
               vpeljali posnetke dramskih in opernih; mislim, da sem si prav zapomnila, tudi opernih
               predstav. To je že nekoč bilo, pa je potem izginilo zaradi tega, ker kakovost teh
               posnetkov verjetno ni, ali predstave, kot so mi nekoč v gledališču razložili, bi bile
               potrebne neke prilagoditve za to, da bi se lahko posnetek ustrezno kakovostno potem
               tudi posredoval. Jaz ne želim biti razsodnica o okusih, ampak podatki o gledanosti so
               zagotovo tudi takšni, ki se dajo na različne načine brati. Jaz si predstavljam, da je
               prestavitev termina za neko oddajo za del stalnih gledalcev lahko sprejemljiv, za del
               stalnih gledalcev pa popolnoma nesprejemljiv. Po drugi strani pa se lahko krog novih
               gledalcev tudi pridobi. Bom zelo konkretna. Meni eno uro dnevnika TV Slovenija pomeni
               preveč dragocenega časa, da bi jaz bila pripravljena sedeti pred televizorjem od 19.
               ure do 20., zaradi tega, ker takrat ob 19. uri navadno niti doma nisem, zato si tudi
               ne bom privoščila razsojati o nekaterih rečeh in kakovosti. Ampak so pa oddaje za
               katere vem, da so se postavile v pozni večerni čas in ker sem navadno čez dan v
               službi, nimam časa gledati takrat oddaje, kot je ponovitev ponujena.</p>
               <p>Zdaj, jaz ne vem kaj naj mi pomeni sintagma najbolj komercialne vsebine. Ali to
               pomeni, da vodstvo TV; ker to sem si izpisala iz tistega, kar je govoril gospod
               direktor Možina; ali vodstvo RTV vendarle priznava, da so na televiziji tudi
               komercialne vsebine, da pa so nekatere najbolj komercialne. To, kot vidite, pa bom
               povezala zdaj s tem kar je napisano v pismu, ki je bilo kot odprto pismo ali kot
               peticija posredovano tudi Državnemu zboru, še marsikomu, ki ga je podpisalo 13
               podpisnikov. Namreč, nekajkrat nam je bilo očitano, da govorimo o komercializaciji
               RTV Slovenija ne da bi za to navajali konkretne podatke. Ampak poglejte, tudi v tem
               pismu je v četrtem odstavku zapisano: "RTV Slovenija je treba v duhu teh pričakovanj
               razbremeniti nekulturne komercializacije v kateri so reklame samo vrh ledene gore, in
               sicer tako, da preide njeno financiranje na skrb državnega proračuna neodvisno od te
               ali one vladajoče politične garniture." Jaz, če dovolite, to berem v celem odstavku
               in razumem, da je v tem pismu seveda mogoče zaznati zaskrbljenost zaradi reklam, ki
               so v sporočilih javne službe, ampak da se ta očitek o komercializaciji vendarle more,
               ker piše samo "vrh ledene gore", more in celo mora brati tudi, kot komercializacija
               za druge vsebine pri katerih gre. In zdaj, če, veste, se spomnim samo na neko
               ekscesno situacijo ob neki oddaji, ki je povzročila izstop nekaj članov programskega
               sveta. Jaz tiste oddaje zagotovo ne morem šteti v tip oddaje v kateri javna RTV
               izpolnjuje svoje javno poslanstvo. Tu bi zdaj morala sebi tako povedati za veselje
               ali za kaj, jaz sem praviloma poslušalka Slovenije 1. Zato bi vas zdajle presenetila
               koliko narodno zabavnih obvladam. Ker, jaz tudi v nedeljo voščila zaradi tega
               poslušam, pa tudi izbor najlepše viže in še kaj. Ampak, če bi me kdo po okusu
               vprašal, to ni moj glasbeni okus, ampak priznavam da ima ta program neke lastnosti za
               katere lahko rečem, da skuša slediti široki paleti poslušalstva. In ga zato poslušam
               z veliko toleranco, in če mi kaj pač ne ustreza, takrat pač ne poslušam. In razumem,
               da to lahko dela vsak od nas. Ampak takrat kadar meni, kot poslanki, vrsta ljudi
               govori, da je nehala gledati nacionalno televizijo, pa vidim vse rdeče. Ne zameriti,
               da to barvo omenjam. Ker to je še vedno prepoved na semaforjih. <stage type="mag"/> <stage>(nadaljevanje)</stage> Zaradi tega, ker lahko to povežem tudi z neko
               drugo javnomnenjsko raziskavo, ki je ni delala ta hiša, ampak po kateri je v dveh
               ciljnih populacijah politikov in študentov, bila vidna bistvena razlika med tem
               katere medije ti dve ciljni populacija stavita. Politiki beremo, saj veste, dnevnike
               z veliko tradicijo, da ne bom reklamo za koga delala. Študentska populacija je na
               prvo mesto postavila brezplačnik. Politiki poslušamo in gledamo Dnevnik, študentje
               gledajo POP 24ur. In vidite, s tega stališča se meni zdi pomembno razpravljali o teh
               stvareh. Kako jaz kot političarka vidim poslanstvo javne RTV, da bo različnim ciljnim
               publikam ponujala zelo kakovostne programe in kako bo tudi pomagala oblikovati
               gledalca/gledalko, da bo zdržal pri njenem programu tudi takrat, kadar mogoče kakšen
               detajlček v tem programu ne bo ravno po njegovem okusu, ker bo presodil, da je
               kakovost informacij; zdaj govorim samo o informacijah; kakovost informacij takšna, da
               je verodostojna in da ustreza njegovim pričakovanje. Da je tudi tisto, kar v filmskem
               programu in v kulturno umetniškem programu dobi takšnega. In da ne bo za nas prava
               sreča, da se bližajo dnevi, ko bomo večere preživljali v naravi, ne pa pred
               televizorji.</p>
               <p>Samo to sem hotela pogledati kot svoj pogled na stvari, zakaj se meni zdi vredno
               razpravljati o teh rečeh, se tudi ne slišati in ne razumeti ko je, ampak treba je s
               potrpežljivostjo se vendarle dokopati do tistega, kar je v našem skupnem
               interesu.</p>
               <p>Hvala lepa.</p>
               <p>Ja, boste zdaj odgovarjali tisti, ki želite ali vprašam, želi še kdo od poslank in
               poslancev razpravljati? Ne.</p>
               <p>Ja, potem pa prosim gospod generalni direktor.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp20">

               <speaker>ANTON GUZEJ:</speaker>

               <p>Hvala lepa.</p>
               <p>Jaz bom skušal na nekatera vprašanja odgovoriti povsem na kratko, čeprav o nekaterih
               danes postavljenih vprašanjih sem že odgovarjal na prejšnji seji, pa nekaterih članov
               takrat ni bilo prisotnih. Ampak, kljub vsemu bo skušal na kratko še enkrat
               odgovoriti.</p>
               <p>Kar se tiče vprašanja gospe Rihtarjeve. Program in izvedba programa je zapisana v
               planu za leto 2009, dovolj natančno na več kot 100 straneh in tudi ta plan lahko
               dobite. Seveda, če ga želite, seveda, ampak ni neka tajnost in vam ga lahko tudi
               posredujemo.</p>
               <p>Glede vprašanj gospe Oražmove. Torej, tukaj je bilo kar nekaj vprašanj. Zdaj, o
               težavah. Torej, da nismo bili povprašani, oziroma o nekaterih težavah smo na prejšnji
               seji govorili, kot o številu zaposlenih. Predvsem o invalidih, o vprašanju
               zaposlenih, ki imajo vse pogoje za upokojitev pa nočejo iti v pokoj. Vprašanje
               nagrajevanja in tudi večkrat smo govorili o vprašanju podfinanciranja javnega zavoda.
               Tukaj sva se z aktualno ministrico lansko leto na podobni seji celo ujela, čeprav
               nekaterim na tisti seji ni bilo všeč, da sva se midva ujela, kar se tiče
               podfinanciranja. Jaz imam to pri sebi zapisano, v svoji dokumentaciji.</p>
               <p>Kar se tiče vprašanja prodaje delnice Eutelsata. Torej, tu je res zapisano, jaz moram
               reči, da je bilo tudi prodano, ampak ni bilo nič prodano tako, kot mi govorimo. Bile
               so zgolj prodane obveznice v višini 4,2 milijona evrov za razne razvojne.
               .../Oglašanje v ozadju./... Delnice nobene, prav nobena delnica ni bila prodana v
               zadnjih štirih letih. Imamo dve vrsti vrednostnih papirjev - delnice in obveznice.
               Torej, čeprav, jaz sem zadnjič tukaj pojasnjeval. Čeprav je bilo v planu za lansko
               leto zapisano, da bomo prodali za 8 milijonov vrednosti delnic, smo se odločili
               .../Oglašanje v ozadju./... delnic, smo se odločili glede na gibanje na svetovnem
               trgu. <stage type="mag"/> <stage>(nadaljevanje)</stage> Tudi glede na gibanje
               vrednosti delnic, da ne gremo v odprodajo, ker te delnice so v lanskem letu padle za
               približno 25%, glede na druga gibanja so... .../Oglašanje v ozadju./....</p>
            </sp>
            <sp xml:id="SDT5-OZKŠŠIM-Redna-005-2009-04-15.sp21">

               <speaker>PREDSEDNICA MAG. MAJDA POTRATA:</speaker>

               <p>Ali bi prosim dovolili direktorju govoriti?</p>
            </sp>
            <sp xml:id="SDT5-OZKŠŠIM-Redna-005-2009-04-15.sp22">

               <speaker>ANTON GUZEJ:</speaker>

               <p>... glede na druga gibanja so zelo malo padle in teh delnic je po sedanji oceni še okrog
               42 milijonov evrov. Torej, so nedotaknjene. V celoti so nedotaknjene. .../Oglašanje v
               ozadju, nerazumljivo./.... Prosim? Je napak, jaz se opravičujem, res. Ja, v redu, jaz
               upam, da je zdaj pojasnjeno in za tem podatkom stojim.</p>
               <p>Kar se tiče spema in .../Nerazumljivo./... ki je delal, on je bil izbran na javnem
               razpisu. Več se jih je prijavilo, in je kot najugodnejši ponudnik bil on potem
               izbran.</p>
               <p>Kar se tiče nadaljevanke Brat bratu. Vi ste govorili o eni ceni, ki je sicer bila
               zapisana v osnovni pogodbi, vendar ker niso bila izpolnjena nekatera pričakovanje, ki
               so bila zapisana v pogodbi, je bila cena potem na mojo osebno intervencijo korigirana
               na mnogo nižji znesek in potem smo tudi z nadaljevanko prekinili.</p>
               <p>Kar se tiče revizijskega poročila, to lahko dvomite, ampak to je legitimna zadeva. In
               vse institucije, vsi pravni subjekti uporabljajo revizijska poročila za presojanje
               poslovanja v določenem obdobju oziroma preteklem letu. In tudi ta firma je bila
               izbrana na javnem razpisu. Je bila sicer zamenjana za lansko leto, ker je prejšnja
               izvajala revizijo, mislim, da štiri leta in je bila tudi kot najugodnejša izbrana.
               Vsa dokumentacija obstoja na javnem zavodu.</p>
               <p>Vprašanje SAZAS-a. Mi smo o tej zadevi tudi na prejšnji seji govorili. Moram reči, v
               pojasnilo, tu smo pojasnili ministrici, torej SAZAS je pred tremi leti prišel z
               zahtevo po 3-kratnem povečanju nadomestila, torej ni dal pisne zahteve. Ni dal tudi
               nobenega cenika. Torej, prišel je enostavno z zahtevo po povišanju. Ker smo doslej,
               oziroma še zdaj tudi plačujemo znesek na nivoju 1,2 milijona nadomestila na leto za
               SAZAS bi to pomenilo preko 3 milijone stroškov. Mi tega zneska nismo sposobni
               zagotoviti. Enostavno ne. In tudi od ni imel prave argumentacije. Mi smo seveda ta
               pogajanja, ki smo jih imeli s SAZAS-om smo vezali na višino RTV prispevka. Če se
               moramo mi v javnem zavodu ravnati oziroma politiko voditi glede na višino RTV
               prispevka, mislim, da je tudi SAZAS v enaki poziciji, da bi se pač morale njegove
               zahteve ravnati glede na to višino. Vendar tukaj nismo prišli skupaj, zadeva je
               trenutno na sodišču. Mislim, da bo prišlo še do enih pogajanj, ampak mi imamo tudi
               varianto, kako bomo v bodoče zaobšli SAZAS, v kolikor se ne bo dogovoril z nami.
               Nenazadnje SAZAS ima z mnogimi težave. Pri nas je bila tudi Obrtna zbornica
               Slovenije, ki ima enake probleme s SAZAS-om in še kdo. To mislim, da nova ministrica
               dobro ve, in da bo o tem, kolikor sem prebral, bo tudi ustrezno ukrepala. Jaz jo
               absolutno podpiram.</p>
               <p>Vprašanje sistematizacije. Zdaj, tu lahko govorite da je to dosti ali malo glede na
               začetno število pritožb. 120 jih je. Vendar vam moram povedati, da je povprečna plača
               trenutno na javnem zavodu 2450 evrov, kar ni majhna. In nekateri novinarji imajo v
               sedanji situaciji solidne plače, glede na to, da so tistim novinarjem, ki so v
               konkurenčnih medijih, da so se jim plače bistveno znižale. Na primer na Večeru ali pa
               na Delu ali pa še kje drugje. In, da eden novinar na Dnevniku mora dosti več narediti
               kot nekateri naši. <stage type="mag"/><stage>(nadaljevanje)</stage> Tukaj
               imamo dosti problemov, absolutno. Mi smo podprli novi plačni sistem, zato, ker je
               takrat aktualni minister zagotovil pomoč države za novi plačni sistem v znesku 10
               milijonov evrov, imamo pisno obljubo na RTV-ju, seveda nismo nič reagirali sedaj, ker
               upamo, da se bomo, za lansko leto naj bi dali 4,5 milijonov evrov, za letošnje leto
               5,5 milijonov evrov. Mi smo v skladu s pogajanji, še vedno pričakujemo, 3,3 milijone.
               Ker, novi plačni sistem zahteva dosti višje plače in sicer okoli 5 do 6 milijonov
               evrov na letnem nivoju. Tudi s tem višjim RTV prispevkom ne moremo v celoti pokriti.
               Sedaj imamo tako politiko, da bomo poskušali v letošnjem letu kljub vsemu zmanjšati
               število zaposlenih za 100 ljudi, da bomo na eden način te zadeva balansirali, ampak
               mi tega plačnega sistema nismo, smo pogojno podpirali. Nikoli ga nismo javno podprli
               takega in vse skozi smo zahtevali oziroma želeli, da se opravijo prej določene
               simulacije, ki se pa niso naredili niti za cel javni sektor niti potem za nas, ker so
               se ti socialni partnerji vseskozi pogajali za višino plač. Naši zaposleni nikoli ne
               bodo popolnoma zadovoljni tudi, če jim sedaj dvignete plače za 30%, nobeden v tej
               naši družbi. To je malo demagoško, da tako diskutiramo in tudi nevarno. Jaz danes na
               Svetu delavcev sem povedal, da podpiram znižanje plač v javnem sektorju, naj jih
               nekdo predlaga v tej državi za 4% ozirom 8% za eden ali dva plačilna razreda. Jaz jih
               bom podprl, ker vem v kakšni situaciji smo vsi skupaj v naši državi.</p>
               <p>Sedaj okoli ocen firme, bodo drugi diskutirali. Jaz sem govoril, da so problem tudi
               te pravice. Cena tem pravicam izjemno narašča, ne samo firmam, ampak tudi športnim
               pravicam. Lanskoletna Olimpijada je stala, pravice so stale, ne govorim popolnoma
               eksaktno, okoli 500 tisoč evrov, za naslednjo Olimpijado se zahteva 1,2 milijona
               evrov, enako je za te nogometne pravice, kjer gredo te številke res v nebo. Sedaj je
               vprašanje komercializacije, s tem bi jaz tudi, potem zaključil. O tem temi dosti
               diskutiramo v okviru javnega zavoda. Potrebno je vedeti, da iz tega naslova mi letno
               dobimo oziroma, da je plan iz naslova reklam je okoli 20 do 25 milijonov evrov. To je
               pomemben prihodek za javni zavod. Brez tega prihodka v trenutni situaciji javni zavod
               ne more preživeti. Seveda zakonodajalec ima vso pravico, da zadeve drugače postavi,
               ampak je potrebno, potem zagotoviti iz drugega naslova toliko prihodka. Seveda je pa
               interes komercialnih televizij, da mi ne oglašujemo, ker kolač je samo eden in se bo,
               potem povsem drugače delil tej družbi. Oni delajo vse, da mi zmanjšujemo oglaševanje.
               Oni tudi pisarijo vsakih nekaj mesecev našim Nadzornem svetu in delajo vse na tej
               zadevi, da bi bilo pri nas oglaševanja čim manj. Čeprav v strukturi prihodkov, te
               prihodke nismo povečali skozi neko obdobje, vendar želimo ohraniti dosedanjih nivo
               tovrstnih prihodkov, ker kot sem povedal brez teh prihodkov RTV Slovenija ne more v
               trenutni situaciji preživeti. Hvala lepa. </p>
            </sp>
            <sp xml:id="SDT5-OZKŠŠIM-Redna-005-2009-04-15.sp23">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam, gospod generalni direktor. Sedaj dajem besedo gospodu direktorju
               Možini. Izvolite.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp24">

               <speaker>JOŽE MOŽINA:</speaker>

               <p>Hvala lepa za besedo, gospa predsednica. Na kratko bi še jaz pokomentiral nekatere
               očitke oziroma vprašanja, ki so se v toku razprave vzpostavila.</p>
               <p>Gospa Rihtar je navedla številne zakonske in druge regulative, ki pač zavezujejo
               vodstvo javnega zavoda in nas je nekako opozorila, da smo jih dolžni spoštovati. Mi
               se jih trudimo spoštovati, gospa Rihtar, niste navedli konkretnih primerov, da jih ne
               bi spoštovali, nekako ste podvomili, da bomo v letu 2009 izpolnili tisto, kar smo
               obljubili. Jaz upam, da nekaj kredibilnosti glede na to, da smo leto 2006, 2007 in
               2008 že izpeljali, da nekaj kredibilnosti imamo in da bomo še posebej, če bomo
               konstruktivni tudi ta plan, ki ga imamo za leto 2009<stage type="mag"/><stage>(nadaljevanje)</stage> ki je relativno obširen in ambiciozen, vendarle uveljavili
               tako, da bomo realno tudi vsi zadovoljni predvsem pa naši gledalci, plačniki RTV
               prispevka, ki smo jim najbolj zavezani. Torej, ni bilo pojasnjeno, kaj od tega naj ne
               bi delali. Sedaj, kako bomo to storili. To je seveda dobro vprašanje, ker vendarle
               določena pomanjkanja finančnih sredstev predvsem iz naslova plač kot je omenil
               generalni direktor, so.</p>
               <p>V tem mandatu se trudimo delati racionalno. Jaz ne rečem, da je bilo včasih vse
               narobe, veliko je bilo odlično in prav, ampak če povem samo na enem primeru. Za
               nadaljevanko Prešeren pred leti je bilo porabljenih, načrtovanih 100 enot denarja,
               porabljenih 300, delalo pa se je tri leta. Sedaj večji filmski projekti na televiziji
               nastanejo po planirani časovnici in za načrtovanih 100 enot se tudi porabi 100 enot.
               To je bistveno drugačno poslovanje, bistveno bolj odprto in bistveno bolj pregledno.
               Na takem načinu poslovanja, ki je kvalitetna razlika mislimo vztrajati, upamo, da nam
               bo tudi uspelo.</p>
               <p>Gospa Zalokar Oražem nekako pogreša tovariško kritiko ali nekaj podobnega. Moram
               povedati, da mi smo izredno samokritični. Jaz mislim, da tudi iz teh papirjev se da
               to razbrati, na točkah, kjer ne uspevamo najbolje. Tudi tisto, ker je gospa Potrata
               prej omenila so prava vprašanja in bi bilo najbolje, če bi se ravno na tej točki
               pogovarjali, se pravi, kako dobiti in pritegniti mlade gledalce, ne otrok, otroke še
               nekako imamo, ampak v tem obdobju od otrok pa do mladostnikov se to gledalstvo in
               študentov v veliki meri seli na komercialne medije, ker je pač tam zabava tista, ki
               ljudi pritegne in se kulturna krajina povprečnega slovenskega televizijskega gledalca
               v zadnjih 10-ih letih in več kar komercialni mediji pri nas so bistveno spremenila in
               na žalost znižala, to je dobra tema za razpravo. Zakaj še pred 10-imi leti slovenski
               gledalec v popoldanskih terminih v veliki meri gledal izobraževalne oddaje, za katere
               vsi priznavamo, da so bile in so kvalitetne, sedaj pa posega po teh limonadah, ki ste
               jih omenili. Na primeru strasti pa se z vami ne strinjam, tudi sam nisem gledalec
               nobene teh igranih zvrsti niti telenovel tudi dnevnih nadaljevank na sploh ne, vendar
               to zadevo smo mi načrtovali tudi po priporočilih EBU, ki pravi, naj javne televizije
               ne tekmujejo z resničnosti šovi za gledalce, ampak legitimno je tekmovati v različnih
               zvrsteh domačih igranih zvrsteh in mi smo končno s to zvrstjo začeli in gotovo bomo
               mi ali nekdo, ki pride za nami s tem, ko bodo malo srečnejši časi za javno televizijo
               tudi nadaljeval, ker je to predvsem legitimno. Mi smo tukaj pridobili 30 tisoč
               gledalcev dnevno in jih na žalost, ko smo s tem morali nehati, zakaj je bilo
               pojasnjeno, zaradi finančne stiske tudi prenehati, mislim da je bilo to tudi edino
               pametno, da smo s tem prenehali, ko nimamo denarja niti za oziroma, ko potrebujemo
               bistveno več denarja za osnovne zadeve.</p>
               <p>Poleg te uradne ../Nerazumljivo./.. raziskave smo naročili tudi raziskavo Nina medija
               na temo strasti in ta je pokazala različne rezultate, tako da, če se že dvomi v
               nekatere intastate niti vedel nisem ali pa sem slabo poučen, da je nekaj s to firmo
               narobe, upam da ni, so tudi druge raziskave, ki govorijo nam v prid pa niso iz tega
               vzornega kota problematične, upam da ne.</p>
               <p>Veste, Televizija Slovenija deluje po svojih močeh. Imamo številne probleme, dnevne,
               tudi dogajajo se napake, nekatere ste omenili, vendar na zadnji skupščini vseh
               televizij EBU-ja, to je 75 članic v Lucernu v Švici smo bili samo mi in belgijska
               javna televizija izpostavljeni od 75-ih in javno pohvaljeni, ker nam je uspelo
               pridobiti večjo kredibilnost, ker nam je uspelo ta negativni trend, s katerimi se
               soočajo vse javne televizije po Evropi zaustaviti in obrniti navzgor. To je bilo
               veliko priznanje seveda kot ga doma ne bomo deležni pa tudi ga ne mislim tukaj sedaj
               razglašati, ampak vendarle Evropa je opazila, da so se pri nas pozitivne zadeve
               dogajale in nas je postavila na tej skupščini EBU-ja za vzgled.</p>
               <p>Glede informacij o ceni filmov. Ta ocena ne drži, jaz vam lahko tudi podrobnejše
               podatke dam, če bi to želeli. Mi se <stage type="mag"/>
               <stage>(Nadaljevanje)</stage> doma ne bomo deležni pa tudi ga ne mislim tukaj razglašati, ampak
               vendarle, Evropa je opazila, da so se pri nas pozitivne zadeve dogajale in nas je
               postavila na tej skupščini EDU-ja za zgled.</p>
               <p>Glede informacije o ceni filmov; ta ocena ne drži. Jaz vam lahko tudi podrobnejše
               podatke dam, če bi to želeli. Mi se glede cen filmov zelo trdo pogajamo in dosegamo
               ugodne cene. Je pa res, kar je generalni direktor omenil, da se na nekaterih
               področjih nenormalno povečujejo te licenčnine. Upajmo, da bo ta, da bo vsaj ena
               pozitivna posledica gospodarske krize tudi v tem, da bodo ti nesluteni apetiti vsaj
               nekoliko padli. Mi smo imeli primere, ko so se za 300 in več odstotkov določene cene,
               določene zahteve, recimo tudi za športne prenose vzpostavljale. In glede te dnevne
               nadaljevanke, ki smo jo imeli, veste, ko ste rekli, da ni neke razlike med
               latinsko-ameriško pa to slovensko, to vendarle je žalitev za snovalce. Tukaj so
               nastopali slovenski igralci, to je bilo delo petih slovenskih režiserjev, glavnega
               režiserja Prvanje, to je nekaj bistveno drugačnega kot pa, če kupujemo za, ne vem,
               300 evrov neko dnevno nadaljevanko latinsko-ameriškega tipa. Mi smo s tem krepili
               slovensko neodvisno produkcijo in krepili tisto zvrst igranega programa, tudi, ki v
               tej državi pogrešamo in ki jo vse javne televizije, tukaj nismo mi nobena izjema, vse
               javne televizije, ki dajo kaj nase, imajo.</p>
               <p>Glede, še za gospo Potrato, ker ste omenili nekako, da naj bi krivil svet za kulturo.
               Mislim, da ste me napačno razumeli. Te besede ste mi položili v usta; seveda ima svet
               za kulturo vso pravico da o stvareh razpravlja. Mi smo se samo soočili s tistimi
               argumenti oziroma s tistimi navedbami, ki so jih oni predstavljali, za katere smo
               menili, da ne držijo, da podatki govorijo drugače. Ker če ste podrobno brali gradivo
               Sveta za kulturo, tam stojijo določene ocene, ki nimajo nekega relevantnega
               podatkovnega ozadja, mi pa s temi podatki vendarle operiramo. In tudi v točki, ki ste
               jo prej omenili, kako se je gibal delež programov za kulturno-umetniške programe, sem
               že prej omenil, od leta 2005, od 4 tisoč 970 ur programa na kulturno-umetniškem
               področju pridemo v letu 2008 - na 5 tisoč 381 ur. Tukaj je rahel padec izpred leta
               2007 na 2008, ampak bom pojasnil zakaj. To je olimpijsko leto, ko se v popoldanskih
               urah in ko je pač ta enormna količina olimpijskih programov na sporedu, pač izpadejo
               takrat kulturno-umetniški programi. To je vsaka štiri leta, nekaj pa je predalo še
               volilno leto. Ampak kot obliž, ker naj bi pač ta zadeva bila, bi lahko bila mogoče za
               koga moteča, naj povem, da je 270 ur kulturno-umetniških programov od maja naprej
               poizvedel tudi parlamentarni program, ki seveda še ni tako prodoren kot bi si kdo
               želel, ampak vendarle. Na ta način mislim, da to zadevo čisto korektno
               uravnotežimo.</p>
               <p>Postavitev oddaj v pozni večerni čas; gotovo, mislim da vsak gledalec po neki navadni
               logiki že razume, da če je zadeva porinjena v poznejši večerni čas, da mogoče
               gledalcu to ni prijazno. In tudi v tem primeru bi lahko bilo tako, ampak pač ni bilo.
               Podatki nam kažejo, da je gldalcev več in dokler bo tako, pač ne bomo delali oddaji
               kontra uslugo s tem, da jo bomo kamorkoli premikali.</p>
               <p>Glede mogoče tudi, kar ste mi nekako sugerirali naj bi govoril o komercialnih
               vsebinah. Te zadeve je treba razumeti na naslednji način. Oddaje, predvsem
               razvedrilnega žanra kot so Spet doma in druge, imajo določen oglaševalci potencial.
               Se prvi to so oddaje, kjer so oglaševalci zelo zainteresirani, da oglašujemo in tukaj
               dosegamo tudi najboljše rezultate na področju marketinga, to kar je generalni
               direktor prej omenil. Brez tega denarja, brez teh 25 milijonov evrov, bi bil RTV
               prispevek še bistveno višji. In kot veste, so nekatere ideje žive tudi na tem
               področju, ampak mislim, da javna televizija, vsaj za enkrat, si tega ne more
               privoščiti, še manj pa slovenska družba. In v tem smislu je treba tudi razumeti to
               peticijo, ki ste jo prej omenjali v povezavi z gospodom Grando. Namreč tista najbolj
               profilirana kulturno-umetniška struja o programskem svetu je predlagala, zelo ostro
               predlagala ukinitev reklam. Če bi do tega prišlo, če se razprava okrog tega obudi,
               seveda to pomeni popolnoma neko novo situacijo, kjer bomo mi seveda izražali svoje
               mnenje, ampak strokovna in ostala javnost bo pa tudi morala povedati svoje, kaj je to
               tisto kar naša država zdrži in kaj ne.</p>
               <p>In če se vrnem, omenjene so tudi neke oddaje, ki naj bi bile, za katere dvomite, da
               so v javnem interesu. Gotovo se med oddajami dogajajo tudi zdrsi. Moram priznati, da
               razen enega, morda dveh, je bilo relativno malo, se pa seveda v živem programu vedno
               dogaja in moram reči, da <stage type="mag"/> <stage>(Nadaljevanje)</stage> so
               to tudi številni poslanci, mogoče pa tudi kakšen tukaj sedeč, nastopili v tej oddaji.
               Jaz mislim, da vsaj takrat, ko so te poslanci nastopili, je bila nekoliko bolj v
               javnem interesu kot bi bila sicer.</p>
               <p>Na tej točki bi zaključil. Če bo še kaj potreba...</p>
            </sp>
            <sp xml:id="SDT5-OZKŠŠIM-Redna-005-2009-04-15.sp25">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospod direktor, samo dva komentarja. V magnetogramu boste našli besedo
               krivda, tako da se ne bova sedaj prepričevala drug drugega.</p>
               <p>Imam pa težave z oddajami v javnem interesu, ki so grajene na principu proet kontra.
               Zaradi tega, ker ne vem, če je v javnem interesu, da s takim načinom razprave tudi v
               nastopajočih vzbuja željo po ugajanju in po preprečevanju in nekaj malega primerov bi
               vam lahko citirala, ko so stvari res zdrsnile, ne samo v tistem primeru, ki ga imava
               verjetno oba v mislih, pod mejo dopustnega in je šlo že za izrazito nedopustno
               širjenje tudi takega govora, kjer je bilo človeško dostojanstvo na preizkušnji. Pa ne
               bom sedaj citirala vseh priložnosti. Zame pa takrat, če so politiki v programu, ni
               oddaja zaradi tega nič bolj ali nič manj v javnem interesu, zaradi tega, ker natanko
               tudi vem kako poteka sistem glasovanja in zakaj nekateri zmagujejo.</p>
               <p>K besedi sta se javila dva. Še, sedaj bi jaz vendarle dala prej še besedo poslancu
               Ljubu Germiču, ker se lahko zgodi, da bo odprl kakšno vprašanje na katero bi tudi
               vidva odgovorila. Ali ste tudi vi, dr. Göncz... Ja, potem bi še tudi dr. Gönczu dala
               besedo. Izvoli, Ljubo Germič.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp26">

               <speaker>LJUBO GERMIČ:</speaker>

               <p>Hvala lepa za besedo. Lep pozdrav še enkrat vsem gostom, kolegice in kolegi! Ne bom
               dolg. Seveda me pa bega vsebina o kateri smo govorili na preteklih sejah in
               nadaljevanju. Torej v okviru te točke na preteklih dneh in glede na to kar je bilo
               danes tukaj rečeno. Jaz se res opravičujem, gre za to, da danes govorite, da sredstev
               iz delnic Eutelsata ni bilo. Torej sredstev iz tega naslova ni, če sem jaz danes prav
               zastopil. Poglejte, tukaj pod poglavje 2.6. v poročilo o delu nadzornega odbora piše,
               posebno poglavje, sredstva iz delnic Eutelsat. Posebno poglavje je na to temo. Nisem
               si jaz tega izmislil. Posebno poglavje in znotraj tega poglavja piše, v skladu z
               načrtom koriščenja razvojnih sredstev v obdobju 2007-2010 in merilih za koriščenje
               sredstev itn., je nadzorni svet v celotnem letu 2008, torej 2008 skrbno spremljal
               odobritev sredstev za koriščenje in koriščenje sredstev po posameznih projektih in
               potem je naštetih vrsta sej nadzornega sveta, ki se je obravnavala kakršnakoli
               vsebina, pod naslovom Poglavje sredstva iz delnic Eutelsata. Jaz se res opravičujem,
               ampak kako nam lahko razložite to, da ko imamo mi poročilo nadzornega sveta na mizi
               in imamo posebno poglavje napisano, da pač iz teh poročil potegnemo te zaključke in
               sprašujemo po relevantnih podatkih. In seveda tukaj je potem težko razumeti, da danes
               so napake v onem poročilu oziroma dopisu, ki ste ga nam posredoval torej v ukrepih,
               ki bodo v prihodnje, pri čemer danes ne vemo ali drži recimo vse to poglavje, ki je
               tukaj notri napisano. In seveda morate pač razumeti, vprašanja ki jih postavljamo s
               strani poslancev, da je težko tako razumeti, če je pač nadzorni svet v poročilu za
               delo v letu 2008 posebno poglavje temu namenil. Zelo težko je potem reči, da temu ni
               tako. Seveda vas pri tem opozarjam še recimo na 22. redno sejo nadzornega sveta, ki
               govori o tem, da je potrebno o odstopanjih glede porabe razvojnih sredstev tekoče
               obveščati vodstvo RTV-ja v okviru točke, tekoče obvestili generalnega direktorja. In
               potem na 27. redni seji, veste, zopet nadzorni svet soglaša s predlogom odbora za
               nadzor ekonomike poslovanja, da se za leto 2008 izvede revizija vseh projektov, ki so
               se financirali iz naslova koriščenja sredstev, obveznost RS in delnic Eutelsat <stage type="mag"/> <stage>(nadaljevanje)</stage> generalnega direktorja. In potem
               na 27. redni seji, veste, zopet nadzorni svet soglaša s predlogom odbora za nadzor
               ekonomike poslovanja, da se za leto 2008 izvede revizija vseh projektov, ki so se
               financirali iz naslova koriščenja sredstev obveznost RS in delnic Eutelsat. Jaz ne
               razumem, zakaj je recimo vodstvo RTV-ja ne odreagira takrat, ko nadzorni svet sprejme
               ta sklep, da teh sredstev iz tega naslova ni. Kajti v tem primeru bi tudi nam bilo
               bistveno lažje razumeti to kar nam poskušate povedati, da temu pač ni tako.</p>
               <p>Zato se mi zdi pomembno danes tudi v okviru tega sklepa, kateremu jaz izrekam podporo
               ravno iz tega vidika, da se razčistijo te stvari, da se razčistijo te stvari, da ne
               padejo v neke neutemeljeni očitki na vas, in da ne komentirate naše razprave v
               kontekstu zlonamernosti, če smo lahko iz takšnih dokumentov sami prišli do napačnih
               zaključkov. Ampak, če poročilo nadzornega sveta posebno poglavje nameni recimo
               sredstev iz delnic Eutelsata in potem vrsto projektov, ki so financirani pod tem
               poglavjem, seveda lahko zaključimo tako ali drugače. Zato se mi zdi sklep, ki je bil
               predlagal s strani kolegice Zalokarjeve, pomemben sklep, da ne bi prišlo do
               nerazumevanja med različnimi, ki razpravljamo o teh vsebinah.</p>
               <p>Ker sem pa že pri besedi. Jaz bi res prosil spoštovanega profesorja dr. Gando, ki je
               na predsednico odbora zapisal svoje mnenje in v nekem kontekstu citiral tudi mene.
               Jaz sem parkrat prebral magnetogram mojega nastopa in seveda bi ga poprosil, ne
               danes, jaz vam bom tudi magnetogram izročil, če bi lahko vsaj meni osebno komentiral,
               za mene težke besede, ki ste jih rekel na nekako, vsaj tako piše, jaz sem jih
               razumel, da pač v oklepaju, ki citirate moje ime, da bi pač to znal meni pojasniti.
               Jaz mislim da, ko sem bral ta tekst, sem citiral pravzaprav vsebine iz poročila
               nadzornega odbora, poročila o delu nadzornega sveta v letu 2008, in ko sem gledal,
               pravzaprav samo sprašujem in želim pojasnila v zvezi s tem kar tukaj notri je
               zapisano. Bil bi vam zelo hvaležen, če boste mi odgovoril na zapis, ki ste ga
               zapisali. Jaz tudi lahko razumem, da so pogledi lahko različni, ampak ni pa seveda
               korektno, če razpravljaš v smislu točke, ki je bila na dnevnem redu, sprašujem po
               določenih vprašanjih in je potem iz poročila o delu nadzornega sveta za leto 2008
               okarakterizirano, da na način, kot ste to sam naredil. Hvala lepa.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp27">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Sedaj dajem besedo dr. Lazslu Gönczu. Izvolite.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp28">

               <speaker>LASZLO GÖNCZ:</speaker>

               <p>Hvala lepa za besedo, gospa predsednica. Spoštovani prisotni! Torej dejstvo je, da se
               zadeve prepletajo, glede na to kar smo razpravljali zadnjič in kar je danes na
               dnevnem redu. Formalno smo sicer diferencirali točko dnevnega reda in sicer pod prvo
               in pod 1.a ali kakorkoli že se pač imenuje ta točka, ampak dejansko govorimo o RTV-ju
               v celoti. Če smo iskreni, potem lahko bi dali kar naslov problematika RTV in pa
               razprava o tem.</p>
               <p>Če presojamo zadevo, če bi presojali zadevo izključno z vidika ukrepov za izboljšanje
               in pa z vidika nastopanosti programov, bi to verjetno bil preozek teren in verjetno,
               jaz to sprejemam, da brez drugih pogledov in pa drugih zornih kotov takorekoč je zelo
               težko pristopiti k temu, ampak izrecno, če bi sam vsebinsko gledal na to vprašanje,
                  <stage type="mag"/><stage>(Nadaljevanje)</stage> potem bi moral povedati,
               da mene osebno predstavljene informacije v veliki meri prepričajo v marsikateri
               točki. In zdaj bom navedel finančno plat oziroma zmanjšanje zaposlenih in v zvezi s
               tem količina programov. Torej, skratka, s tega vidika me prepričajo, kljub temu, da
               se zavedam, da je verjetno kar veliko konfliktnih situacij znotraj RTV strukture in
               RTV vsebin, ki bi jih morali dejansko prevetriti, izboljšati, če se le da, in s
               skupnimi močmi popraviti.</p>
               <p>No, kakorkoli že, nisem danes slišal niti prebral, je tudi nek poseben segment sklopa
               narodnostnih programov. Narodnostni programi bi bili tudi potrebni tovrstne analize
               in tovrstnega pristopa. Upam, da bo na drugih forumih do tega tudi prišlo, tako z
               vidika financiranja kot tudi vsebinskih zadev je marsikatero vprašanje odprto; ampak
               tega zdaj ne bi odpiral.</p>
               <p>Zelo subjektivno bi poudaril še to, da je, čisto iskreno, presoja vsebine in presoja
               primernosti programov, tudi če imamo v ospredju javni interes, je zelo subjektivno
               vprašanje. In pri tem je nedvomno odločilen političen interes; tega se moramo
               zavedati, jaz se tega zavedam. Jaz nisem obremenjen niti z eno niti z drugo stranjo.
               Dejstvo je, da je danes elektronski medij tisto področje, ki je morda še bolj vplivno
               v javnosti od politike oziroma nedvomno je bolj vplivno od politike. Zato je zame
               razumljivo, da je pač pristop ene, druge, tretje ali pete strani pač takšen, kot je.
               Samo problem je v tem, da do nekih vsebinskih zaključkov lahko pridemo le na osnovi
               konkretnih argumentov. Verjetno bomo tu težko presodili, če je meni všeč prvi program
               Radia Slovenija, da bo tudi vam tisto všeč, tu ne bova prišla nikoli na zeleno vejo
               verjetno. In podobno bi lahko povedal za katerikoli program televizije. Lahko pa
               ocenjujemo zadevo s konkretnega vidika predvsem tako, da če za določena vlaganja, ki
               jih je Državni zbor ali pa država vlagala, ob nekih priporočilih, če je dejansko
               prišlo do tovrstne realizacije.</p>
               <p>Torej, s tega vidika je res morda treba - kot je gospod Vasle prej namignil -
               podpreti ta sklep in naj se s finančnega vidika ugotovi, na osnovi revizijskega
               poročila, ali so finančno te zadeve tako zdržale, kot so bile danes predstavljene.
               Ker če s finančnega vidika zdrži in če tisto poročilo, ki je pripravljeno s strani,
               no, denimo, da pristranske ustanove, ne zdrži, potem dajmo Računsko sodišče postaviti
               v položaj, da to opravi v najkrajšem možnem času. In ta čas je vsaj z mojega vidika
               sprejemanje kakršnihkoli vsebinskih stališč, predlogov, bom rekel, da nesmotrno. To
               poročilo potem mora dejansko dokazati, ali je temu tako in čemu je bilo tu karkoli
               oporekano, ali je pa drugače, kot trdi vodstvo RTV. Torej, jaz sem na tem stališču,
               podpiram sklep v tem smislu, do takrat pa ne bom podprl in niti ne bom glasoval o
               nikakršni vsebinski zadevi ali vsebinskem stališču, najsi to predlaga kdorkoli. Hvala
               lepa.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp29">

               <speaker>PREDSEDNICA MAG. MAJDA POTRATA:</speaker>

               <p>Hvala lepa dr. Göncz. No, saj, če bo ta predlagani sklep sprejet, potem bo tudi, če
               bo Računsko sodišče tako revizijo opravilo, naše delovno telo tisto, ki bo imelo
               možnost o tem poročilu tudi razpravljati, poleg tistega delovnega telesa, ki je po
               naravi stvari za to zadolženo, to je Komisija za nadzor javnih financ. <stage type="mag"/><stage>(nadaljevanje)</stage> Sedaj pa samo še, če dovolite,
               ali želi še kdorkoli od poslank in poslancev razpravljati? Te želje ne vidim, zato
               prosim izvolite, direktor Vasle.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp30">

               <speaker>VINKO VASLE:</speaker>

               <p>Jaz bi mogoče začel tam, kjer ste vi nekako zaključil. Mislim, da ne gre pozabiti, da
               je generalni direktor na prejšnji seji sam bi pripravljen poklicati to hišo, Računsko
               sodišče. Torej, kar mene zadeva podpiram ta predlagani sklep.</p>
               <p>Ne zdi se mi pa korektno na tak način kot je bilo tukaj opravljeno z revizijskimi
               hišami, ki v Sloveniji so. Bilo je rečeno, ne bom citiral, ker mislim, da tiste
               kolegice ni notri, ne, je ni, gospe poslanke, ki je rekla, da ta revizija nima prav
               nobene vrednosti. Če revizije v Sloveniji nimajo nobene vrednosti več, potem mislim,
               da ste že na poti nekega novega sklepa, ki bi ga lahko sprejeli, da naj se v
               Sloveniji revizijske hiše ukinejo, vsaj za javne zavode. Ker, če je to tako, potem to
               pač pomeni metanje denarja skozi okno, je brez učinka. To mislim zelo resno. Jaz pač
               se z revizijo ne ukvarjam, itd., revizijske hiše so vedno na javnih razpisih izbrane,
               itd.</p>
               <p>Druga diskvalifikacija, ki je bila ali pa ni bila diskvalifikacija, ali pa mnenje, ki
               je bilo rečeno je bilo okoli raziskave o radijskih in televizijskih programih. Jaz
               moram povedati, da sem se strokovno v svoji preteklosti ogromno ukvarjal vsaj 15 let
               tudi s posameznimi metodološkimi vprašanji. Ta raziskava, ki je bila opravljena je
               bila metodološko moram povedati zelo obsežna. Opravljena je bila na treh ravneh -
               terenska anketa, telefonska anketa in pa nenehne diskusije po posameznih regijah na
               posebnem vzorcu gledalcev, ki je moralo ustrezati neki metodološki strukturi. Tako da
               z mojega vidika tukaj ni nobenega problema, zlasti zakaj ne. Ker je pred letom in pol
               Nina medija, če govorimo sedaj mogoče malo politično o različnih raziskovalnih
               institucijah pa recimo levo, desno dala svojo raziskavo o radijskih programih zelo,
               zelo podobne rezultate kot jih je dala ta raziskava zadnja. Mi smo to tudi na radiju
               primerjali, jaz sem to primerjal in, ne vem, razen, če bi še kakšno tretjo opravili.
               Gospa Rihtarjeva je rekla, da smo pač nastopili tako, vse je superiorno, nič ni
               narobe, itd. Ne, ni res, mogoče je tako izgledalo. A Oražmova, se opravičujem, bom na
               vaše prišel. Moram tako reči. ../Medsebojno pogovarjanje./.. Se opravičujem, malo
               heca mora tudi biti. Ni res, da je vse superiorno. RTV hiša je hiša različnih
               nezadovoljstev in konfliktov, ampak bom rekel že po definiciji. Pa vzemimo Klinični
               center, vzemimo druge javne zavode, vzemimo nasploh javno sfero, itd., to je že po
               definiciji. Znotraj teh konfliktov in nezadovoljstev to se odraža tudi na
               pričakovanjih, na hotenjih, na željah, kako bi dodeljevali posameznim uredništvom ali
               programom določena finančna sredstva, kdo si zasluži več, kdo si zasluži manj, itd.
               in znotraj tega je pač treba na neki način manevrirati in narediti neki plan, ki ga
               sprejema Nadzorni svet pa Programski svet in s tem planom nihče ni zadovoljenje,
               zlasti ne direktorji. Ker, če bi direktorji imeli dovolj denarja ne bi bilo
               konfliktov, ne bi bilo nezadovoljstva, itd. Nezadovoljstvo okoli plačnega sistema. Vi
               ste se sklicevali na, ne vem, mogoče kakšen dopis sindikata novinarjev RTV-ja. Jaz
               moram povedati, da tisti, ki je v osnovi izvirni greh naredil tega nezadovoljstva je
               prav sindikat novinarjev. Ko se je začelo govoriti o tem, da bo prejšnji minister za
               Javno upravo začel z nadaljevanji pogovorov s Sindikati javnega sektorja okoli novega
               plačnega sistema so prav ti sindikati zlasti novinarski, definitivno, po hiši
               govorili, da se naj v to gre, ker bodo plače od 30% do 50% višje in ker plače niso
               bile od 30% do 50% višje, ampak v povprečju od 15 do 20%, odvisno, o kateri strukturi
               govorimo, ker recimo umetniški poklici pa tehnični so bili res podcenjeni je prišlo
               do vsesplošnega nezadovoljstva. Še naprej okoli plačnega sistema, ker se toliko o
               njem govori. <stage type="mag"/><stage>(nadaljevanje)</stage> Ko smo mi
               naredili pač prvo fazo novega razporejanja pa priprave aneksov itd., se je takrat na
               notranjo komisijo, mi smo imeli posebno notranjo komisijo, 700 posameznikov
               pritožilo. Spet bom rekel, od tega karkoli si mislite o tem, od tega spet večina
               novinarjev. Zakaj? Jaz ne vem zakaj, vem pa, da je eden od sindikalističnih
               zastopnikov odvetnikov hodil od Maribora, Ljubljane do Kopra in je novinarjem
               govoril, vsi se pritožite, vsi tožite, nekdo bo že dobil, iz principa se pritožujte.
               Vse to smo mi skozi dal. Jaz sem bil pri privedbi v ta novi plačni sistem od prvega
               dne do zadnje zraven, tudi na pritožbenih postopkih in vem, kaj se je dogajalo.
               Sistem ni idealen, definitivno ni idealen je pa v to hišo, jaz mislim, če bi bili
               pošteni prinesel relativno lepe plače, o tem je že nekaj govoril generalni direktor.
               Jaz vem, mi imamo še kar sedaj primere, ko bi še kar nekateri šli v višje plačilne
               razrede, itd., jaz vem, da če bi vsi bili v plačnem razredu, taka je ta hiša, po
               definiciji tudi drugod, ko gre za denar, če bi bili vsi v plačnem sistemu generalnega
               direktorja bi se našel nekdo, ki bi rekel, da si zasluži več. Ni problem v tem, da
               nekdo več dobi, ni problem, če si to z delom tudi zasluži. Na eno vprašanje ni bilo
               odgovorjeno, mislim da ste gospa Oražem, vi to vprašali, da nekatere pogodbe niso
               evidentirane v sistemu. Sistem Poh je računalniški sistem za evidentiranje pogodb z
               zunanjimi izvajalci. Ta sistem je Radio uvedel v lanskem letu. Bile so velike težave
               ne, zaradi Radia, ampak sistem, ki se uvaja, ki ga je potrebno testirati, ima
               pomanjkljivosti, itd. Izven tega sistema so danes na letni ravni mogoče štiri, pet,
               šest, deset, da me ne boste za jezik držali, pogodb s tujimi izvajalci, ki se delajo
               dvojezično. Včasih jih je potrebno delati tudi v treh jezikih. Naši informatiki tukaj
               še niso rešili čisto tehničnega problema, kako več jezikovne pogodbe spraviti v
               sistem, so pa te pogodbe absolutno pod nadzorom. Ko smo govorili o Revizijski hiši
               vam moram povedati, za vsak evro so hoteli vedeli, ko je šlo ravno za takšne pogodbe
               in za uporabo razvojnega denarja, pa da se razumemo, iz prodaje dela obveznic.
               Spraševali so, v Glasbeni produkciji tam so za tuje nastopajoče zelo visoki
               honorarji, relativno za nas. Potrebno jim je bilo pokazati posnetke, kako je ta
               violinistka, kako mi vemo kot revizorji, da opravlja svoje delo, ker je na tem in tem
               koncertu svoje odigrala in so lahko dobili DVD, ker je vse posneto. Se pravi, jaz
               mislim, da tukaj ni kakšnih večjih problemov.</p>
               <p>Sedaj, samo trenutek, da malo pogledam. Jaz vas, gospa Potrata, nisem najbolje
               razumel, okoli narodno-zabavne glasbe. Moram povedati, da prvi radijski program pred
               10-imi leti v jutranjem času mislim, da med 5 in 6 uro, 7 uro, zelo znižal ali pa
               zmanjšal količino narodno-zabavne glasbe. Tako se je zgodilo v letu dni, da je
               nastala komercialna radijska postaja, ki še danes enormno denarja, zaradi tega služi,
               tako mimogrede. Jaz mislim, da je ni preveč, mislim, da je zaradi glasbenih
               urednikov, ki posebno skrb tudi temu posvečajo, <stage type="mag"/><stage>(Nadaljevanje)</stage> da vendarle skušajo pri novi produkciji te glasbe
               dosegati neke boljše, da rečem, standarde, je pa seveda stvar okusa, ali kdo to
               posluša ali ne; nekdo ne bo poslušal Wagnerja, drug ne bo maral Chopina, nekdo pa ne
               bo maral, ne vem, Slakov, ampak to je res potem stvar okusa. Mislim pa, da je naloga
               javnega radija, da tudi znotraj tega zadovolji te specifične... /Oglašanje v ozadju./
               Ja, saj, no, saj mislim, da ni kaj.</p>
               <p>Potem se je govorilo tudi o polemiki glede širjenja sovražnega govora in tako naprej
               oziroma o polemičnih oddajah. Mi imamo na radiju vrsto problemov ravno s tem. Dva
               primera sta se zgodila v redosledu leta dni. Pri enem primeru, ko sem posegel, zaradi
               tega so bili vsi mediji polni, ker je bil - moram malo spolitizirati, dajte mi
               dovoliti -, ker je bil pač nekdo iz takrat vladajoče strukture tisti, ki je bil skozi
               neko tako kontaktno oddajo opljuvan. Vsi mediji so bili polni in sem tudi križev pot
               poti, kot bi rekli, na samem radiju, pa novinar, ki je tudi nekaj spraševal, in tako,
               nič hudega. Se je pa pred dobrima dvema mesecema to zgodilo z neko ministrico, ki je
               danes na oblasti, v novi koaliciji. In sem spet posegel z enakimi merili, z enakimi
               kriteriji. Jaz nisem pričakoval, da me bodo hvalili, pričakoval sem, da me bodo tudi
               malo blatili po različnih medijih, ampak tokrat me niso; očitno je bila oseba prava.
               Veste, stvari se tudi na taki banalni ravni, moram reči, pač dogajajo. /Oglašanje v
               ozadju./ Ja, saj lahko povem - zaščitil sem ministrico Kresalovo. Pa moram reči, da
               mi po določenih stvareh ni preveč blizu, po določenih vrednotah, ampak sem jo, ker je
               treba imeti enake kriterije, enake vatle za vse, da smo si na jasnem.</p>
               <p>Ja, mislim, da je to vse. Sem še kaj bistvenega pozabil? Nisem. Hvala lepa.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp31">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam. Jaz imam pravzaprav en sam odziv na to. Tam, kjer imam jaz težave v
               kontaktnih oddajah, je, kako lahko voditelji oddaje posežejo takrat, kadar tisti, ki
               kličejo v oddajo, izrekajo mnenja, ki so izrazito nesprejemljiva. Zdaj vam bom enega
               citirala, ker me je pretresel. Gre za vprašanja, ki jih zastavljate kot anketo, in je
               bila anketa, ali naj imajo menedžerji varovanje ali ne. In eden od teh odgovorov je
               bil kar tak: "Jih je treba en par pospravit." Veste, če jaz to v knjižno slovenščino
               prevedem, dobim izjavo, ki me zaskrbi. In, veste, tu je zdaj moje vprašanje, kako so
               pripravljeni tisti, ki vodijo take kontaktne oddaje, na to, da reagirajo s
               komentarjem ali kakorkoli. Ampak ne bi želela odpeljati stvari drugam. Gospod dr.
               Granda je hotel še besedo. Izvolite.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp32">

               <speaker>DR. STANE GRANDA:</speaker>

               <p>Hvala lepa. Najprej bi se dr. Gönczu iskreno zahvalil za njegovo diskusijo že na
               prejšnji seji, ker je pač vanjo vnesel določeno kulturo, ki sem jo tu pogrešal.
               Namreč, če nekdo nekoga obtožuje ali sumi vanj, mora seveda dokaze priskrbeti.
               Najprej se nekomu nekaj podtakne, potem naj pa tisti dokazuje, da ni res; na to
               logiko pač ne morem pristati. In to je bil tudi problem prejšnje seje.</p>
               <p>Glede gospe Zalokar. Rekla je, da ni bilo samorefleksije. Namreč, verjetno je bila
               mišljena samokritika. Jaz sem posebej izpostavil, da sem zelo nezadovoljen, pa tudi
               mnogi člani, glede problema manjšin, glede kulturnega centralizma, glede zastopanosti
               regionalnih vsebin. In tu bi rad opozoril samo na en konkreten primer, da ne boste
               mislili, da govorim na pamet. S strani najinih kolegov s poslanko mag. Rihterjevo -
               iz novomeškega muzeja sem stalno ozmerjan, in to ne ravno nežno, ker pač osrednja
               televizija ne poroča o dolenjskem muzeju praktično nič, čeprav vemo, da je v
               arheološkem oziru eden izmed boljših.</p>
               <p>Potem glede Strasti, akademik Kos jih je ocenil in je ocena približno taka, kot jo
               imamo tu vsi, ampak zanimivo je, da sem včeraj pregledoval, so prišle pritožbe, ker
               smo umaknili Strasti. Jaz nisem videl niti ene oddaje, vam po pravici povem. Ampak
               tako pač je, okusi so zelo različni in tu je zelo težko.</p>
               <p>SAZAS. Jaz bi samo omenil, da je Društvo slovenskih skladateljev zahtevalo z mano
               sestanek, sem šel tja, čeprav to ni moja kompetenca, ampak vedo, da je glasba moja
               šibka točka. Zahtevali so tako odškodnino, ki je višja, kot jo dobi radio za
               celoletno delo. In sem rekel, da pač tako ne gre, ni treba na mene vplivati na tak
               način.</p>
               <p>Potem bi rad omenil samo to. Jaz sedanjemu vodstvu štejem zelo dobro, da ni pralo za
               nazaj umazanega perila, to se mi zdi zelo kulturno. Bom pa samo <stage type="mag"/><stage>(Nadaljevanje)</stage> povedal, da ko sem postal predsednik
               Programskega sveta, sem bil opozorjen, da je propadlo za 400 milijonov tolarjev
               umetniških igranih filmov, ki jim je potekla licenca, niso bili pa niti prevedeni; pa
               se ni nihče razburjal, to je blazna vsota.</p>
               <p>Potem glede stroškov, lansko leto in letos. Kolikor vem, lansko leto je bilo veliko
               vloženo v film o Nagodetovi, ki se knjiži pa, Jože, šele letos, kajne? O predvajanju
               se knjiži film, tako da tu je statistiko treba brati v nekem kontekstu. In tudi glede
               pisma, ki je bilo že citirano, kolega oziroma prijatelja Jožeta Snoja in ki sem ga
               sopodpisal, se je treba zavedati konteksta tega pisma, gospa predsednica. To pismo je
               bilo napisano v trenutku, ko je prišla iz Francije vest, da je Sarkozy prepovedal
               reklame na osrednji televiziji. In samo v tem kontekstu se to razume in prosim, ne
               tega zlorabljati, kar sem že zadnjič opozoril tudi gospoda poslanca Jurija.</p>
               <p>Glede Piramide. Jaz nisem Piramide gledal, ker nimam časa, tako kot vi ne. Ampak
               moram povedati pa to, da tudi negativna podoba družbe je objektivna. Če se nekaj
               negativnega pokaže, saj ne bi radi vzgajali, ampak veliko jih je protestiralo osebno,
               kako je to narobe, da je prišlo do tistega špetira. Kako je pa težko ljudem ustreči,
               vam bom povedal pa samo primer, ki ga doživljam velikokrat zjutraj, ko grem mimo
               Pošte na kavo, ko me dame ustavljajo, zakaj niso Odmevi ob pol devetih, ker gospe
               dame so zelo zaspane ob pol enajstih in one bi gledale Odmeve ob pol devetih, potem
               jih pa njihovi prijatelji zmerjajo, ker niso informirane. Pač, tako je na tem svetu.
               In dajmo biti malo strpni pa vedeti, da vsem ne bomo nikoli ustregli.</p>
               <p>Res bi pa prosil to, kar me je zadnjič silno prizadelo - ne vnaprej kriminalizirati
               ljudi, če ni dokazov. To je pa vprašljivo in tu me je pa strah za Slovenijo v tem
               oziru. Hvala lepa.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp33">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam. Zdaj je želel... Ali je to replika? Ja, prosim, izvolite, mag.
               Andreja Rihter.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp34">

               <speaker>MAG. ANDREJA RIHTER:</speaker>

               <p>Ja, ne morem pomagati, danes hočem biti konstruktivna. Nisem dala vprašanj, ampak,
               spoštovani, dragi moj Stane Granda, jaz sem iz Celja. In zdaj razumem, zakaj naš
               otroški muzej pa naša revolucija nikoli ne pride na program. Tako da zdaj, če me vaš
               kolega ni obravnaval, ker vidim, da sem bila izpuščena, tako da samo pripomba. Vidim,
               da tako podrobni vaši odgovori pomenijo neko obrambo. Namen tu je, kar sem povedala v
               prvem delu, naš namen, da zagotovimo financiranje, vaš pa, da profesionalno izvajate
               svoje naloge, ki vam pritičejo po zakonodaji. Nekaj je treba narediti s tem
               poslanstvom, da bo sprememba v današnji družbi, ko otroci, mladina gleda drugače
               televizijo, v drugih časih, se to ne nazadnje zastavi skozi program, ponovno jih
               pritegniti na televizijo, zaradi vrednot in poslanstva Radiotelevizije. In zato
               moramo verjetno vsi skupaj nekaj narediti. Ne, da smo zdaj takole, vi tam, mi tukaj.
               Ni to naš namen, daleč od tega, in to si želimo povedati. Tako da če bi nam tu
               prisluhnili, mislim, da bi lahko bili veliko bolj konstruktivni, pa zdajle šli domov,
               jaz se moram še daleč pripeljati, pa videti, kaj bodo poročal vaš medij. Danes smo
               imeli krasno sejo Odbora za zdravstvo, kjer smo govorili o Slovenija-Transplantu.
               Edina akcija še vedno, kjer smo v Sloveniji združeni v največji akciji; bog ve, če bo
               kje danes obeležena. Se opravičujem, da sem naredila reklamo.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp35">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Zdaj še gospod generalni direktor, ste hoteli besedo.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp36">

               <speaker>ANTON GUZEJ:</speaker>

               <p>Bom povsem kratek. Ne bom se nič branil, ampak bi gospodu Germiču še enkrat skušal
               pojasniti okrog prodaje vrednostnih papirjev. O tej zadevi sem že dvakrat govoril,
               ampak kljub vsemu bi še enkrat. Torej, v planu za lansko leto je bilo predvideno, da
               se odprodajo delnice Eutelsata v višini 8 milijonov evrov. Zaradi situacije na
               finančnih trgih, vemo, da so med letom začele vrednosti padati, se je potem vodstvo
               odločilo, da predlaga nadzornemu svetu, da teh delnic ne odprodamo in jih tudi nismo
               odprodali. Torej, v obdobju, ker tudi prej jih nismo prodali, v obdobju zadnjih treh,
               štirih let nismo prav nobene delnice prodali. Drugo je vprašanje obveznic in
               vprašanje dividend. Torej, te tri vrste prihodkov je treba ločiti. Jaz sem o vseh teh
               naslovih govoril, ampak o delnicah kategorično izjavljam, da nismo <stage type="mag"/> <stage>(Nadaljevanje)</stage> prav nobene prodali.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp37">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Zaključujem razpravo o 1.a točki dnevnega reda.</p>
               <p>In dajem v razpravo in na glasovanje dva predlagana sklepa. Eden je ugotovitvene
               narave in vam ga bom prebrala, ki po mojem ne bi smel biti problematičen: Odbor za
               kulturo, šolstvo, šport in mladino se je seznanil z ukrepi javnega zavoda RTV
               Slovenija za izboljšanje pogojev in zastopanosti programskih vsebin v javnem interesu
               k zvišanju RTV prispevka. To je prvi.</p>
               <p>Drugega ste dobili na mizo, s tistim popravkom, da namesto tam kjer piše Državni zbor
               Republike Slovenije, vidite zapisano, Odbor za kulturo, šolstvo, šport in mladino
               ugotavljam, da Računsko sodišče Republike Slovenije že od leta 2004 ni opravilo
               revizije računovodskih izkazov in pravilnosti poslovanja javnega zavoda RTV
               Slovenija, zato Računskemu sodišču Republike Slovenije na podlagi 25. člena Zakona o
               Računskem sodišču predlaga, da o poslovanju javnega zavoda RTV Slovenija opravi
               revizijo poslovanja v letih 2005 do 2008, s poudarkom na razvojnih projektih
               produkcijskih in koprodukcijskih delih in delom zunanjih izvajalcev. Želi v zvezi s
               tema dvema predlaganima sklepoma, o katerih bomo ločeno glasovali, kdo razpravljati?
               Potem prehajam na glasovanje. In dajem na glasovanje prvi sklep. Ga moram še enkrat
               ponoviti? Hvala lepa.</p>
               <p>Kdo je za? <stage>(11 članov.)</stage> Enajst je tudi navzočih. Torej je sklep z 11 glasovi za,
               sprejet.</p>
               <p>Dajem na glasovanje drugi sklep, ker ga imate zapisanega in je dolg, predlagam, da
               tudi tega ne berem še enkrat.</p>
               <p>Kdo je za? <stage>(11 članov.)</stage></p>
               <p>Pomeni, da znova z enajstimi glasovi sklep soglasno podpiramo.</p>
               <p>S tem smo končali 1.a točko dnevnega reda. Vsem sodelujočim se za razpravo in za vse,
               kar je bilo vloženega v pripravo te točke, zahvaljujem.</p>
               <p>In s tem kot rečeno, to točko končujem.</p>
               <p>Prehajamo na <title>3. TOČKO DNEVNEGA REDA - RAZNO,</title> ampak ima pa dopis
               Ustanovitev pododbora ali delovne skupine za mladino. To točko dnevnega reda sem
               uvrstila na željo nekaterih članov odbora, ki si že dlje časa prizadevajo, da bi
               znotraj Odbora za kulturo, šolstvo, šport in mladino, ki ima to tudi v imenu, imeli
               neko podskupino, ki bi se ukvarjala samo z vprašanji posebej vezanimi na mlade.</p>
               <p>Ker poznam to željo že dlje časa, vam moram povedati, da sem pri naši raziskovalni
               sekciji tudi predlagala, da pripravim raziskovalno nalogo. To nalogo so tudi
               pripravili in si jo lahko ogledate, nosilci mladinske politike, ker me je zanimalo,
               kako imajo ta vprašanja urejena v drugih državah, zlasti članicah Evropske unije.
               Tisto kar je bilo s strani nekaterih poudarjeno, je tudi to, da je vendarle treba
               posebej opozoriti na to, da lahko tako skupino ustanovijo samo članice in člani ali
               oblikujejo samo članice in člani odbora, da to ne more biti kot samostojna skupina,
               ki bi lahko odločala, ampak je lahko samo neke vrste posvetovalno ali delovno telo,
               da pa se morajo vsa tista vprašanja o katerih se ta skupina odloča, potem znova
               obravnavati na Odboru za kulturo, šolstvo, šport in mladino, tako da gre pravzaprav
               za neke vrste dvojno obravnavo na odboru. Jaz imam izkušnjo z delovno skupino za
               jezikovno politiko in jezikovno načrtovanje v nekih prejšnjih mandatih, vsaj v tistem
               mandatu 2000/2004<stage type="mag"/> <stage>(nadaljevanje)</stage> in imam tudi
               izkušnjo, da so poskušale biti take delovne skupine oblikovane tudi znotraj
               nekdanjega odbora za notranjo politiko. Samo takrat se odbor za to varianto ni
               odločil. Imel je pa Odbor za gospodarstvo nekoč že tako delovno skupino. To je bila
               delovna skupina za turizem. Hočem povedati, da poznamo tako in drugačno prakso,
               tisto, kar je treba povedati, da delo v taki skupini nobenega člana ne odvezuje od
               siceršnjega dela v odboru, to ne pomeni, če se kdo vključi v tako skupino, da mu
               potem v odboru ni treba delati in tudi ne more biti tisti, ki bo, če se bo odbor za
               to odbor odločil imenovan za vodjo take skupine, imel status podpredsednika kot ga
               imajo te trije podpredsedniki, ki jih imamo zdaj v našem odboru imenovane.</p>
               <p>To je moj uvod. Zdaj pa prosim Dejana Levaniča, da bi natančneje pojasnil to
               zahtevo.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp38">

               <speaker>DEJAN LEVANIČ:</speaker>

               <p>Hvala lepa za besedo. Predsednica jaz bom zelo kratek, ker kar nekaj časa že tukaj
               sedimo. Jaz bi mogoče čisto na začetku govoril predvsem o pomenu ustanovitve
               pododbora za mladino, da ne bo izzvenelo, kot da si kdo ne želi dodatne obremenitve
               ali želi to skupino v smislu novih funkcij znotraj Državnega zbora. Po mojem mnenju
               je zelo pomembno, da damo jasen signal mladim v Sloveniji, da si želimo njihovega
               soodločanja, torej politične participacije, da se velikokrat v Državnem zboru tudi
               odločamo o zadevah, ki se tičejo mladih. Govorimo o celotnem družbenem življenju in
               da bi zelo radi slišali tudi njihovo mnenje. Najbolj idealna možnost po mojem
               skromnem mnenju je, če bi imeli posebno komisijo ali poseben odbor, ki bi uravnaval
               mladinska vprašanja, vendar glede na situacijo, v kateri smo se znašli je to zelo
               težko izvedljivo, saj vemo, da to prinaša nove stroške, novo, potem posebno delovanje
               tega odbora in nekaj komplikacij. Lažje je to storiti, če želimo priti do konkretnih
               pogovorov z mladimi, predvsem tistimi, ki velikokrat v praksi izvajajo, na to, kar
               sprejemamo v Državnem zboru, da jih povabimo na pododbor. Pododbor ne zahteva velike
               organizacijske spremembe znotraj Državnega zbora, omogoča pa, da lahko razpravo
               razširimo tudi med mlade, med študente, med tiste, ki so včlanjeni v Mladinski svet
               Slovenije, med različna društva in tako naprej. In bodo lahko mladi skupaj s
               političnimi strankami razpravljali o nekaterih ukrepih, ki so v tem času še kako
               potrebni, glede na izzive, s katerimi se mladi soočajo v današnjem društvu. Jaz bi
               pač prosil, da podprete takšno zadevo. Mislim, da bi bila zelo pozitivna in da je to
               jasen signal tudi, da se ukvarjamo s problematiko mladih v nekem širšem kontekstu.
               Hvala lepa.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp39">

               <speaker>PREDSEDNICA MAG. MAJDA POTRATA:</speaker>

               <p>Hvala poslancu Dejanu Levaniču. Tudi za to, da je bil tako koncizen, da ste idejo še
               z njegovih ust slišali. Glede na to, da se je tukaj zdaj na odboru pojavil
               podpredsednik, oprostite, da je prišel na sejo podpredsednik Aleksander Zorn in še
               član Poslanske skupine SDS in član našega odbora poslanec Menih. Sprašujem, ali ne
               obstruirata več?</p>
            </sp>
            <sp xml:id="SDT5-OZKŠŠIM-Redna-005-2009-04-15.sp40">

               <speaker>ALEKSANDER ZORN:</speaker>

               <p>Ne, spoštovana predsednica, to je povsem drugačna točka in zadnjič ste mi rekli na
               hodniku, da točke razno pa res ni treba obstruirati, ker podpiramo ustanovitev
               pododbora za mladino, se mi je zdelo ustrezno, da sva tista dva, ki sva še ostala
               tukaj simbolno prišla to podpreti.</p>
            </sp>
            <sp xml:id="SDT5-OZKŠŠIM-Redna-005-2009-04-15.sp41">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. To sem vprašala zaradi tega, ker nameravam odboru dati na glasovanje
               predlog sklepa. To pa je Odbor za kulturo, šolstvo, šport in mladino se je seznanil s
               pobudo za ustanovitev delovne skupine ali pododbora za mladino, zainteresirane
               članice in člane Odbora za kulturo, šolstvo, šport in mladino zainteresirani članice
               in člani odbora za kulturo, šolstvo, šport in mladino, naj svojo pripravljenost za
               sodelovanje <stage type="mag"/><stage>(nadaljevanje)</stage> v delovni skupini
               ali pododboru za mladino sporočijo predsednici odbora, najkasneje do 30. aprila 2009.
               Še kakšna dodatna obrazložitev ali kaj? Ali lahko o tem glasujemo?</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je z 11-imi glasovi za tak sklep sprejet.</p>
               <p>Ne pozabite do 30. aprila je rok, da izrazite svoj interes. Zaželeno in smiselno pa
               bi bilo, da bi vsaj po en član iz vsake poslanske skupine bil v takem pododboru, da
               bi lahko posredoval vprašanja, s katerimi se bo tak pododbor ukvarjal tudi v svojo
               poslansko skupino. Hvala lepa.</p>
               <p>S tem je zaključena 3. točka dnevnega reda. S tem je zaključeno 5. nadaljevanje 5.
               seje Odbora za kulturo, šolstvo, šport in mladino. S tem je izčrpan dnevni red 5.
               redne seje Odbora za kulturo, šolstvo, šport in mladino. Hvala lepa vsem in lep
               pozdrav.</p>
               <p><stage>(Seja je bila zaključena 15. aprila 2009 ob 18.12.)</stage></p>
            </sp>
         </div>
      </body>
   </text>
</TEI>
