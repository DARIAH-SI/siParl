<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZFIMP-Redna-028-2011-06-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">235A6D1136CC9E18C125789400282051</idno>
               <idno type="custom" subtype="day">025152147E82143FC12578A4002DAE41</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=025152147E82143FC12578A4002DAE41</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZFIMP-Redna-028-2011-06-02.OZFIMP" n="028">
               <name>Redna</name>
               <date when="2011-06-02"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZFIMP-Redna-028-2011-06-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZFIMP-Redna-028-2011-06-02.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="session">28. seja</stage>
            <stage type="date">(2. junij 2011)</stage>
            <stage type="chairman">Sejo je vodil Bogdan Čepič, predsednik Odbora za finance in monetarno
            politiko.</stage>
            <stage type="time">Seja se je pričela ob 9.03. </stage>
            


            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Spoštovane in spoštovani. Pričenjam 28. sejo odbora.</p>
               <p>Obveščam vas, da se mi nihče ni opravičil, da se seje ne more udeležiti. Na seji pa
               kot nadomestni član oziroma članica sodeluje namesto poslanca dr. Luka Jurija je
               poslanka Silva Črnugelj.</p>
               <p>S sklicem seje ste prejeli naslednji dnevni red seje odbora: Predlog zakona o davku
               na bilančno vsoto bank - druga obravnava, Odgovornost za bančna posojila namenjena
               spornim menedžerskim prevzemom - nadaljevanje obravnave, letno poročilo Agencije za
               javni nadzor nad revidiranjem za leto 2010, Poročilo o delo Slovenskega inštituta za
               revizijo za leto 2010. Odbor je matično delovno telo za obravnavo vseh navedenih
               točk. Kot ste bili obveščeni z dopisom dne, 27. 5. 2011, sem po sklicu seje odbora
               predlagal razširitev dnevnega reda z obravnavo naslednje točke dnevnega reda Zahteva
               Upravnega sodišča za oceno ustavnosti 154. člena Zakona o dohodnini.</p>
               <p>Prehajamo na odločanje o predlogu za razširitev. Želi Vlada podati mnenje k temu
               predlogu? Ne. Želijo svoja stališča o predlogu za razširitev predstavniki in
               predstavnice poslanskih skupin? Tudi te želje ne vidim, zato prehajamo na odločanje o
               predlogu za razširitev dnevnega reda. Glasujemo.</p>
               <p>Kdo je za? <stage>(4 člani.)</stage> Je kdo proti? <stage>(1 član.)</stage></p>
               <p>Predlog je sprejet.</p>
               <p>Ugotavljam, da je predlog za razširitev sprejet in da je določen dnevni red, kot ste
               ga prejeli s sklicem seje skupaj s 5. točko dnevnega reda, in to točko bomo tudi
               obravnavali kot 5. točko.</p>
               <p>Še prej bi vas obvestil, da imamo prostor rezerviran do 12. ure. Po 12. uri imamo
               potem sobo 212, če bo potrebno nadaljevati sejo, zato bi vas prosil, da se temu
               primerno tudi v razpravah osredotočimo.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O DVAKU NA BILANČNO VSOTO
                  BANK - DRUGA OBRAVNAVA.</title> Predlagatelj zakona je Vlada. Kot prejeto dodatno
               gradivo predloga zakona je mnenje Zakonodajno-pravne službe, mnenje Komisije
               Državnega sveta za gospodarstvo, obrt, turizem in finance, ki predlog zakona ne
               podpira, predlog za amandmaje, ki jih je posredovalo Združenje bank Slovenije,
               predlogi za amandmaje odbora, ki jih je na podlagi mnenja Zakonodajno-pravne službe
               pripravilo Ministrstvo za finance in ste jih prejeli kot delovno gradivo. V
               poslovniškem roku za vložitev amandmajev kvalificiranih predlagateljev niso vložili
               amandmajev. K tej točki so vabljeni predstavnice in predstavniki Ministrstva za
               finance, Banke Slovenije, Združenje bank Slovenije, državni svetnik mag. Stojan
               Binder in predstavnica Zakonodajno-pravne službe. Lep pozdrav vsem.</p>
               <p>Pričenjam drugo obravnavo predloga zakona. Želi predstavnik Vlade podati dopolnilno
               obrazložitev k členom predloženega zakona? Gospod minister.</p>
            </sp>
            <sp who="SDT5:KrižaničFranc">

               <speaker>DR. FRANC KRIŽANIČ:</speaker>

               <p>Spoštovani predsednik, člani odbora. Predlog zakona o davku na bilančno vsoto bank
               uveljavlja ukrep, to je davek na bilančno vsoto bank, za sanacijo posledic finančne
               in gospodarske krize. Cilj predloga zakona je določena kompenzacija države za nudenje
               sistemske podpore bančnemu sistemu v času krize in stimulacija bank za zagotavljanje
               večje in ustreznejše ponudbe kreditov nefinančnemu sektorju. Zato cilj predloga
               zakona ni fiskalen. Zavezanci so banke v Sloveniji in tuje banke iz Evropske unije in
               tretjih držav, slednje le za svoje  podružnice poslovne enote, ki jih imajo v Sloveniji. Poudarjamo, da
               hranilnice niso zavezanci. Slovenska izvozna družba, ta banka pa je zavezanec, vendar
               po določbi, da davka ne plačujejo zavezanci pri katerih stanje kreditov danih
               nefinančnim družbam in samostojnim podjetnikom znaša manj kot 20%, tega ne bo
               plačala. Gre za davek v določenem odstotku celotne aktive. Stopnja davka se uporabi
               na davčno osnovo. Davek se lahko zmanjšuje zaradi olajšave oziroma ugodnosti, krediti
               nefinančnemu sektorju v obliki zmanjšanja davka, kar pomeni, da si lahko zavezanec
               zmanjša obveznost za davek do nič. Določeni sta tudi možnosti oprostitve plačevanja
               davka. Oprostitev lahko uveljavljajo zavezanci, pri katerih je stanje kreditov danih
               nefinančnim družbam in samostojnim podjetnikom v koledarskem letu, za katerega se
               plačuje davke višji od stanja teh kreditov v preteklem koledarskem letu, najmanj za
               5% bilančne vsote preteklega koledarskega leta. Bilančna vsota se pri vseh izračuna
               kot povprečje vrednosti na vsak zadnji dan meseca v koledarskem letu. Zavezanci pa se
               kvalificirajo za oprostitev tudi, če njihovo stanje kreditov danih nefinančnim
               družbam in samostojnim podjetnikom na zadnji dan meseca uveljavitve tega zakona v
               bilančni vsoti znašajo manj kot 20%. Davek se bo plačeval enkrat letno. Natančneje to
               pomeni, da je osnova za davek bilančna vsota, vrednost sredstev v izrazu finančnega
               položaja zavezanca, izračunana kot povprečje vrednosti na vsak zadnji dan meseca v
               koledarskem letu. Davek se plačuje po stopnji 0,1% od osnove za davek. Zmanjšanje
               davka znaša 0,167%, se pravi 0,167% stanje kreditov danih nefinančnim družbam in
               samostojnim podjetnikom. Pričakuje se, da bo predlog zakona imel pozitivne posledice
               na gospodarstvo. Predlog namreč uvaja ukrep, in naj bi spodbudil banke k večji
               aktivnosti na področju kreditiranje nefinančnega sektorja. Na ta način bo nefinančni
               sektor lažje dostopal do finančnih virov, potrebnih za rast in razvoj. Slovenija je
               že imela podoben davek s katerim je preprečevala špekulativne prilive kapitala, se
               pravi prilive kratkoročnega vročega kapitala v Slovenijo in ven, in s tem zagotovila
               stabilno okolje v obdobju prehoda iz prejšnjega tisočletja v tega. Ta davek enako ni
               imel bistvenih fiskalnih učinkov, je pa preprečil izpostavljenost slovenskega
               gospodarstva s pretiranim kratkoročnim zadolževanjem. Ko je bil odpravljen, in po
               nekem gostitvenem obdobju, je sledila potem, kako bi rekel, operacija zadolževanja s
               kratkoročnimi krediti za dolgoročne cilje. Njene posledice čutimo še danes. Ta davek
               je ravno eden od ukrepov, da bi preprečili oziroma ublažili posledice, ki so nastale
               zaradi take izpostavljenosti našega gospodarstva na kreditnem trgu.</p>
               <p>O finančnih posledicah. S predlogom zakona se zasleduje cilje, ki pomenijo ukrepanje
               v času in zaradi gospodarske in finančne krize. Ti cilji niso prvenstveno fiskalni.
               Rast bančnih posojil nebilančnemu sektorju je po podatkih Banke Slovenije dosegla
               vrhunec konec leta 2007, ko je znašala 40% letno. To je bila tista pot v pogubo. Strm
               padec rasti je dosegel dno, skoraj ničelno stopnjo, v začetku leta 2010. Zakaj samo
               skoraj ničelno? Zato, ker je država izrazito ukrepala na področju lastnih depozitov v
               bančni sistem, in s tem preprečila globok padec kreditov glede na stanje v letu 2008.
               Po podatkih iz februarja 2011 znaša medletna stopnja rasti posojil nebančnemu
               sektorju 1,3%, se pravi rastejo, a je bila od tega stopnja rasti posojil nefinančnim
               družbam in samostojnim podjetnikom negativna, minus 1,6%. Na to sedaj reagiramo.
               Struktura posojil nebančnemu sektorju se je v tem obdobju pomembno spremenila, kar
               kažejo podatki iz publikacije Banke Slovenije, poslovanje bank v tekočem letu,
               gibanja na kapitalskem trgu, in obrestne mere iz meseca marca 2011. Med tem ko so
               posojila nefinančnim družbam vpadala, iz 20,2 milijardi evrov decembra 2008, na 19,8
               milijard februarja 2011, se je povečalo kreditiranje gospodinjstev in predvsem
               države, 0,5 milijarde konec leta 2008, 1,2 milijardi februarja 2011. Uvedba tega
               zakona bi stimulirala tiste banke, ki imajo delež posojil podjetjem v aktivi nižji od
               60%. Če ima višje od 60%, to je recimo NKBM, potem ta davek ne pade več. Stimulacija
               pa je, da povečajo kreditiranje podjetij  in samostojnih podjetnikov. Skozi simulacije, narejena za 22 bank, ki
               delujejo na slovenskem področju, in na povprečnih stanjih aktive in posojil podjetjem
               in samostojnim podjetnikom, brez zmanjšanja za oslabitve, je bilo ugotovljeno, da bi
               davek plačalo 15 bank v skupnem znesku 11 milijonov evrov, če se ne bi seveda
               prilagodile in pričakujemo, da se bodo prilagodile. Teh 15 bank predstavlja približno
               80% skupne bilančne vsote bank v Sloveniji. Davčne stopnje, stopnje olajšave in
               oprostitve določajo, da davek plačajo banke, ki imajo delež kreditov, podjetjem in
               samostojnim podjetnikom v aktivi, med 20 in 59,88%. Takšnih bank je 20, njihova
               bilančna vsota pa predstavlja 99% skupne bilančne vsote bank v Sloveniji.</p>
               <p>Rast posojil nefinančnim družbam se je v letih 2007, 2008, 2009 in 2010 v povprečju
               povečevala za 12%, glede na znesek posojil predhodnega leta oziroma za 5% bilančne
               vsote. V zakonu je rast posojil, kot pogoj za oprostitev davka vezana na bilančno
               vsoto in ne na rast posojil, kar pomeni dodatno spodbudo za banke s podpovprečnim
               deležem posojil v bilančni vsoti. Določba, da davka ne plača banka, ki vsaj za 5%
               bilančne vsote predhodnega koledarskega leta poveča nominalen znesek kreditov
               podjetjem in samostojnim podjetnikom, zmanjša število plačnic davka že po sedanjem
               stanju na 15, znesek pa na 3,5 milijona evrov. Predvideva se, da bodo banke, ki bi
               sicer davek plačale v povprečju povečale kreditiranje podjetij, tako zmanjšale ali
               izničile davčno obveznost. Tako je ocena finančnega učinka iz naslova davka okoli 5
               milijonov evrov, predvsem na račun bank, ki iz različnih razlogov ne bodo uspele
               povečati kreditov podjetjem in samostojnim podjetnikom do te mere, da bi izničile
               davčno obveznost. Predlog zakona nima finančnih posledic za druga javnofinančna
               sredstva.</p>
               <p>Glavni poudarki mnenja Evropske centralne banke. Pridobljeno je bilo mnenje Evropske
               centralne banke, pri čemer je Evropska centralna banka podala mnenje na eno od
               prvotnih verzij predloga zakona. Evropska centralna banka priznava potrebo po tem, da
               se ohrani priliv sredstev v sektorju gospodarstva ter da se gospodarstvu v času
               finančne krize zagotovi sredstva, vendar pa svari pred spodbudami za kreditiranje, ki
               bi lahko vodile v izkrivljanje učinkovitega dodeljevanja kreditov in sektorska
               neravnovesja v realnem gospodarstvu. Bančni krediti bi morali biti dostopni po
               merilih, ki temeljijo na tveganju in kreditni sposobnosti. Po mnenju Evropske
               centralne banke predstavlja tveganje za finančno stabilnost, če bi banke dajale
               kredite zaradi potencialnih davčnih ugodnosti. Odobravanje kreditov bi moralo
               izhajati predvsem iz solidnega sistema skrbnega in varnega poslovanja in polne
               skladnosti z zahtevami glede kreditne sposobnosti kreditojemalcev. Tak pristop bi
               pripomogel k primerni razdelitvi posojil v gospodarstvu, kar bi varovalo bilanco bank
               pred morebitno izgubo v prihodnosti. Dolgoročno bi to prispevalo k zagotavljanju
               vzdržne finančne stabilnosti.</p>
               <p>Glede na zgoraj navedeno, Evropska centralna banka priporoča, da se opravi celovita
               presoja učinka predlaganega ukrepa, s čimer bi se zagotovilo, da bo javna korist od
               predlaganega davka odtehtala morebitne negativne posledice za banke, njihove
               komitente in gospodarstvo.</p>
               <p>Hvala lepa.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam, gospod minister.</p>
               <p>Ali želi besedo predstavnica Zakonodajno-pravne službe gospa Lenča Arko Fabjan?
               Prosim, beseda je vaša.</p>
            </sp>
            <sp who="SDT5:ArkoFabjanLenča">

               <speaker>LENČA ARKO FABJAN:</speaker>

               <p>Hvala za besedo.</p>
               <p>Zakonodajno-pravna služba je v svojem mnenju podala pripombe predvsem z vidika
               jasnosti predlaganih rešitev. Ta pripomba temelji na 2. členu Ustave, izhaja pa iz
               podane opredelitve pojmov, ti so na primer opredeljeni zelo nedosledno. Če si
               pogledamo 5. člen zakona, ki govori o drugih vzajemno priznanih finančnih storitev,
               na primer tega pojam zakon, ki ureja bančništvo in na katerem naj bi temeljilo
               tolmačenje teh pojmov nima, saj loči med vzajemno priznanimi finančnimi storitvami na
               eni strani in na drugi strani na drugih finančnih storitvah. V tem delu je tudi
               razlika med obsegom finančnih storitev, ki naj bi jih posamezne banke, posamezni
               davčni zavezanci opravljali, ker imamo ne eni strani samo bančne storitve, ki so del
               finančnih storitev, na drugi strani pa imamo širši obseg storitev kot samo
               bančnih.</p>
               <p>Pripomba nadalje temelji na umestitvi posameznih opredelitev. Tako je na primer ta
               bistvena vsebina urejanja opredeljena šele na sredini zakona. Se pravi, kaj je to
               sploh bilančna vsota bank, podana je nekako mimogrede v oklepaju, na koncu pa tudi z
               vidika jasnosti moti skromna obrazložitev. Tak primer je na primer pri opredelitvi
               davčnih olajšav,  kjer je na
               primer, podjetniki so le del sektorja gospodinjstva, če gledamo Uredbo Sveta o
               evropskem sistemu nacionalnih in regionalnih računov v skupnosti. Pripombe so bile
               predvsem dane v smeri, da bi se predlagano zakonsko besedilo izboljšalo. Iz
               predloženega delovnega gradiva je razvidno, da se te pripombe upoštevajo le v manjši
               meri, predvsem pa se odpravlja nejasnost glede veljavnosti zakona, določneje je
               opredeljena davčna osnova in katera ravnanja so prepovedana.</p>
               <p>Vsekakor pa bi se besedilo dalo še izboljšati.</p>
               <p>Hvala.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam.</p>
               <p>Želi predstavnik Državnega sveta? Ugotavljam, da ga ni.</p>
               <p>Ali želi besedo guverner Banke Slovenije dr. Kranjec?</p>
            </sp>
            <sp who="SDT5:KranjecMarko">

               <speaker>DR. MARKO KRANJEC:</speaker>

               <p>Najlepša hvala.</p>
               <p>Jaz bi prosil svojega sodelavca direktorja bančnega nadzora gospoda Tomaža Košaka, da
               on pove svoje, stališče Banke Slovenije s strokovnega vidika, jaz bi pa potem ob
               koncu dodal, če mi boste dovolili, nekaj misli.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Zagotovo.</p>
               <p>Prosim lepo.</p>
            </sp>
            <sp who="SDT5:KošakTomaž">

               <speaker>MAG. TOMAŽ KOŠAK:</speaker>

               <p>Hvala.</p>
               <p>Banka Slovenije je v bistvu svoje odklonilno stališče do takšnega koncepta davka
               podala že 16. 3. na Ministrstvu za finance. Glavni razlogi za to odklonilno stališče
               so pa naslednji, namreč davek na bilančno vsoto dejansko lahko vpliva na prevzemanje
               kreditnega tveganja s strani bank v aktualnih, trenutnih razmerah, predvsem zaradi
               tega ker gre za tehtanje med dodatnimi stroški oslabitev na povečanje kreditov in
               povečevanjem osnove, ki zmanjšuje davek na bilančno vsoto.</p>
               <p>Skratka, tukaj imamo določeno arbitražo možno, ki bi jo banke v tem primeru
               upoštevale.</p>
               <p>Drugi razlog, ki je, bom rekel, proti oziroma ni naklonjen uvedbi takšnega davka, je
               da davek ne upošteva dejanske kreditne rasti, ki je bila v preteklosti dosežena.
               Namreč, tiste banke, ki so v preteklosti dosegale višjo kreditno rast, in s tem
               povečevale svoj delež posojil v bilančni vsoti, so zdaj izvzete iz obdavčitve in so
               manj davčno obremenjene. Na drugi strani pa je zaradi določanja osnove davka in
               osnove za zmanjševanje davka, ki temelji na preteklem stanju ne na aktualni kreditni
               rasti, seveda ne upošteva dejanske kreditne rasti posamezne banke. Če mogoče drugače
               povem, tiste banke, ki imajo nižji odstotek, nižji delež bilančne vsote v obliki
               posojil nefinančnim družbam, bi morale dosegati višje stopnje kreditne rasti, da bi
               dosegale teh 5% bilančne vsote za zmanjšanje davka na bilančno vsoto.</p>
               <p>Druga zadeva, ki pa je tudi nekoliko moteča je pa ta, da v bistvu v samem predlogu
               zakona niso navedena konkretna merila, ki bodo opredeljevala uspešnost tega davka.
               Namreč, govori samo o primerni kreditni rasti, v tem primeru pa seveda, ki se naj bi
               presojala leta 2013, tukaj ni jasno razvidno kakšna je tista primerna rast, ki bi
               opravičevala ukinitev tega davka na bilančno vsoto.</p>
               <p>In seveda še zadnja, dejansko bi ta davek na bilančno vsoto obremenjeval tudi tiste
               banke, ki poslujejo z izgubo.</p>
               <p>To so tisti najpomembnejši razlogi, na podlagi katerih temeljil naše odklonilno
               stališče. Mogoče bi opozoril še na eno dejstvo, dejansko poteka na nivoju Evropske
               unije razprava o uvajanju dajatev na bilančno vsoto bank, vendar pa je tam osnova
               določena na pasivi in ne na aktivi oziroma temelji na tem principu da izvzame iz
               obdavčitve zajamčene vloge, kapital bank, kar pomeni, da posredno obdavčujejo
               finančno posredništvo, veriženje finančnega posredništva. Dejansko pa naš davek tega
               sam po sebi ne preprečuje.</p>
               <p>Toliko z moje strani. </p>
               <p>Hvala.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala.</p>
               <p>Dr. Kranjec, prosim.</p>
            </sp>
            <sp who="SDT5:KranjecMarko">

               <speaker>DR. MARKO KRANJEC:</speaker>

               <p>Najlepša hvala, gospod predsednik.</p>
               <p>Torej, Banka Slovenije je bila zaprošena za izdajo mnenja in izdelavo kvantitativnih
               učinkov tega davka. O tem je
               govoril moj kolega gospod Košak. Kot predstavnik Banke Slovenije, in kot, ne morem
               skočiti iz svoje kože, kot bivši davkar, sem zelo skeptičen do tega davka. Ne
               zanikam, da je namen morda pospeševanje kreditiranja gospodarstva dobronameren,
               vendar imamo resne pomisleke, da bo ta namen dosežen. Namreč, jaz ocenjujem ta
               predlog zakona, s tehničnega in izvedbenega vidika, kot administrativno munstruozen
               ukrep. Videli ste koliko stvari je mogoče pri tem arbitrirati, da se izogneš davku in
               kakšne vse zahteve bodo potrebne in informacijska osnova, da se bo preverjalo ali se
               tukaj ne zlorablja namen tega davka. Ta davek bo imel tudi izredno nizek izplen,
               izplen nekaj milijonov evrov je marginalen v primerjavi s stroški izvajanja tega
               zakona. Upam si trditi, ocena ni narejena, vendar si upam trditi, da bodo stroški
               izvajanja, s tem da se bodo morali zavezanci prilagajati in davčna služba pripraviti
               za izvedbo tega, bistveno višji, kot bo izplen tega davka. </p>
               <p>Poleg tega ni nobenega zagotovila, da bo namen kreditiranja gospodarstva dosežen, ker
               kot je bilo povedano, imajo zavezanci, potencialni zavezanci bodoči vedno možnost
               arbitraže s tem, da se izogibajo davku ne s povečanim kreditiranjem, temveč z
               administrativnim prilagajanjem svoje davčne osnove na dobiček, in če bodo ugotovili
               da je možnost z administrativno manipulacijo zniževati davčno osnovo od dohodka
               pravnih oseb, kar je možno, da je prihranek tukaj večji, večji se bodo enostavno
               požvižgali, če lahko tako rečem, na ta davek in ga bodo raje plačali, ker bodo več
               prihranili pri znižanju davčne osnove na dohodek od dohodka pravnih oseb.</p>
               <p>Mi smo tudi opozorili, da ta davek zelo verjetno se bo prevalil v cene, v višje
               obrestne mere. Mi smo tudi že opozorili, in naše študije to jasno dokazujejo, da so
               pribitki na obrestne mere v slovenskih bankah visoki. Lahko se zgodi, da bi z uvedbo
               tega davka bili pribitki celo višji. Ne trdimo, da se bo to zgodilo, to je odvisno od
               odnosov na trgu, vendar mi vemo, da imajo banke bistveno močnejši položaj kot
               kreditojemalci, in se bojimo da se bo to zgodilo, pri čemer se kreditiranje samo ne
               bo nujno povečalo.</p>
               <p>Mnenje ECB-ja je res takšno, da pozdravlja vsak instrument ekonomske politike, tudi
               takšnega, ki bi res prispeval k povečanju kreditiranja gospodarstva, vendar moram
               reči, da bo Slovenija v tem pogledu imela edinstveno davčno osnovo pri obdavčevanju
               tega, bank. Namreč, davčne osnove, ki so bile uvedene v nekaterih državah, kot je
               bilo tukaj povedano, so bile določene v smislu preprečevanja prevelikega zadolževanja
               bank. To se pravi, da so banke obdržale neko ravnotežje med sposojenimi sredstvi in
               lastnim kapitalom, tako imenovan vzvod. Vendar ta zakon tega ne zagotavlja in tudi
               jaz mislim, da kritika, ki je bila tukaj deloma izrečena, da odprava prejšnjega davka
               na dobiček bank je pospešila in stimulirala kratkoročno zadolževanje ne drži. To
               sploh ni res. Kar je stimuliralo kratkoročno zadolževanje bank je splošna ekonomska
               klima, ki je vlada do leta 2007, 2008, poceni kapital in ustrezno pričakovanje, da se
               bo to nadaljevalo. Zato mi, kljub plemenitemu namenu tega davka, menimo, da ne bo
               dosegel svojega namena, ampak to je samo naše  mnenje. S stališča finančnega sistema, mi ne branimo
               finančnega sistema, glede na majhen potencialni izplen tega davka, tudi to ne ogroža
               bank. S tega stališča mi ne vidimo problema stabilnosti, vidimo pa slabe ekonomske
               efekte tega davka, ampak odločili boste vi. Hvala.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam.</p>
               <p>S tem zaključujem te uvode.</p>
               <p>Prehajamo na razpravo o členih ter na razpravo in glasovanje o predlogih amandmajev
               odbora. <stage>/Oglašanje v ozadju./</stage> Ja, prosim.</p>
            </sp>
            <sp who="SDT5:VizjakAndrej">

               <speaker>MAG. ANDREJ VIZJAK:</speaker>

               <p>Proceduralno.</p>
               <p>Spoštovani predsednik, na podlagi teh uvodov bi predlagal proceduralno sklep, da
               zakon ni primeren za nadaljnjo obravnavo, preden gremo na obravnavo členov. Namreč,
               izgubili bi bistvo, če bi se zapletali v posamezne tehnikalije, kajti načeloma je
               zadeva problematična.</p>
               <p>Tudi sam se strinjam, da je verjetno minister oziroma ministrstvo želelo z nekim
               ukrepom spodbuditi kreditno aktivnost banke. Vendar ima minister dostikrat težave z
               realno oceno situacije, preteklosti in tudi ukrepov, ki so potrebni za to, da se
               stvari rešujejo. Zelo zanimiva je bila dikcija v uvodu, ki jo je izrekel in je
               zapisana oziroma izrekel jo je, zapisana je pa delno tudi pri oceni finančnih
               posledic glede kreditne aktivnosti v nebančnem sektorju, ki je dosegla vrh v letu
               2007, je znašala okoli 40% letno in je povedal, da je to pot v pogubo. Jaz bi seveda
               ob tem tudi rad komentar guvernerja, ki je verjetno takrat bdel nad kreditno
               aktivnostjo oziroma nad posojili bank. <stage>/Oglašanje v ozadju./</stage> No, pa verjetno gospod
               Košak ali pa kdorkoli drug da komentar na to reč, kajti če še gospod Kranjec takrat
               ni bil, je bil verjetno gospod Gaspari takrat guverner, ki je sedaj razvojni
               minister. Torej ima razvojni minister verjetno zasluge pri tej 40% kreditni rasti v
               letu 2007 ali pa je z neko pasivnostjo pravzaprav dopustil. Tako da tu imamo celo
               kopico nekih različnih pogledov.</p>
               <p>Govorim o tem stiku z realnostjo in z učinkovitimi ukrepi. Tudi sam sem prepričan, da
               se z nekimi takimi birokratskimi potezami bankirjem, ki so razmeroma iznajdljivi in
               zelo dobro znajo izračunati davčne posledice, ene in druge rešitve. Seveda s takim
               ukrepom ne bodo doseženi cilji, ki so, to je rast posojil nebančnemu sektorju, to se
               pravi gospodarstvu. Poleg tega je res tudi to, da so posojila pravzaprav tehtanje med
               kreditnimi tveganji. Vsaka banka si želi čim več posojil, saj od tega živi. S profiti
               oziroma s pribitki in z obrestnimi merami si zagotavlja svoje preživetje. In ne vidim
               razloga, zakaj bi se oni nalašč otepali posojil in da bo neka takšna palica, ki se
               imenuje davek na bilančno vsoto, spodbudila kreditiranje. To je pravzaprav nelogično.
               To se pravi, da jih moraš s palico siliti, da delajo tisto, od česar živijo. Saj
               pravim, to ne vzdrži zdrave logike. Razen, če je namen tega, da se s palico sili, da
               počnejo nekaj, kar je tvegano ali pa bolj tvegano. To pa, se mi zdi, ni namen tega
               zakona, kajti potem bo to imelo lahko druge, še slabše stranske učinke. Sem tudi
               prepričan, da če bi že prišlo do tega davka, pri posamezni banki bodo to komitenti
               plačali s pribitki za obrestno mero, definitivno, tu banka ne bo drugače
               kalkulirala.</p>
               <p>Zato menim, da je ta poskus pravzaprav treba zavrniti, predvsem tudi zaradi tega, da
               odgovorni najdejo res učinkovite ukrepe za spodbujanje kreditne aktivnosti. Mi
               oziroma sam osebno ocenjujem, in v Slovenski demokratski stranki, da je ta kreditni
               krč, ki še traja, resen problem spodbujanja gospodarske aktivnosti in ga je treba
               preseči. Vendar, saj pravim,  z
               učinkovitimi ukrepi, ne pa s takšnimi birokratskimi, ki bodo naredili več škode kot
               koristi. Zato, spoštovani predsednik, predlagam, da daste na glasovanje sklep, da
               zakon ni primeren za nadaljnjo obravnavo.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Bom dal. Prosim, gospod Vili Trofenik, proceduralno.</p>
            </sp>
            <sp who="SDT5:TrofenikVili">

               <speaker>VILI TROFENIK:</speaker>

               <p>Hvala. Predlagam 10 minut odmora pred odločanjem kakršnimkoli.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Prvo bo razprava in pred odločanjem bomo napravili pavzo. Gospod minister je želel
               še. Samo, da povem, minister, sklep bom dal na glasovanje. Torej zdaj razpravljamo v
               bistvu o sklepu, da zakon ni primeren za nadaljnjo obravnavo, to je proceduralni
               predlog. razpravljamo okoli tega, ko bomo napravili krog razprave. Všeč pa mi je, da
               ste ugotovili, da je bilo v preteklosti nadpovprečna in slaba rast kreditov, ki danes
               povzroča krizo. Gospod minister, prosim<gap n="..."/><stage>/medsebojni pogovor./</stage><gap n=".."/> Repliko ima, potem
               pa minister.</p>
            </sp>
            <sp who="SDT5:VizjakAndrej">

               <speaker>MAG. ANDREJ VIZJAK:</speaker>

               <p>Jaz sem ugotovil to kar piše , da je bila visoka 40%, nisem pa rekel, da je bila
               slaba, to se vi rekel in to ni res, to jaz nisem rekel. In ne prosim potvarjati mojih
               besed.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Gospod minister ima besedo, prosim.</p>
            </sp>
            <sp who="SDT5:KrižaničFranc">

               <speaker>DR. FRANC KRIŽANIČ:</speaker>

               <p>Hvala lepa. Kriza in zdaj tudi posledice pri izhodu so različna gospodarstva različno
               prizadele. Najbolj so prizadele tiste, ki so se izpostavila z različnimi
               neravnovesji; zunanje trgovinskim neravnovesjem, mi smo se tako izpostavili in tu gre
               vloga tudi prejšnji vladi velika. Mi smo te razmere bolj ali manj sanirali v tem
               mandatu. In drugič, na kreditnem trgu smo se izrazito izpostavili, banke, ki so
               prišle iz količnika 1:1 med depoziti in plasmaji na količnik 1:6, to je povzročilo
               ranljivost našega finančnega sistema in prisililo državo v tem mandatu, da je
               vstopala kot deponent v bančni sistem, da bi preprečila padec kreditne aktivnosti, ne
               njene rasti. In kar je bilo najhujše pri tisti hitri rasti je bilo, da so se
               plasirala sredstva kratkoročno za projekte, ki so imeli dolgoročno naravo, nekateri
               so bili neučinkoviti, drugi so pa bili že s samo ročnostjo je bila ranljivost našega
               gospodarstva bistveno povečana. Hvala lepa. Gospod Barovič, prosim.</p>
            </sp>
            <sp who="SDT5:BarovičBogdan">

               <speaker>BOGDAN BAROVIČ:</speaker>

               <p>Jaz se opravičujem, ampak kolikor je meni poznano, dajte me podučiti po 11-letih
               dela, razprave o proceduralnem predlogu po navadi ni. Ali je? Ne vem.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>To je vsebinski sklep.</p>
            </sp>
            <sp who="SDT5:BarovičBogdan">

               <speaker>BOGDAN BAROVIČ:</speaker>

               <p>Z veseljem mi razpravljamo zdaj, ampak po navadi tega ni, bom pa z veseljem
               razpravljal, ko bom na vrsti. Hvala.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>To je vsebinski sklep, tako kot imamo sklepe kadar je ta predlog in o tem sklepu
               razpravljamo, govorimo o sklepu, ki ga je kot proceduro dal. In zato sem rekel, da
               bom napravil krog razprave, to ni tisti proceduralni sklep kot ga je dal kolega Vili
               Trofenik, ko bomo napravili pavzo in gotovo. Gospod Barovič, prosim.</p>
            </sp>
            <sp who="SDT5:BarovičBogdan">

               <speaker>BOGDAN BAROVIČ:</speaker>

               <p>Hvala lepa. Sem vesel, da dovoljujte. Jaz nisem popolnoma prepričan v proceduralni
               predlog spoštovanega kolega Andreja Vizjaka in se zato ne bom odločil niti za niti
               proti, zato, ker izhajam iz trditve gospoda Košaka, da bodo v plačevanje tega davka
               vključene tudi banke, ki poslujejo z izgubo. Jaz sem bil bančnik 11 let in osnovno
               pravilo, ko se me ga učili in tudi naučili, da nobena banka nikjer ne more imeti
               izgub. To je bilo osnovno načelo, zgub ne more imeti. Drugič. Posojila so bila dana,
               bilo je dano mnogo posojil, posojilojemalci pa so bili ne samo neresni, ampak so
               kršili zakon, ampak ta država zoper tiste posojilojemalce ni ukrepala, banka je
               posojila dejala, posojil niso vračali, še manj in jih tudi ne bodo. In kaj zdaj? Po
               eni strani ministrstvo predlaga zakon s katerim bomo, če beremo kot vsi poslanci,
               kolegice in kolegi, pravila igre, kjer jasno piše, da je davek v celoti prihodek
               proračuna in da bo uvedba tega zakona stimulirala banke, da povečajo kreditiranje
               podjetij. Saj to je naš cilj, da pomagamo podjetjem, da oživijo gospodarstvo. Tako
               piše v cilju in namenu zakona. 
               In jaz moram verjeti kot poslanec temu kar piše ta vlada, ki jo je ljudstvo izvolilo.
               Čudi me, da ni enotnega mnenja med banko in med Ministrstvom za finance. In dajem
               pravico in možnost vsakemu, da razlaga svojo teorijo. Toda, če se jaz držim ciljev,
               namenov opredeljenih v zakonu, mi vest kot poslancu nalaga, da zakon podprem, da
               pomagam gospodarstvu, da se vendarle enkrat izognemo iz te krize. To je moje osebno
               mnenje in mnenje Slovenske nacionalne stranke. Jaz sicer imam vprašanja, ker nekje se
               govori o simulacijah, nekje pa o domnevah, tudi to mi je malo, in to na isti strani
               na istem listu oziroma predvidevanjih, simulacij predvidevanj. Jaz se v imenu
               Slovenske nacionalne stranke ne bom opredelil okoli proceduralnega predloga. Mislim,
               da bi bilo potrebno, da bi se vlada in banka, vsi skupaj delamo za dobro te države,
               prej dogovorile, v kolikor se ne morejo naj vsak odloči po svoji vesti. Hvala
               lepa.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala. Bomo dali en krog razprave. Gospod Sajovic.</p>
            </sp>
            <sp who="SDT5:SajovicBorut">

               <speaker>MAG. BORUT SAJOVIC:</speaker>

               <p>Hvala lepa. Vsem skupaj prijazen dober dan!</p>
               <p>En pomemben pregovor pravi: <q>"ko denar poide pamet pride"</q> in tukaj smo ta trenutek.
               Namen je zagotovo pravi pozitiven in dober, ampak dilem se je za tem spoštovanim
               omizjem od ljudi, ki sprejemajo ključne odločitve na teh sektorjih pojavilo preveč,
               da bi človek na hitro lahko dvignil roko in rekel dajmo zakon izglasovati potem pa
               kar bo bo. Preveč je v igri, da bi se lahko hitro odločalo in pretresti moramo še
               druge rešitve, da podpremo ministrov cilj, ki je zagotovo pravi, da kreditiranje v
               tej državi povečamo, ampak vprašati se je treba kaj bomo kreditirali, slabe kredite
               smo z dokapitalizacijo obeh bank, bomo plačali mi vsi. V Sloveniji poteka kar nekaj
               razprav, da sami krediti ne rešijo vsega, če bomo mi podeljevali kredite še naprej
               tistim, ki imajo slabe, vprašljive projekte, potem ne bomo dovolj naredili. V
               Sloveniji manjka zdravih in pravih podjetniških idej, denarja pa mogoče ne tako malo
               in da smo premalo inovativni, iznajdljivi in podjetni, to si moramo priznati in dati
               roko na srce in da tega našega manka noben zakon ne more rešiti na hitro. Jaz bom
               podprl zadevo, predlog poslanskega kolega po premisleku, po dodatni pavzi. Sprejemamo
               preveč razlogov, preveč zakonov, preveč na hitro, zadeve je treba doreči, domisliti
               in iskati boljšo rešitev, danes se nam pa tako ne mudi, da bi mogli vreči dinar,
               potem pa reči ali bo cifra ali mož, nekaj naj bo. Hvala lepa.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Želi še kdo? Gospod Frangež.</p>
            </sp>
            <sp who="SDT5:FrangežMatevž">

               <speaker>MATEVŽ FRANGEŽ:</speaker>

               <p>Jaz razumem pomisleke tako Banke Slovenije kot predstavnikov opozicije in se strinjam
               predvsem s tem, da je treba pred sprejemanjem ukrepov natančno premisliti. Mi smo v
               končni fazi že sprejeli kakšen ukrep, ki se mogoče ni izkazal za takšnega za
               kakršnega smo ga imeli ob sprejemanju. Zato se strinjam, da je tukaj na mestu
               previdnost. Kljub temu pa moram dejati, da ne vidim ustreznih alternativ. Že nekaj
               mesecev ta zakon se ne sprejema na hitro, jaz mislim, da je bil najavljen še v
               lanskem letu, da je takrat stroka bolj ali manj namero po uvedbi davka, ki bi
               spodbudil zagotavljanje dolgoročnejših kreditnih virov gospodarstvu in prebivalstvu,
               podprla. In priznam, da bi, četudi bom spoštoval drugačno odločitev večine v tem
               odboru, sam raje videl, da vendarle se lotimo posameznih določb zakona, vidimo kaj je
               mogoče izpiliti, četudi razumem, da so pred nami konceptualne razlike v pogledih. Zdi
               se mi, da je vendarle potrebno tukaj ločiti med dvema obdobjema in tisto kar bomo
               danes tudi obravnavali,  se
               pravi izjemno razmahnjeno kreditiranje v obdobju pred krizo, ki je prispevalo k
               ekstremnemu povečanju bruto zunanjega dolga in sedaj je čas, ko so banke izjemno
               previdne, ko zelo težko zagotavljajo vire v gospodarstvu in to iz vrste razlogov. Sam
               vedno znova prihajam tudi do pričevanj o tem, da smo še vedno sredi tega izjemno
               zapletenega administrativnega klopčiča od SID banke navzdol, ki očitno gospodarstvu,
               ki potrebuje in ki ima tudi relativno ustrezna zavarovanja, ne zagotavlja učinkovite
               podpore. Mi smo že v izhodni strategiji opredelili shemo novih instrumentov in
               mehanizmov za financiranje gospodarstva in rasti, pa moram reči, da nimam ravno
               občutka, da smo te stvari, tako kot jih je minister Gaspari takrat napovedoval,
               resnično učinkovito izvedli zato, da bi gospodarstvo imelo hitro podporo pri
               zagotavljanju njihovih investicijskih potreb.</p>
               <p>Skratka, jaz apeliram na to, da vendarle danes razpravo o členih odpremo in opravimo.
               Mi smo imeli do zakona tudi v predhodnih fazah nekaj zadržkov in v kolikor bo
               razprava pokazala, da smo konceptualno tudi ob zaključku seje in pred odločanjem v
               Državnem zboru tako daleč, potem mislim, da lahko tudi takrat, če se izkaže, da
               argumenti nasprotnikov sprejema tega zakona vzdržijo, postopek zaustavimo na takratni
               fazi. Zdi pa se mi, da imamo dovolj časa, da vendarle premislimo posamezne rešitve in
               se odprto pogovorimo o posameznih rešitvah. Jaz kaj prida drugih načinov zato, da
               spodbudimo banke k zagotavljanju dolgoročnejših virov financiranja gospodarstva ne
               vidim, dopuščam pa možnost, da je kakšno rešitev znotraj zakona mogoče narediti
               bolje.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Želi še kdo? Gospa Kovačeva, potem pa še gospod guverner še. Ali bi prej
               guverner, pa potem vi? Gospod guverner, prosim.</p>
            </sp>
            <sp who="SDT5:KranjecMarko">

               <speaker>DR. MARKO KRANJEC:</speaker>

               <p>Zelo na kratko, gospod predsednik. Najlepša hvala. Glede na mnenje, da tukaj na
               odprti seji se kaže razlika v mnenjih med Banko Slovenije in Ministrstvom za finance.
               Do tega je prišlo zato, ker smo vabljeni na to sejo. Mi smo takšno mnenje, ki ste ga
               zdaj javno slišali, že zdavnaj posredovali Ministrstvu za finance. Če ne bi bili na
               sejo vabljeni, morda ne bi o tem vedeli, ampak ne moremo pa zdaj drugače govoriti kot
               smo pisali ministrstvu. Poleg tega jaz ne smatram, da je to narobe, ker to ni edini
               zakon kjer so mnenja različna in se najbrž težko pričakuje, da bomo vedno enakega
               mnenja, imamo tudi o drugih zakonih svoje mnenje. Jaz mislim, da tukaj to ne bi
               dramatiziral, tudi za javnost ne bi dramatiziral. </p>
               <p>Poleg tega bi jaz še to morda povedal, pa bomo potem pri 2. točki lahko več o tem
               govorili. Gospodarstvo je izredno zadolženo in mi vidimo v Banki Slovenije, da
               obstaja tudi problem na strani povpraševanja, ne gre samo za to, da se stimulira
               banke, da kreditirajo, gre tudi za vprašanje ali so podjetja pripravljena kredite
               najeti oziroma predlagati donosne projekte zaradi ekonomske situacije. Jasno je, da
               so podjetja, ki so tako hudo zadolžena v težkem položaju in nekatera bi pod vsakimi
               pogoji to povpraševala, vendar to pa ni v interesu bank, boste pa razumeli, da takšno
               povečanje tveganje ne morete prenesti z nekim takšnim ukrepom, saj ga ne bi, sem
               prepričan, da ga ne bi, na banke, da bodo več kreditirale. Absolutno pa podpiramo čim
               hitrejšo normalizacijo in povečevanje kreditiranja gospodarstva, samo s tem ukrepom
               dvomimo, da se to doseže. Hvala.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala. Gospa Arharjeva, prosim.</p>
            </sp>
            <sp who="SDT5:KovačArhAlenka">

               <speaker>ALENKA KOVAČ ARH:</speaker>

               <p>Hvala lepa za besedo. Jaz bi imela samo nekaj kratkih odgovorov glede očitkov o
               nestrokovnosti zakona, pa bi mogoče bolj na drobno razložila posamične rešitve.
               Najprej na ta očitek, da davek ne upošteva kreditne rasti in da so si banke  med seboj v neenakopravnem
               položaju. Vse banke so si pod pogoji v popolnoma enakopravnem položaju. Namreč, za
               vse banke velja, da morajo, če želijo doseči oprostitev, mora biti njihova letna rast
               5%. Za vse banke tudi velja, da je maksimalna rast do 60% bilančne vsote. Ker smo
               vezali oprostitve olajšave in davčno stopnjo na bilančno vsoto, torej na sposobnost
               sredstev bank, da da določeno količino kreditov, da jo lahko da določeno količino
               kreditov, in nismo vezali teh olajšav oprostitev in stopnje na dosedanjo rast
               kreditov smo postavili vse banke v enakopraven položaj.</p>
               <p>Drugi očitek je, da se upošteva pri obdavčitvi preteklo stanje. Ravno to se nam zdi
               primerno, ker bo banka že lahko s 1. 1. tekočega leta v katerem bo dajala kredite,
               obdavčena bo pa šele naslednje leto, za to leto nazaj, že pripravila svoje programe
               in načrte, kolikšno vsoto kreditov mora dati, da se izogne davku. Obenem povem tudi
               to, da kreditni pogoji so pogoji bank. Zakon ne nalaga ne lažjih in ne ožjih
               kreditnih pogojev in se ne ukvarja s tveganji. Torej, so tu banke, glede oblikovanja
               morebitnih tudi novih produktov, popolnoma svobodne.</p>
               <p>Tretja, stroški. Ne bodo nastali nobeni posebni stroški. Napisano je tudi v zakonu,
               prvo, banke bodo pri pripravljanju, pri planiranju kreditov tako in tako upoštevale
               metodologije Banke Slovenije, katero že sedaj uporabljajo za potrebe poročanja. S tem
               nismo, smo administrativno, bom rekla, samo naložili, da se ista metodologija uporabi
               dvakrat in ne samo enkrat. Na drugi strani bodo banke opravljale obdavčitev kot
               samoobdavčitev, nadzor pa bo vodila Davčna uprava Republike Slovenije. To je
               popolnoma enako, kot že sedaj velja na primer za druge davke, ki jih banke
               plačujejo.</p>
               <p>Tretje, to ni davek, ki bi bil kakorkoli povezan z izgubo ali z dobičkom bank.
               Dejansko gre za davek na premoženje. Kajti, tudi premoženje je tisto, torej bilančna
               vsota je premoženje, ki lahko predstavlja primerna sredstva za to, da se dajejo
               krediti. Torej, je z davkom obremenjena enako sredstvo, ki služi tudi z kreditiranje.
               Omenili ste tudi cene. Ja, res je, če banke ne bodo kreditirale, bodo morale plačati
               davek. Torej, namen, cilj zakona ne bo dosežen. Torej, bodo banke ta povečan davek
               prevalile na cene. To pomeni, da bodo na eni strani obremenile, zmanjšale, ne vem,
               obrestne mere na depozite, ali povečale stroške vodenja vlog, kar je popolnoma
               neprimerno, ali pa, kar je pa absurdno, za tiste prejemnike kreditov, ki so jih že
               sedaj imeli, in na primer nimajo fiksnih obrestnih mer, tem povečale njihove
               obremenitve, namesto, da bi novi kategoriji dali kredite in se izognile tem povečanim
               stroškom.</p>
               <p>Kar se tiče pa SID banke je specialna banka. Zato je oproščena po tem zakonu.
               Prvenstveni namen SID banke ni kreditirati gospodarski sektor, ampak na sistemski
               ravni zagotavljati podporo našim bankam z najemanjem ugodnih kreditov na evropskem
               trgu.</p>
               <p>In še glede simulacije ali domnev, kjer je tu notri označena, simulacija pomeni
               izračune. Te izračune je za Ministrstvo za finance pripravljala Banka Slovenije na
               podlagi podatkov in prošenj Ministrstva za finance, ker namreč ni bila v položaju, ni
               smela izdati določenih podatkov o svojih komitentih, kjer pa piše domneve. So pa
               domneve, ki jih je po treznem premisleku in glede na to, kako davčni zavezanci
               reagirajo po praksi do obdavčevanja oblikovalo Ministrstvo za finance, ali so pa
               določeni izračuni oblikovani na podlagi določene statistike. Hvala lepa.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Gospod Vizjak.</p>
            </sp>
            <sp who="SDT5:VizjakAndrej">

               <speaker>MAG. ANDREJ VIZJAK:</speaker>

               <p>Hvala lepa. Jaz bi še enkrat podčrtal to, kar se mi zdi tukaj ključno. Vlada in
               Ministrstvo za finance res očitno nimajo idej, kako preseči to stanje na katerega iz
               zadnjega poročila tudi Umarja oziroma poročila o gospodarski rasti in gospodarske
               aktivnosti  v zadnjem
               kvartalu, opozarjajo tudi številke. Torej, mi imamo situacijo, ko je domač slovenski
               trg s tema dvema milijonoma ljudi v bistvu še zmeraj investicijsko, potrošno in sicer
               v krču. Se krepi oziroma je v neki normalni poziciji z eno tako odprto ekonomijo, kot
               je slovanska, izvozni sektor. Mi bi morali z učinkovitimi ukrepi, tako kot tudi
               guverner pravi, spodbuditi tudi to stran, povpraševalno, gospodarsko stran, da bi
               povpraševala po takšnih zanimivih kreditih, ki bi jih banke brez da bi imele kakšno
               administrativno palico oziroma spodbudo kreditirale. To se doseže na številne načine.
               Mi smo nekaj tega predlagali in državni proračun praktično nič ne stane. Na primer,
               jaz enostavno ne morem razumeti, da v tej državi še vedno stoji investicija 150
               milijonov evrov težka, ker ne izpolnjuje vse pogoje, pa stoji, in nihče ne ve zakaj,
               pa nič ne bi stala državni proračun. To je konkretno izgradnja odlagališča nizko in
               srednje radioaktivnih odpadkov. Ta investicija bi zaposlila domač sektor, praktično
               gre za veliko večino domačih<gap n="...."/></p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Jaz bi prosil, da se držimo proceduralnega predloga. Ta investicija zagotovo s tem
               nima nič.</p>
            </sp>
            <sp who="SDT5:VizjakAndrej">

               <speaker>MAG. ANDREJ VIZJAK:</speaker>

               <p>Ogromno. Poglejte, to je ta vaš problem. Ker ne vidite rešitev iz tega
               problematičnega stanja. Potrebno je okrepiti tudi povpraševanje gospodarstva in
               povpraševanje, ne nazadnje na domačem trgu, če hočete ven izplavati iz te godlje,
               kakršna je. Pa tega ne počnete, ampak inovirate razno razne nove davke.</p>
               <p>In še nekaj. Prav smešen je cilj, v katerem piše: Cilj predloga zakona je določena
               kompenzacija države za nudenje sistemske podpore bančnemu sektorju. To pomeni, da je
               tudi fiskalni cilj, cilj več davkov kot kompenzacija za to, kar je država bankam
               dala. Jaz ta stavek tako razumem. To je kot prvi cilj napisano, potem je šele naprej,
               in potem govorimo o smešnih vsotah vizavi tega, kar je s poroštvi država bančnemu
               sektorju in z dokapitalizacijo še ponudila. Torej, jaz res ne vem, morebiti boste
               nekateri koalicijski poslanci zaradi te politične solidarnosti seveda glasovali tako,
               kot boste glasovali, ampak zadeva je res zavrnitve potrebna, predvsem zaradi tega
               simbolnega sporočila, da naj končno, ne vem, predlagajo neke učinkovite ukrepe ali pa
               odstopijo. Jaz tretje poti ne poznam.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala. Gospod minister.</p>
            </sp>
            <sp who="SDT5:KrižaničFranc">

               <speaker>DR. FRANC KRIŽANIČ:</speaker>

               <p>Torej, v uvodu je dejansko naveden stavek, da gre za kompenzacijo za vlogo države.
               Pri nas država seveda ni ustvarila izgub, ker smo neto obresti pridobili s plasmaji,
               kar je pomembno, da gre za evropski standard, da je ta davek, recimo, izjemno modern
               v evropskem prostoru, da ga zahtevajo iz različnih strani. Prvič so ga uvedli Švedi,
               v nadaljevanju pa večina članic. Štiri države sedaj razmišljamo. Vsaka država uvaja
               po svoje. Problemov je v tej zvezi več. Med drugim tudi problemi dvojnega obdavčenja,
               izkrivljenja konkurence, kot je navajala tudi Evropska centralna banka. Vendar je to
               davek, ki je vsaj na načelni ravni namenjen za kompenzacijo tam, kjer so šle velike
               državne pomoči, recimo, v Belgiji je bil tak primer. Šle so pa seveda tam, kjer so se
               banke izpostavile na tem trgu kontaminiranih kompliciranih finančnih instrumentov,
               slovenske se niso v večji meri. Mi tega problema na ta način, da bi morali neposredno
               pomoč dajati nepovratno, dolgoročno nismo imeli. Smo pa imeli problem pač, da je
               začela kreditna aktivnost padati, da imamo sedaj živahno gospodarsko rast v menjalnem
               sektorju, tudi že v trgovini. Imamo pod presijo gradbeništvo nekaj ukrepov.
               Pripravljamo in bodo prišli pred ta visoki zbor, da se tudi tu izboljša, in potem se
               bo izkazalo, da je gospodarska rast tudi pri nas zopet hitrejša, kot pri naših
               pomembnih partnerjih.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Želi še kdo? Če ne, zaključujem razpravo o tem predlogu sklepa. Glede na
               prej dani proceduralni predlog odrejam 10 minutno pavzo.</p>
               <p>Nadaljujemo ob 10.05.</p>
               <p><stage type="time">(Seja je bila prekinjena ob 9.58.)</stage>
               </p>
               <stage type="time">(Seja se je nadaljevala ob 10.10.)</stage>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Spoštovani, nadaljujemo sejo.</p>
               <p>Gospod Vili Trofenik, boste vi?</p>
            </sp>
            <sp who="SDT5:TrofenikVili">

               <speaker>VILI TROFENIK:</speaker>

               <p>Hvala lepa za besedo.</p>
               <p>Glede na pripombe, ki so bile izrečene z različnih strani in v sami predstavitvi, v
               smislu omogočanja stanja, da bi izboljšali eventualno zakonski tekst v smislu
               pripomb, ki so bile izrečene, bom odvisno od izida glasovanja o prvem proceduralnem
               sklepu, v primeru, da ne bo sprejet, predlagal, da se točko prekine.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Preloži na eno naslednji sej?</p>
            </sp>
            <sp who="SDT5:TrofenikVili">

               <speaker>VILI TROFENIK:</speaker>

               <p>Ja, najprej se mora prekiniti, potem pa seveda preloži na eno izmed naslednjih sej,
               saj drugega pa ne smem predlagati.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala.</p>
               <p>Torej, zdaj imamo prvi proceduralni predlog, ki ga je dal mag. Andrej Vizjak, in
               sicer, da zakon ni primeren za nadaljnjo obravnavo. Predlog sklepa je: Predlog zakona
               o davku na bilančno vsoto bank ni primeren za nadaljnjo obravnavo. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(7 članov.)</stage></p>
               <p>Sklep ni sprejet.</p>
               <p>Zaradi zapisnika, se opravičujem, poslanca Iztoka Podkrižnika nadomešča poslanka
               Alenka Jeraj.</p>
               <p>Zdaj pa imamo drugi predlog, ki ga bom sam oblikoval in bom tudi predlagal sklep, in
               sicer, da to točko prekinemo in bomo nadaljevali na naslednji seji, preložimo na eno
               od naslednjih sej. Ker če zdaj prekinemo, prekinemo tudi sejo, v skladu s 74. členom
               poslovnika. Glasujemo o tem predlogu sklepa.</p>
               <p>Kdo je za? <stage>(7 članov.)</stage> Je kdo proti? <stage>(1 član.)</stage></p>
               <p>Ugotavljam, da je sklep sprejet, torej, točka je preložena.</p>
               <p>Prehajamo na <title>2. TOČKO DNEVNEGA REDA - ODGOVORNOST ZA BANČNA POSOJILA, NAMENJENA
                  SPORNIM MENEDŽERSKIM PREVZEMOM (nadaljevanje obravnave)</title>.</p>
               <p>Nadaljujemo obravnavano točko, ki je bila na sejo odbora uvrščena na zahtevo
               Poslanske skupine Slovenske ljudske stranke za sklic nujne seje odbora dne
               3.2.2011.</p>
               <p>K tej točki so vabljeni: gospod Jakob Presečnik, vodja Poslanske skupine Slovenske
               ljudske stranke, predsednik Vlade, minister za finance, ministrica za gospodarstvo,
               guverner Banke Slovenije, direktor Agencije za trg vrednostnih papirjev, predsednica
               uprave Agencije za upravljanje kapitalskih naložb, mag. Božo Jašovič, predsednik
               uprave Nove Ljubljanske banke, in gospod Matjaž Kovačič, predsednik uprave Nove
               kreditne banke Maribor.</p>
               <p>Ob tem vas obveščam, da je predsednik uprave Nove kreditne banke Maribor svojo
               odsotnost opravičil. Iz kabineta ministrice za gospodarstvo pa smo bili obveščeni, da
               bosta na seji prisostvovala državni sekretar na ministrstvu in generalni direktor
               Direktorata za notranji trg. Lep pozdrav vsem, ki ste se odzvali povabilu.</p>
               <p>Kot gradivo za to točko ste prejeli: zahtevo Poslanske skupine SLS z dvema predlogoma
               sklepov, ki naj ju odbor sprejme ob koncu razprave.</p>
               <p>Odbor je z obravnavo te točke pričel na 25. seji, 9.3.2011. Takrat je po uvodnih
               besedah vabljenih predstavnikov predlagateljev zahteve, ministra za finance,
               guvernerja  Banke Slovenije in
               predstavnikov obeh poslovnih bank razpravo prekinil in sprejel tri sklepe, ki so bili
               naslovljeni na Banko Slovenije in Vlado.</p>
               <p>Kot dodatno gradivo k tej točki ste prejeli: poročilo odbora o začeti obravnavi
               zahteve na 25. seji odbora, s sprejetimi sklepi, dokumente Banke Slovenije v 10
               prilogah, ki se nanašajo na realizacijo drugega sprejetega sklepa, ter poročilo Vlade
               o uresničevanju sprejetih sklepov odbora.</p>
               <p>Besedo dajem guvernerju Banke Slovenije, gospodu Kranjcu, če želi seveda.</p>
            </sp>
            <sp who="SDT5:KranjecMarko">

               <speaker>DR. MARKO KRANJEC:</speaker>

               <p>Preden vam podam nekaj informacij, bi prosil, gospod predsednik, da zaprete sejo, ker
               sem na prejšnji seji povedal, da gre za zaupne podatke, ki jih Banka Slovenije sicer
               ni dolžna dati, vendar jih je v tem primeru pripravljena dati, ker gre za
               individualne posojilojemalce individualne banke, vendar samo na zaprti seji. To pa
               zato, da bi enkrat za vselej vse očitke Banki Slovenije zavrnili kot instituciji, ki
               prikriva ali sodeluje morda pri kakšnih napačnih odločitvah bank v preteklosti. Brez
               tega vam teh podatkov ne moremo dati. Zdaj se morate pa vi odločiti.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Imamo proceduralni predlog, in sicer, da sejo zapremo. Mi seje pred 12.00 uro, ko
               imamo rezervacijo za drug prostor, pravzaprav ne moremo zapreti za javnost, ker v tem
               prostoru tega ne moremo storiti. Možnost je, da nadaljujemo v delu po 12.00 uri s
               podatki, ki so, lahko pa zdaj v tem delu tisti del in razpravo o tem, kar ste nam
               posredovali, pri čemer ste umaknili stopnjo zaupnosti, govorimo o prilogah, pa
               razpravljamo in vodimo razpravo, če mislite, da bi bilo<gap n="..."/> Bom pa seveda v vsakem
               primeru dal ta predlog na glasovanje.</p>
               <p>Odpiram razpravo o predlogu<gap n="..."/> <stage>/Oglašanje v ozadju./</stage> Dva proceduralna predloga imamo.
               Prosim, gospod Barovič, proceduralni predlog.</p>
            </sp>
            <sp who="SDT5:BarovičBogdan">

               <speaker>BOGDAN BAROVIČ:</speaker>

               <p>Hvala lepa. Predlagam, da točko 2, če bomo sprejeli proceduralni predlog, prekinemo,
               nadaljujemo z dnevnim redom, in to točko obravnavamo ob 12.00 uri v drugem prostoru,
               če bo sprejet proceduralni predlog, da se sejo zapre za javnost. Mislim, da je takšno
               točko, če bo tak sklep sprejet, treba obravnavati v celoti, ne pa parcialno, nekaj
               zdaj, nekaj potem.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Ja, veste, kolikor jaz vem, kadar je na predlog ene od poslanskih skupin, praviloma
               ne zapiramo sej, zaradi tega, ker je to<gap n="..."/> Prosim, gospod Žerjav, v imenu
               predlagatelja verjetno.</p>
            </sp>
            <sp who="SDT5:ŽerjavRadovan">

               <speaker>MAG. RADOVAN ŽERJAV:</speaker>

               <p>Jaz sem seveda proti, da generalno zapiramo to sejo. Če je kakšen detajl, okej. Ampak
               da se bomo generalno pri tako pomembnem vprašanju, pri tako pomembnih problemih, ki
               so se dogajali, zapirali v neke zaprte sobe in govorili sami sebi, pa je res malo
               preveč, no. Je pa res malo preveč. Mislim, da je problem, o katerem govorimo pri tej
               točki, tako velik, da se preprosto nimamo pred komerkoli in pred čemerkoli skrivati.
               In je treba to zadevo za vselej razčistiti in videti, kaj in kje je šlo kaj narobe.
               Tisti detajl - mene ne nazadnje ti zaupni podatki niti ne zanimajo toliko, ker to
               pravzaprav niti ni stvar poslancev. Nas pa zanima, kje je ta celoten mehanizem,
               celoten sistem nadzora nad bankami odpovedal. Kje je vse skupaj šlo mimo. Mene ne
               zanimajo posamezni primeri. Zadnjič sem govoril o enem primeru, pa bom danes tudi še
               ponovno govoril, bom rekel tako, <q>"naokolo"</q> in <q>"na čošak"</q>, kot se temu reče. Ampak
               zanima nas generalno, in to moramo v tej državi razčistiti, kje je mehanizem nadzora
               nad bankami in kaj ne nazadnje tudi v samih bankah je šlo narobe, zato da se to v
               prihodnje ne bo več dogajalo. In sem generalno proti, da se sejo zapira.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala lepa.</p>
               <p>Gospod guverner, prosim.</p>
            </sp>
            <sp who="SDT5:KranjecMarko">

               <speaker>DR. MARKO KRANJEC:</speaker>

               <p>Rad bi poslance obvestil samo o tem, da po zakonu mi ne smemo podatkov o
               individualnih posojilojemalcih in individualnih kreditodajalcih posredovati javnosti.
               In če se boste pač odločili,
               da se ne zapre, mi teh podatkov ne bomo dali. Ostane potem gradivo, ki je bilo
               priloženo k 2. točki in o tem se lahko razprava odpre. Kar se tiče odgovornosti,
               mislim, da smo že precej pojasnili na prejšnji seji. Smo ponovno seveda pripravljeni
               spet odpreti to vprašanje in se še naprej pogovarjati, vendar je odločitev, kot sem
               rekel, vaša.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Imam eno vprašanje, gospod guverner. Ali je možno podatke, o katerih govorite, da bi
               jih podali na zaprti seji in jih posredovali, dali poslancem v pisni obliki, ker
               imajo dostop do tajnih podatkov, in bomo ravnali v skladu z zakonodajo, ki govori o
               zaupnih dokumentih. Tako da kar se tega tiče, za nas ni nobenega problema, problem je
               kje drugje. Mi govorimo o dveh stvareh. Gospod Žerjav je govoril o mehanizmih, ki so
               v nekem obdobju zatajili, glede tega nadzora, da je bila ta kreditna rast nenormalno
               velika in posledice čutimo danes. Vi pa govorite o posameznih kreditih, ki jih v tem
               trenutku pravzaprav niti nismo izpostavljali. Mi smo govorili o menedžerskih kreditih
               na prejšnji seji in celo ugotovili, da to verjetno v celem sklopu ni najbolj
               problematično, je verjetno kaj drugega še bolj problematično, kreditna
               izpostavljenost do panoge, do nekaterih stvari. Torej, sprašujem vas, ali je možno
               dobiti del podatkov, v skladu s tajnimi podatki, ki jih bomo tudi temu primerno
               opremili. Saj veste, da smo vas spraševali tudi o podatkih, na katerih je bilo
               <q>"zaupno"</q>, pa ste to potem prečrtali in ste rekli, da so lahko tudi javni, da je to
               možno. Prosim.</p>
            </sp>
            <sp who="SDT5:KranjecMarko">

               <speaker>DR. MARKO KRANJEC:</speaker>

               <p>Hvala. Mislim, da to ni možno, ker smo že sedaj na robu tega, kar lahko kot podatke
               posredujemo. Če bo pa sodišče odločilo o konkretnih primerih in postavilo zahtevo o
               konkretnih primerih, potem smo pa dolžni to dati. Na takšnem sestanku pa tega nismo
               dolžni dati in tudi ne moremo dati.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>No, potem lahko ugotovim, da tudi na zaprtem delu seje, glede na to, da ne smete dati
               nekaterih podatkov, česa ekstra novega ne bi izvedeli. Za nas veljata oba podatka,
               pisni ali ustni, in je tajnost zagotovljena. Torej, če pravite, da bi lahko nekatere
               podatke dali na zaprtem delu seje ustno, pisno pa ne, ob tem da tudi zaprti del gre
               na zapisnik, da se to dokumentira, samo s to razliko, da tisti zapisnik ni javen,
               potem ne vidim razloga. Kar pomeni, da ne bi bilo nič kaj takšnega, kar bi lahko
               poslanci vedeli, kot zdaj pravite, samo z odredbo sodišča. Dajem pa predlog<gap n="..."/> Gospod
               Sajovic, prosim.</p>
            </sp>
            <sp who="SDT5:SajovicBorut">

               <speaker>MAG. BORUT SAJOVIC:</speaker>

               <p>Glejte, napaka je sistemska, ne individualna. Če mislite, da so individualne zadeve
               tako močne, potem nam povejte, da jih rabimo za odločanje, drugače pa ne vidim
               nobenega razloga, da sejo zapiramo. Načelen problem imamo, ki ga moramo rešiti, ne
               posameznikov, ki bodo polnili ne vem kakšne strani medijev, ampak rešitev moramo
               najti.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Gospod Kranjc, potem pa bom dal predlog<gap n="..."/></p>
            </sp>
            <sp who="SDT5:KranjecMarko">

               <speaker>DR. MARKO KRANJEC:</speaker>

               <p>Porabil bom nekaj vašega časa, gospod predsednik, ampak sklep je bil, da naj poročamo
               o izpostavljenosti bank do menedžerskih kreditov. In to smo s podatki pripravljeni
               narediti na zaprti seji, ne moremo pa ocenjevati tistega, kar se mogoče pričakuje,
               kdo je kriv v posameznih bankah, to morajo ugotavljati lastniki. S stališča
               nadzornikov smo mi opravili svojo nalogo, ker rezultati kažejo, da nobena banka
               zaradi tega ni bila življenjsko ogrožena.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Okej.</p>
               <p>Imamo proceduralni predlog, ki ga je<gap n="..."/> Želi še kdo razpravljati? Gospod Trofenik,
               prosim.</p>
            </sp>
            <sp who="SDT5:TrofenikVili">

               <speaker>VILI TROFENIK:</speaker>

               <p>Hvala.</p>
               <p>Povedal bom, kako bom glasoval. Glasoval bom za zaprtje seje.</p>
               <p>Približno pred tremi leti smo začeli v tem prostoru to debato in zdaj smo prišli po
               treh letih tako daleč, da bi bilo možno dobiti nekatere informacije, ki so kot
               ilustracija za dogajanja in za razumevanje nujno potrebne. V teh treh letih, zlasti
               pa pred tremi leti smo doživljali od seje do seje zanimive odgovore, izgovore,
               zagovore, in zato, da pridemo do nekega zaključka, brez da imamo ustrezno
               ilustracijo, in najmanj so to ti podatki, ki jih pričakujem in razumem, da bi bili na
               zaprti seji prezentirani. Zame
               je ustna oblika čisto dovolj, zato bom predlog za zaprto sejo podprl.</p>
               <p>Hvala.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Torej, imamo predlog, ki ga je podal guverner Banke Slovenije, da sejo za javnost
               zapremo.</p>
               <p>Glasujemo o tem predlogu. Glasujemo. Zaključujem glasovanje.</p>
               <p>Kdo je za? <stage>(1 član.)</stage> Je kdo proti? <stage>(11 članov.)</stage></p>
               <p>Ugotavljam, da sklep ni sprejet. Torej, seja ostane odprta, kot je predlagano.</p>
               <p>Želi besedo o tej temi gospod minister.</p>
               <p>Prosim.</p>
            </sp>
            <sp who="SDT5:KrižaničFranc">

               <speaker>DR. FRANC KRIŽANIČ:</speaker>

               <p>Hvala lepa.</p>
               <p>Spoštovane poslanke, poslanci, spoštovani predsedujoči. Vlada Republike Slovenije je
               5. maja 2011 potrdila poročilo o uresničevanju sklepov Odbora za finance in monetarno
               politiko Državnega zbora z dne 15. marca 2011. Poročilo vlade je bilo pripravljeno,
               sledeč poziv omenjenega odbora, da naj vlada poroča o uresničevanju sklepov Komisije
               za nadzor javnih financ, ki jih je omenjena komisija sprejela v prejšnjem mandatu
               Državnega zbora na svoji seji 17. septembra 2008 po razpravi o točki Financiranje
               spornih menedžerskih odkupov bank v pretežni državni lasti. Odbor je vlado tudi
               pozval, da poroča o uresničevanju sklepov, ki jih je v prejšnjem mandatu sprejel
               Državni zbor na 37. izredni seji 3. junija 2008 ob obravnavi predloga sklepov v zvezi
               s problematiko koncentracije kapitala v Sloveniji na podjetjih poštnih nabiralnikih
               in vprašanje koncentracije medijskega lastništva v povezavi z ustavno pravico do
               obveščenosti.</p>
               <p>Uvodoma bi želel poudariti, da se omenjeno zahtevano poročanje nanaša na izvrševanje
               sklepov Komisije za nadzor javnih financ ter sklepov Državnega zbora, ki segajo v
               obdobje mandata prejšnje vlade in mandata prejšnje sestave Državnega zbora. V tem
               okviru očitkov komisije glede ravnanja ministra za finance v prejšnji sestavi vlade,
               žal, ne komentiram oziroma ne morem komentirati.</p>
               <p>V nadaljevanju bi želel najprej strniti temeljne ugotovitve glede uresničevanja
               sklepov Komisije za nadzor javnih financ z dne 17. septembra 2008, ki jih je vlada
               navedla v svojem poročilu. Glede vprašanja kakšna je bila vloga bank, ki so pretežno
               v državni lasti pri prevzemih večinskega lastniškega deleža v družbah Pivovarne
               Laško, Istrabenz in Merkur ter drugih primerih koncentracije kapitala, Vlada v svojem
               poročilu pojasnjuje, da je v tem mandatu na 23. seji 23. aprila 2009 sprejela sklep,
               v okviru katerega se je seznanila z informacijo Ministrstva za finance, da so takrat
               v bankah, ki sta pretežno posredni ali neposredni državni lasti, že potekale revizije
               kreditiranja najbolj izpostavljenih menedžerskih prevzemov. V postopkih teh revizij
               so se ugotavljala dejstva, ki so pomembna za oceno morebitne odškodninske in druge
               odgovornosti uprav in nadzornih svetov v teh dveh bankah. Vlada Republike Slovenije
               je v omenjenem sklepu tudi ugotovila, da v primeru posameznih reprogramov posojil,
               povezanih z menedžerskimi prevzemi in lastniško konsolidacijo njena upravičena
               pričakovanja niso bila uresničena in da upravi nadzornega sveta NLB d.d. in NKBM d.d.
               nista sledila določbam oziroma odločbam sklepa sveta Banke Slovenije o skrbnosti
               članov uprave in članov nadzornega sveta bank in hranilnic. Zato je vlada takrat
               sporočila, da se ne strinja s takšnimi odločitvami uprav in ugotovila, da takratna
               obstoječa nadzorna sveta ne izpolnjujeta odgovorno svojih nalog in obveznosti.</p>
               <p>Kar se tiče opozorila Komisije za nadzor javnih financ, da je vloga nadzornih svetov
               v bankah večja od vloge teh svetov v običajnih gospodarskih družbah ter da o stopnjah
               zaupanja med upravo in nadzorniki banke oziroma o vrsti in višini kredita, za katero
               mora uprava banke pridobiti soglasje nadzornega sveta ali mu o tem posebej poročati
               odločajo lastniki banke oziroma njihovi predstavniki. V začetku leta 2011 je bila
               sprejeta odločitev, da se prouči možnost za uzakonitev zahteve po dovoljenju za člane
               in predsednika nadzornih svetov bank, torej možnost licenciranja s strani Banke
               Slovenije. Banka Slovenije je že izrazila mnenje, da načelno podpira takšno
               licenciranje. V zvezi s tem bodo možne zakonodajne rešitve v okviru naslednje novele
               zakona o bančništvu, ki mora biti skladno z normativnim programom Vlade Republike
               Slovenije sprejeta v Državnem zboru Republike Slovenije do 23. 12. 2011. Treba je
               tudi pojasniti, da ima Banka Slovenije že skladno z obstoječim zakonom o bančništvu
               možnost, da zahteva od uprave banke, da skliče skupščino banke in predlaga razrešitev
               člana nadzornega sveta banke, če član nadzornega svet krši dolžnosti člana nadzornega
               sveta ter če obstajajo določene ovire za njegovo imenovanje.</p>
               <p>V zvezi s pozivom Komisije za nadzor javnih financ naj vlada pri proučitvi vseh
               spornih postopkov koncentracije kapitala, ki so ga financirale oziroma kreditirale
               banke,  ki so pretežno v
               državni lasti, oceni tudi osebna odgovornost članov nadzornih svetov in uprav teh
               bank ter skladno s svojimi pristojnostmi predlaga oziroma sporoči postopke za njihovo
               razrešitev, pojasnjujemo, da je vlada 22. 1. 2009 sprejela sklep, da bo predčasne
               zamenjave nadzornih svetov v podjetjih v državni lasti ter javnih gospodarskih
               zavodih izvajala takrat, kadar bo revizija ugotovila nepravilnost poslovanja ali bo
               ugotovljena opustitev dejanj, ki jih zahteva načelo skrbnega in vestnega gospodarja.
               Sklep je tudi določil, da bodo izjemoma predčasne zamenjave možne le v primeru, da bi
               zaradi časovnega odloga, potrebnega za izvedbo revizij prišlo do nepopravljive
               škode.</p>
               <p>Glede imenovanj, ki so bila že izvedena v času do nastopa sedanje vlade, je sklep
               vlade naložil, da jih mora preveriti kadrovsko akreditacijski svet vlad. Določeno je
               bilo tudi, da se mora uprave v teh podjetjih imenovati na podlagi javnega razpisa,
               posledično pa je Vlada Republike Slovenije tudi ministrstvom naložila naj preverijo
               ustrezne ustanovitvene akte podjetij v državni lasti ter pripravijo predloge
               sprememb, na podlagi katerih bo mogoče imenovanja izvesti na podlagi javnega razpisa.
               Sklep vlade je predvideval tudi revizijo v obeh bankah v državni lasti.</p>
               <p>Kot že predhodno omenjeno je vlada 23. aprila 2009 sprejela sklepe v okviru izvajanja
               protikriznih ukrepov na finančnem področju in se med drugim seznanila z informacijami
               Ministrstva za finance da v bankah, ki sta v pretežni posredni ali neposredni državni
               lasti že potekajo revizije kreditiranja najbolj izpostavljenih menedžerskih
               prevzemov. V vmesnem obdobju je bila v decembru ustanovljena oziroma je začela
               delovati agencija za upravljanje kapitalskih deležev države, ki poslujejo v skladu s
               kodeksi upravljanja OECD in prevzema zdaj odgovornosti za kontrolo in usmerjanje
               delovanje nadzornih svetov tam in takrat ko se pojavi potreba po ukrepanju. Tako, da
               je zdaj vlada razbremenjena dela na tem področju in te odgovornosti prevzame
               agencija, ki ste jo izvolili v tem visokem zboru.</p>
               <p>Na koncu želim na kratko predstaviti kako so bili uresničeni sklepi Državnega zbora z
               dne 17. septembra 2008. Vlada je v svojem poročilu 5. maja 2011 ugotovila, da je že v
               prejšnjem mandatu 17. 7. 2008 sprejela poročilo o aktivnosti na podlagi sklepov, ki
               jih je Državni zbor sprejel na 37. izredni seji 23. 6. 2008 v zvezi s problematiko
               koncentracije kapitala v Sloveniji. Glede na to, da je poročilo sprejela vlada v
               prejšnjem mandatu, bi le na kratko povzel, da poročilo pojasnjuje aktivnosti
               takratnega Urada Republike sLovenije za varstvo konkurence ter aktivnosti Ministrstva
               za finance in Ministrstva za kulturo. Z vidika Ministrstva za finance sta bili v
               tistem obdobju sprejeti noveli zakona o trgu finančnih instrumentov ter zakona o
               zavarovalništvu, ki sta sledili petemu sklepu Državnega zbora Republike Slovenije,
               sprejetemu na 37. izredni seji v zvezi s problematiko koncentracije kapitala v
               Sloveniji, s katerim je bilo Vladi Republike Slovenije predlagano, naj na osnovi
               svojih ugotovitev sprejme ustrezne sklepe in predlaga Državnemu zboru morebitne nujne
               spremembe zakonodaje, ki bi dodatno okrepile vlogo nadzornih institucij ter zmanjšale
               možnost zlorab. Sprejeti noveli sta okrepili nadzorniške pristojnosti, uvedle nove
               nadzorne ukrepe in utrdili institucionalno neodvisnost Agencije za trg vrednostnih
               papirjev in Agencije za zavarovalni nadzor.</p>
               <p>Hvala lepa.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala.</p>
               <p>Želi še kdo v uvodu od vabljenih spregovoriti o tej temi? Te želje ne vidim, zato
               dajem poslankam in poslancem možnost, da se prijavijo. Kdo želi razpravljati?</p>
               <p>Gospod Radovan Žerjav.</p>
            </sp>
            <sp who="SDT5:ŽerjavRadovan">

               <speaker>MAG. RADOVAN ŽERJAV:</speaker>

               <p>Hvala lepa za besedo.</p>
               <p>Uvodoma bi se skoncentriral predvsem na to, kar smo dobili kot dodatno gradivo za
               nadaljevanje te točke. To točko smo v Slovenski ljudski stranki zahtevali predvsem
               zaradi tega, ker ocenjujemo, da je ta problem en ključnih problemov za to, da se je
               Slovenija kot država znašla v bistveno globlji gospodarsko finančni krizi, kot se je
               to zgodilo drugod po svetu. Razlogi so znani, problem pa je ta - ali nimamo volje ali
               nimamo želje ali nočemo, da bi ta problem dejansko pojasnili za prihodnost, za bodoče
               rodove, predvsem pa zato, da se kaj takšnega v Sloveniji ne bi nikoli več zgodilo.
               Sam dobivam občutek, kot sem dejal, da volje in želje za to, da se zadeve razčistijo
               ni.  Dotaknil bi se najprej
               dokumenta oziroma teh par strani dokumenta, ki smo ga dobili s strani Vlade, ki se
               opredeljuje do sklepov, ki so bili sprejeti ne samo tukaj pri nas na Odboru za
               finance, ampak tudi Komisije za nadzor javnih financ. Približno piše tako, da
               opravičena pričakovanja niso bila uresničena in da upravi in nadzorna sveta NLB in
               NKBM nista sledili določbam sklepa sveta Banke Slovenije o skrbnosti članov uprave in
               članov nadzornega sveta bank in hranilnic in tako naprej, zato je Vlada ugotovila, da
               se ne strinja s takšnimi odločitvami uprav in ugotovila, da takratna obstoječa
               nadzorna sveta ne izpolnjujeta odgovorno svojih nalog in obveznosti. Skratka, tu je
               bilo ugotovljeno cel kup zadev, ki ni so dobre. Ne vem kakšni so bili ukrepi, kaj je
               Vlada naredila za to da bi to spremenila. Tu se potem navaja še cel kup zadev. Ne
               nazadnje se na koncu omenja tudi revizije, ki bi naj bile izvedene v Novi Ljubljanski
               banki in Novi kreditni banki Maribor. O tem se je govorilo leta 2009. Sedaj smo 2011.
               Upam, da so te revizije vendarle že zaključene. Nič se o njih ne govori. Ne ve se
               kakšni so izsledki teh revizij. Predvsem pa ni nobenih ukrepov na osnovi teh
               revizij.</p>
               <p>Zanima me: V kakšni fazi so te revizije? Če so končane, kakšni so izsledki, ampak
               tako generalno? Ne zanimajo me posamezni ukrepi. Če so bile revizije zaključene in
               izsledki so, kakšni so bili ukrepi ne nazadnje ministrstva? Še bolj pa, kakšni so
               bili ukrepi na osnovi Banke Slovenije?</p>
               <p>Skratka, to je teh nekaj strani, ki smo jih dobili od Vlade.</p>
               <p>Drugo, kar me bolj skrbi pa so te strani, ki smo jih dobili od Banke Slovenije. Nekaj
               dokumentov, ki so bili poslani posameznim bankam oziroma vsem bankam, razumem jih kot
               opozorila za dogodke, ki se dogajajo. Predvsem me moti, začenja se z dokumentom z
               datumom 4. 7. 2006, ki gre približno takole: <q>"banko opozarjamo, banke opozarjamo,
               banke opozarjamo, Banka Slovenije od bank pričakuje"</q> Nič drugače ni tudi z datumom
               19. 12., dokument Banke Slovenije, ki je bil poslan vsem bankam in hranilnicam, kjer
               se ponovno opozarja <q>"od bank pričakuje, bankam se priporoča"</q>, in tako naprej. Na kar
               23. 6. 2008, tudi dokument Banke Slovenije, ki je bil poslan vsem bankam in
               hranilnicam, med drugim spet piše <q>"Posledično se od bank pričakuje, da je tudi v
               poročilu o veliki izpostavljenosti pravilno poročajo, izpostavljenost do prej
               omenjenih skupin povezanih družb, ter da v primeru morebitnega preseganja omejitve,
               ali to zmanjšajo najkasneje do 30. 9."</q> Skratka, 23. 6. 2008 se je že ugotavljalo, in
               banka je ugotovila nepravilnosti, Banka Slovenije seveda, da se izpostavljenost ne
               poroča pravilno. Skratka, ponavljam, še enkrat ta stavek: <q>"Posledično se od bank
               pričakuje, da tudi v poročilu o veliki izpostavljenosti pravilno poročajo
               izpostavljenost do prej omenjenih skupin povezanih družb, ter da v primeru
               morebitnega preseganja omejitve le-to zmanjšajo najkasneje do 30. 9. 2008."</q> Potem
               spet piše: <q>"Pričakujemo, da bodo banke v bodoče več pozornosti namenjale tudi
               identifikacijam povezanost."</q>, in tako naprej. Potem je naslednji dokument za datumom 24. 7. 2008, kjer piše takole:
               <q>"V okviru zakonskih pristojnosti je Banka Slovenije redno spremljala tudi dejavnosti
               banke, povezanih s prevzemnimi aktivnostmi ter tveganja, ki iz tega naslova izhajajo
               za banke. Ker se je s prevzemnimi aktivnostmi povečala izpostavljenost bank do
               določenih oseb se je Banka Slovenije osredotočila predvsem na preverjanje kvalitete
               novo nastalih izpostavljenosti ter ustreznosti višine oblikovanih oslabitev oziroma
               rezervacij v skladu s sklepom o ocenjevanju izgub iz kreditnega tveganja bank in
               hranilnic."</q> 24. 7. 2008, to je bil poslan dokument Banke Slovenije v Državni zbor
               takratnemu predsedniku gospod Francetu Cukjatiju.</p>
               <p>Banka Slovenije je vedela takrat kaj se dogaja. To s tem dokumentom se tudi
               ugotavlja. Potem naprej piše v dokumentu, kjer se govori o Pivovarni Laško: <q>"Pregledi
               izpostavljenosti bank do skupine Pivovarne Laško in prevzemnih družb, ki so jih
               doslej opravili inšpektorji Banke Slovenije kažejo, da so banke spoštovale interne
               postopke glede način odobritve, spremljanja in izterjave teh kreditov, kakor tudi
               kriterije zavarovanja. Večina omenjenih izpostavljenosti je zavarovanih z
               vrednostnimi papirji, nekaj z nepremičninami, le manjši del je nezavarovan."</q> Torej,
               tudi v tem segmentu očitno so bili primeri, kjer zavarovanja praktično sploh ni
               bilo.</p>
               <p>Ne bom se spuščal v pravilnost oziroma ustreznosti zavarovanja takšnih kreditov za
               lastninske prevzeme z delnicami. Tu si lahko seveda vsak ustvari svoje mnenje. Ampak
               dejstvo je, da nekateri krediti niso bili zavarovanji. To tudi Banka Slovenije tukaj
               priznava. Zanima me, kakšni so bili ukrepi.</p>
               <p>Naprej se piše tudi o Merkurju: <q>"Izpostavljenosti do Merfina so v celoti zavarovane z
               delnicami Merkurja, pri čemer so bila po podatkih v času pregleda razmerja med
               zastavljenimi vrednostnimi papirji in vrednostjo terjatev ustrezna."</q> Se pravi, takrat
               je bila zadeva ustrezna. <q>"Glavni vir za poplačilo kreditov predstavljajo dividende,
               ki bodo po mnenju bank ob normalnem poslovanju skupine Merkur zadoščale za
               servisiranje dolga. Banke večjih problemov pri odplačevanju omenjenih kreditov ne
               pričakujejo."</q> To je bilo leta 2008, 24. 7.</p>
               <p>Potem 28. januar 2009, Banka Slovenije piše spet vsem bankam in hranilnicam:
               <q>"Ocenjujemo, da oblikovane oslabitve in rezervacije ne odražajo v celoti poslabšanih
               razmer. V nekaterih bankah so se oslabitve finančnih sredstev celo znižale. Ponovno
               vas opozarjamo, da pozorno in v skladu z načelom previdnosti ocenite svoje naložbe v
               finančna sredstva."</q> Skratka, tu je bila zadeva že v polnem razmahu. In spet v
               nadaljevanju tega dopisa <q>"bankam priporočamo in hkrati pričakujemo"</q>.</p>
               <p>18. 6., dokument Banke Slovenije, spet vsem bankam: <q>"Istočasno pa pregledi na terenu
               potrjujejo, da banke med kredite prvega in drugega razreda vključujejo tudi takšne
               kredite, ki so po vsebini dejansko dolgoročni ter si na ta način izboljšujejo
               količnika likvidnosti."</q> Torej, tu so se definitivno ugotavljale nekatere
               nepravilnosti oziroma je Banka Slovenije ugotovila nekatere nepravilnosti.
               Nadaljujem: <q>"Pri pregledovanju ustreznosti vrednotenja kreditnih portfeljev bank
               ugotavljamo, da banke neustrezno vrednotijo kredite komitentom, ki zaradi plačilne
               nesposobnosti kreditov ne morejo vrniti, zaradi česar jim banke kredite ob njihovi
               vsakokratni  zapadlosti ponovno
               omejijo."</q>, in tako naprej. Lahko bi prebral še kakšne citate iz teh dokumentov.</p>
               <p>Skratka, vedelo se je za stvari, ki so se dogajale. Namenoma bom prebral tudi nekaj
               dejstev, ki izhajajo iz Zakona o bančništvu. Zakon o bančništvu, ki je vezan in daje
               pristojnosti regulatorju, torej Banki Slovenije. V 68. členu Zakon o bančništvu
               govori o odvzemu dovoljenja za opravljanje funkcije člana uprave. Piše: <q>"Banka
               Slovenija odvzame dovoljenje za opravljanje funkcije člana uprave banke,"</q> in je kar
               nekaj primerov. Med drugim tudi, če član uprave hujše krši druge obveznosti članov
               uprave določene s predpisi in pravili in tako naprej.</p>
               <p>Nadaljujem, nadzor nad bankami, seveda, splošne določbe, to je 217. člen, ki govori o
               pristojnosti Banke Slovenije za nadzor nad bankami. Med drugim: <q>"Za dosego namena
               nadzora nad banko je Banka Slovenije pristojna in odgovorna tudi za nadzor nad člani
               uprave banke v obsegu določene v 68. do 70. členu tega zakona."</q>, in tako naprej.</p>
               <p>223. člen: <q>"Banka Slovenije opravlja nadzor nad bankami."</q> V nadaljevanju piše: <q>"Banka
               Slovenije lahko banki pod pogoji, določenimi v tem zakonu, izreče naslednje ukrepe
               nadzora: 1. priporočilo in opozorilo,"</q> to kar je velikokrat bilo tudi narejeno, to iz
               teh dokumentov tudi izhaja. <q>"2. odreditev odprave kršitev,"</q> to sem zasledil manjkrat,
               <q>"3. odreditev dodatnih ukrepov za uresničevanje pravil o upravljanju s tveganji,"</q>
               tukaj prvenstveno govorimo o tveganjih, velikih tveganjih. V primeru kreditov, ki so
               bili zavarovani z delnicami. Vsak ve, da je tu tveganje lahko izredno veliko. <q>"4.
               odvzem dovoljenja. 5. postavitev izredne uprave,"</q> to so seveda že zelo radikalni
               prijemi. <q>"6. začetek prisilne likvidacije. 7. odločitev o razlogih za stečaj banke."</q>
               To so res tisti skrajni ukrepi, ampak vmes pa je nekaj ukrepov, ki bi jih najbrž
               glede na obseg zadev, glede na pomembnost, najbrž Banka Slovenije tudi mogla
               podvzeti, da bi zaščitila stabilnost finančnega sistema v Sloveniji. O tem govorimo
               prvenstveno.</p>
               <p>Potem v tem istem zakonu pod točko 7.5. se govori o dodatnih ukrepih za uresničevanje
               pravil o upravljanju s tveganji. 247. člen: <q>"Razlogi za dodatne ukrepe za
               uresničevanje pravil o upravljanju s tveganji."</q> 248. člen: <q>"Vrste dodatnih ukrepov za
               uresničevanje pravil o upravljanju s tveganji."</q> Tukaj bom prebral, ker tega je
               precej, ampak v 4. točki tega 248. člena piše: <q>"Banka Slovenije prepove banki,"</q>
               prvič, <q>"dajanje kreditov oziroma upravljanje bančnih storitev ali storitev iz prvega
               odstavka tega zakona za določene osebe z neprimerno kreditno boniteto."</q> Drugič,
               <q>"Banka Slovenije prepove banki sklepanje poslov s posameznimi delničarji, člani
               uprave, nadzornega sveta, družbami, ki so z banko v razmerju, tesni povezanosti ali
               investicijskimi skladi, ki jih upravlja Družba za upravljanje, ki je za banko v
               razmerju tesne povezanosti."</q> Naslednje: <q>"Banka Slovenije banki  prepove ali omeji opravljanje posameznih ali
               vseh poslov določene vrste ali širjenje mreže poslovalnic banke,"</q> in tako naprej. Kaj
               želim s tem povedati? Želim povedati, da inštrumenti so na razpolago. Vprašanje je,
               ali smo naredili vse za to, da bi se ta godlja v katero smo zabredli, preprečili. Jaz
               seveda težko sodim, ali je bilo storjeno vse. Zakon daje možnosti, daje pooblastila,
               ne nazadnje daje tudi odgovornost. In če zadevo povežem z zgodbami, ki so se dogajali
               v drugi banki, ki ni v slovenski lasti, v banki Hypo, da so morali od zunaj ukrepati,
               ker je očitno marsikaj v tej banki šlo narobe. Resnično obstaja dvom, ali se vse te
               pristojnosti in vzvodi, ki jih regulator ima na voljo, tudi uporabljajo. Uporabljajo
               za to, da se preprečijo anomalije, ki so se nam v Sloveniji, žal, zgodile.</p>
               <p>Namenoma bom še enkrat ilustriral primer, ker se mi zdi, da je zelo zelo poučen. Sam
               sem videl, pa ne bom govoril o detajlih, ampak bom to ponovil, videl sem pogodbo z
               enim od finančnih holdingov, ki je, po moji laični oceni, bila neustrezno zavarovana
               v višini, mislim da, 15 ali 15 milijonov evrov, saj niti ni pomembno. Gre za veliko
               denarja. Dve imeni sta bili navedeni tam s strani banke, vodje nekih oddelkov ali
               kakorkoli. Obe od teh imen, torej uslužbencev banke, sta bili podpisani <q>"za"</q>, torej
               niti eden od teh podpisnikov, ki je bil naveden na tej pogodbi ni bil prvi podpisnik.
               Podpisal je nekdo <q>"za"</q>. Meni je to čudno. Ne gre za 100.000 evrov ali za nekaj deset
               tisoč evrov, ampak gre za 15 milijonov evrov.</p>
               <p>Navedel vam bom še en primeru, tudi iz svoje lastne izkušnje, kako sem se jaz kot
               takrat še gospodarstvenik boril za to, da bi moje podjetje dobilo kredit za
               realizacijo enega od razvojnih projektov, investicijskih projektov, vrednega
               približno 20 milijonov evrov. S seboj sem prinesel investicijski program za ta
               projekt, ki ima veliko vsebine. Dotika se ne nazadnje podjetja, ki bi to gradilo, ker
               ni bilo samo domače podjetje, naše, ampak je bil na nek način novo ustanovljena firma
               tudi s tujcem. Tržna analiza je bila razdelana, tako nabavnega kot prodajnega trga,
               surovin, izdelkov, tehnološki del, zelo natančna ocena in struktura investicijskih
               vlaganj, finančna analiza, finančno-tržna analiza, analiza občutljivosti, ne samo
               navadna, tudi navskrižna analiza občutljivosti. Tega je približno več kot sto strani.
               Temu pripadajo ustrezne priloge, ki so bile pogodbe z dobavitelji, pogodbe s
               potencialnimi kupci, pisma o nameri in tako naprej. Skratka, dokumentacija je bila
               izdatna.</p>
               <p>Banka se po letu dni pač ni odločila, da bi ta projekt kreditirala. To je bila njena
               legitimna odločitev.  Jaz s
               tem nimam nobenih problemov. Oddelek za tveganje ja najbrž odločil oziroma prišel do
               spoznanja, da je ta projekt za banko preveč tvegan in pač ni šla v posel.</p>
               <p>Če potegnem paralelo bi želel videti, kako so na drugi strani potekali postopki v
               zvezi s krediti, o katerih se pogovarjamo. Rad bi videl tak dokument, pa ne zato, da
               bi pogledal kaj v njem piše, ampak dokument, knjigo poslovni načrt, ki je bil osnova
               za to, da je bilo podeljenih 15 milijonov evrov nekomu za to, da je prevzel lastniško
               podjetje. Tako, da mi nekdo pomaha, to je to dokument, na osnovi katerega je bil
               podeljen kredit 15 milijonov evrov, ali 20, ali 30, kakorkoli, ne vem kakšni krediti
               so bili. Ali pa, tu je dokumentacija, tako pokažete ljudem, na osnovi tega smo dali
               kredit. Upam, da to obstaja in da bo to morda tudi kdo pogledal na osnovi česa so
               bili ti krediti dani. Ne želim sedaj kot primer zakaj temu investicijskemu projektu
               ni bil dan kredit. V redu, pač, tveganje je bilo preveliko, o.k., ni problema. Ampak
               podobno, enako temeljito, enako odgovorno bi bilo takrat potrebno presojati vse te
               kredite, v katerih pa ni šlo za neko dodano vrednost, ni šlo za nove tehnologije, ni
               šlo za novo proizvodnjo, ni šlo za novo produkcijo, ni šlo za novo dodano vrednost.
               Ampak je šlo preprosto za to, da je nekdo, ki je imel to možnost, dobil kredit za
               lastninsko preoblikovanje. To ni mogel vsak. To ni mogel Janez iz Spodnjega Kašlja
               dobiti, kredit za 15 milijonov evrov za to, da se je šel lastninsko preoblikovanje.
               Ni mogel. Prepričan sem, da kakorkoli obračamo, bomo ta mehanizem, ki je bil, ki, po
               moji oceni, sedaj v tem trenutku še niti ni drugače reguliran. Ne vidim, da bi bilo
               sedaj karkoli drugače, kot je bilo takrat. Skratka, ta mehanizem še ni reguliran, da
               se ne more ponoviti. Da bi v Sloveniji vendarle našli toliko politične modrosti in
               odgovornosti do te države, da se ta mehanizem spremeni. Predvsem pa, da pojasnimo
               zadeve, kaj vse je šlo narobe in kdo je, ne nazadnje, za to odgovoren, da je šlo
               toliko narobe, da je posledično sedaj Slovenija v bistveno hujši finančni in
               gospodarski krizi, kot bi bila sicer, če se to ne bi dogajalo. Hvala lepa.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Želi še kdo razpravljati od poslancev? Gospod Kranjec boste na kakšne
               dileme in vprašanja, ki jih je poslanec zastavil, poskušali odgovoriti.</p>
            </sp>
            <sp who="SDT5:KranjecMarko">

               <speaker>DR. MARKO KRANJEC:</speaker>

               <p>Najlepša hvala, gospod predsednik. Upal sem, da sem že na zadnji seji, ko smo bili
               vabljeni, pojasnil postopek nadzora, vendar vidim, da je treba to še enkrat ponoviti.
               Morda se boste spomnili, da sem govoril takrat, da ima banke neprestano odprtih okoli
               200 do 300 ukrepov proti bankam, ki jih nadzira, z različno intenziteto, in sicer,
               tako kot je naštel spoštovani poslanec, v 223. členu, priporočila, opozorila,
               odredbe, in zahteve, prepovedi. To so ukrepi, ki so bilateralne narave, in ki so
               vedno v veljavi, vendar so zaupni. To seveda ne dajemo parlamentu in nikomur drugemu.
                   To kar smo pa dali vam na
               vpogled, je pa naš, nekako sinteza tega kar ugotavljamo v posameznih bankah. To kar
               smo v posamezni banki ugotovili, prekršek in ga tudi sankcionirali, smo tukaj v
               splošni obliki posredovali ali političnemu organu, parlamentu, odboru, predsedniku
               Državnega zbora in posameznih bankah in jih opozorili kakšne so tendence v finančnem
               sistemu. Tako, da sklepanje da smo samo priporočali in ničesar ukrepali, niso
               pravilni. Posamezne banke, posamezni nadziranci pa to, to zelo dobro vedo, kakšni so
               ukrepi so njih. In seveda bi se zelo čudil, v kolikor bi parlament pričakoval, da
               bomo mi povedali, da smo proti neki banki. Vzemimo hipotetično največji banki
               sprejeli ukrep prepovedi kreditiranja ali širjenja mreže ali zapiranja posameznih
               izpostav, kar seveda se tudi lahko zgodi. Govorim hipotetično. Bi javnost, domača in
               mednarodna, zelo težko razumela, da Banka Slovenije ukrepa tako strogo proti tej
               instituciji in kakšne bi bile lahko posledice. Te, da bi se izgubilo zaupanje v te
               institucije. Zato je problem zaupnosti teh podatkov. Tako d to, da smo mi samo
               pričakovali in opozarjali, je splošen dokument naslovljen na vse. Imamo pa
               bilateralno, kot sem rekel, ukrepe in odredbe in zahteve, ki so v vsakem trenutku v
               veljavi. Gospod Žerjav se bo dobro spomnil, ker je rekel, pa imate samo devet odredb.
               Sem jaz takrat povedal, da je devet odredb od tristo ukrepov. To je samo vrh
               ukrepanja, vse ostalo seveda pa gre postopoma, ker mi od banke ne moremo, takrat sem
               tudi uporabil izraz <q>"z macolo po glavi"</q>. Banka je lahko naredila napako in mi to
               napako želimo popraviti in jo stalno neprestano opravljamo. Mi imamo vedno na terenu
               ljudi, ki opazujejo kaj se v bankah dogaja.</p>
               <p>Glede na kritike, da seveda nismo svoje naloge opravljali, ki jo zavračamo, ker tudi
               rezultati kažejo, da nobena banka ni bila ogrožena in ni ogrožena, smo morali, smo
               čutili potrebo, da pojasnimo s to dokumentacijo zadnjič, kako mi delujemo in zdaj to
               seveda ponovno ponavljam. Kar se tiče zavarovanja, bančna praksa je v svetu in pri
               nas zelo različna. Velik del kreditov je pogosto nezavarovan. V normalnih razmerah in
               tudi naše razmere so bile v letih 2004 do 2008, ko je kriza udarila, več ali manj
               bile normalne. Tako da, mi ne vidimo nobenega problema, če bankirji ocenijo, da
               kredit ni potrebno zavarovati, ker so precenile iz elaborata ali pa na osnovi drugih
               informacij, da se bo denarni tok, ki bo izhajal iz tega projekta, ki se bo
               financiral, zagotavljal vračilo tega kredita. V tem primeru pač ni. To je praksa tudi
               v svetu. Zavarovanje z vrednostnimi papirji ali nepremičninami je tudi stoletja
               uporabljena praksa, pri čemer seveda ne more nihče vedeti, ne od tukaj prisotnih ne
               bankirjev ne politikov, kaj se bo dogajalo v teku kredita, ki lahko traja dve, tri,
               deset ali petnajst let z vrednostjo zavarovanja. Vsi beremo vsak dan o kriz
               nepremičninskega trga v Združenih državah Amerike in v Evropski uniji. Banke so pri
               odobravanju teh posojil v večjem delu govorim, ne rečem, da so bila vsa posojila tako
               zavarovanja, računala, da bo hiša, ki se financira s kreditom zadostno zagotovilo, da
               se bo kredit lahko odplačal. Če ne, se bo pa s hišo to poplačalo. Vendar kot vemo, je
               cena hiš padla za 30%, 40% in banke so, čeprav v dobri veri  odobravale kredit, danes v težavah, ker s temi
               hišami ne morejo poplačati svoje terjatve. Osebne tragedije so velike, ampak to ni
               važno, važna je zaščita oziroma vrnitev posojenih sredstev. Podobno je za delnicami.
               Delniški trg je bil od leta 2008 tako napihnjen, tega sicer mi ne nadziramo mi, moram
               takoj povedati, vendar tudi nihče drug ni mogel ocenjevati, ali se bo ta balon
               nadaljeval ali se bo počil. Žal je počil. Ne samo pri nas tudi v svetu in indeks,
               borzni, nebom govoril natančno, ker nimam podatka predpostavljam 60 do 70 % pod
               najvišjo vrednostjo v letu 2008. Vsa ta zavarovanja, ki so bila dana bankam so se
               danes manj vredna in tukaj nima nadzornik, ne bankir nobene moči, da to spremeni, pač
               je bilo tveganje ocenjeno ali preveč optimistično ali pa so zunanji dogodki
               pripeljali do tega. To je običajna procedura, ko gre za med časovno prenašanje
               sredstev. Tudi, če kupimo zlato ne moremo vedeti in ga banka vzame v zastavo pri
               sedanji vrednosti, še posebej. Ali je to zadostna zastava ali ne, ker lahko jutri
               cena pade pod to, ki danes na trgu velja, celo za več. Lahko govorimo tudi o zastavi
               vrednostnih papirjev države. Danes se govori o zmanjšanju bonitete perifernih držav,
               vemo katere so to v evrskem območju. Govori se celo o zmanjšanju kreditne bonitete
               ameriških vrednostnih papirjev. Tudi, če bi naše banke ameriške vrednostne papirje
               jemale v zastavo, če se bo znižala boniteta ZDA ta zastava ne bo zadostna za
               pokrivanje terjatev banke.</p>
               <p>Tako da tukaj posploševati, da je to bilo neustrezno je popolnoma, po mojem, zgreši
               bistvo poslovanja med časovnega prenašanja terjatev ali če hočete kreditiranja.
               Torej, v tem pogledu torej ne čutimo ali če nam bo nekdo svetoval, kako bi sicer
               lahko to zavarovali tako rekoč vodotesno. Jaz tega nasveta do sedaj še nisem nikjer
               zasledil, ne v literaturi, ne v razgovorih, potem se bi to lahko tudi delalo.</p>
               <p>Kar se tiče Hypo banke. Hypo banko nadziramo, vendar je šlo pri Hypo banki za
               kriminalna dejanja in mi nismo institucija, ki preganja kriminalna dejanja.
               Ugotovljena so bila kriminalna dejanja z ukrepi lastnika, ki je v tujini s tem, da je
               podkupil svoje uslužbence v Sloveniji, da so poročali o nepravilnostih, celo oni tega
               niso vedeli, lastniki. Banka Slovenija, ki pa se le ukvarja s tem nasploh tega ni
               mogla vedeti, ampak to ne pomeni, da nismo opravljali svoje funkcije, ki je nadzor
               bančnega poslovanja. Vemo za primere, ko so direktorji v kovčkih nosili denar, ne
               vem, kako si je možno predstavljati, da nadzornik iz Banke Slovenije direktorja
               ustavil in bo rekel, odprti aktovke in povej, kako nosiš denar. Mislim, da je to zelo
               malo poenostavljeno in <gap n=".."/><stage>/nerazumljivo./</stage><gap n=".."/> gledanje na nadzor bančnega sistema.</p>
               <p>Kar se tiče, nekako očitka tudi in posrednega Banki Slovenije, da toleriramo tisto
               pogodbo za 15 milijonov pa ne toleriramo tiste stvari, ki je podprta z dokumentacijo,
               bom prepustil odgovore bankirjem, vendar predpostavljam, mi ne določamo vrste
               dokumentacije, ki je potrebna za odobritev kreditov, predpostavljam, da je to
               običajna dokumentacija. Očitno je banka ocenila, da je projekt preveč tvegan kot ste
               sam tudi omenil, gospod spoštovani poslanec, in pač tega ni odobrila. Ne sprejemam pa
               podtona, ki je impliciten, da je morda Banka Slovenije tolerirala prijateljska
               posojila ni pa  ukrepala v
               primerih, ko je šlo za dobro pripravljene projekte, vendar ni bilo pravih zvez, to je
               bilo v podtonu, in tega ne morem, absolutno sprejeti.</p>
               <p>Kaj se je dogajalo leta 2004 do 2008. Krediti so, kot smo rekli, naraščali, leta 2007
               po 40 % na leto, samo ne pozabite, v kakšnih razmerah je Republika Slovenija vstopala
               v evro območje. KO smo se začeli pripravljati leta 2004 za vstop v evro območje smo
               morali začeti prilagajati svoj instrumentarij denarne politike in likvidnosti v
               evropskem območju. To pomeni, da smo morali postopa sproščati tako imenovane
               blagajniške zapise, s katerimi je ukrepala Banka Slovenija dokler je bila samostojna
               in je sterilizirala presežno likvidnost v gospodarstvu. Pričele so se zniževati
               stopnje obvezne rezerve, ker smo morali stopnjo obvezne rezerve, ki je bila čez 10 %
               v času samostojnosti znižati na nivo, ki je v uporabi v evrskem območju na okoli 1 %.
               Zniževale so se obrestne mere na mednarodnih kapitalskih trgih in glede na to, da je
               Slovenija imela zelo verodostojno strategijo približevanja je bila razpoložljivost
               kreditov izredno velika in vsi ti elementi, spoštovanje blagajniških zapisov,
               zniževanje stopnje obvezne rezerve, nizke obrestne mere in dostopnost kreditov ter
               približno pričakovanje vstopa v evro območje so Slovenijo zalili z likvidnostjo kot
               je bila razpoložljiva v drugih državah. Rad bi videl nekoga, ki bi takrat rekel
               bankam, ne kreditirajte, če imate sredstva. Danes smo že poslušali v prvi točki, da
               banke morejo kreditirati. Takrat, v tistih razmerah je bilo pa popolnoma jasno, da ni
               bilo nikogar, ne politike, ne Banke Slovenije, ki bi lahko rekla, ne smete
               kreditirati po takih stopnjah, mi smo pa opozarjali, kar iz teh dokumentov iz teh
               dokumentov, ki ste jih prebrali, gospod poslanec, jasno izhaja od leta 2006 v okviru
               svojih kompetenc. Če se je seveda, potem zgodila kriza je to stvar, ki je prizadela
               vse države. Če so se zgodilo napačni ali neustrezni krediti se to danes kaže v
               portfelju bank, ki še vedno sanirajo to. Tudi, če ni bilo menedžerskih odkupov tako
               imenovanih so bili navadni krediti, so v nekaterih panogah in podjetjih, danes
               praktično nemogoče, da se vrnejo, vendar to ni krivda ne menedžmenta bank, ne Banke
               Slovenije, še manj pa bi rekel ali pa še največ, če hočete, tisti, ki so hodili od
               banke do banke in zaprosili za kredite za svoje špekulativne namene. Prej je bila ena
               misel izrečena, ki sem si jo zapisal, samo jo ta trenutek ne najdem, da bi bilo
               treba, da bi tiste, ki ne morejo vračati kredite sankcionirati. Jaz mislim, da so
               najbolj sankcionirani s tem, da vse izgubijo in veliko teh tajkunov je vse izgubilo,
               to je sankcija. Sedaj, če je treba še kazensko sankcijo, to bo odločila politika,
               vendar nekakšno razumevanje administrativnega ukrepanja tukaj, ki ni združljivo z
               tržnim gospodarstvom nam je pa tuje. Mi poslujemo kot vsaka centralna banka v
               evropskem območju, uporabljamo enak mehanizem in sistem nadzora in enak
               instrumentarij tudi s prepovedjo kredita, če je potrebno. Če pa nismo nobene banke
               zaprli ali postavili v stečaj pa smatramo za uspeh ne za neuspeh kot je bilo tukaj
               tudi implicitno rečeno. Toliko je moj odgovor.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Gospod Žerjav.</p>
            </sp>
            <sp who="SDT5:ŽerjavRadovan">

               <speaker>MAG. RADOVAN ŽERJAV:</speaker>

               <p>Jaz nič ne govorim implicitno, jaz govorim o dejstvih, in tisto, ko sem primerjal dva
               primera, na eni strani investicijski projekt in na drugi strani kredit za lastninsko
               preoblikovanje,  zagotovo
               nisem kazal in nisem mislil kazati s prstom na Banko Slovenije. Pri tem Banka
               Slovenije zagotovo nima nič. Kazal sem na notranja pravila banke oziroma na
               mehanizme, ki so se odvijali znotraj banke, dotične. Skratka, lahko bi rekel dvojna
               merila se temu reče. Zdaj ali ste vi kot nadzornik skozi vaše pristojnosti, skozi
               vaše preglede, redne, izredne in ne vem kakšne še, sposobni priti do tega spoznanja
               znotraj banke, to težko sodim in tukaj ni bilo mišljeno nič implicitnega. Želel sem
               samo pokazati zelo nadzorno in na nek način tudi dokazati, če bi se na eni strani
               projekt, ki sem ga navedel in na drugi strani kredit, ki je bil namenjen za
               lastninsko preoblikovanje obravnaval na enak način, z enakimi metri z enakimi vatli,
               verjetno tega kredita nikoli ne bi bilo podeljenega. To je moja trditev. Ampak ker
               zadeve niso bile obravnavane z istimi vatli, z istim metrom, z enakim odnosom, če
               hočete, do tega denarja, ki je bil podeljen, potem teh kreditov ne bi bilo in danes
               tega problema ne bi bilo. In dejali ste, gospod spoštovani guverner, nobena banka ni
               ogrožena. Jaz ne vem, če je ogrožena ali ne, vem pa, da smo nedolgo tega novo
               Ljubljansko banko dokapitalizirali za skoraj 250 milijoni, če imam prav, če me ne
               moti, in da sami napovedujete, da bo kmalu potrebno to banko še dodatno
               dokapitalizirati. Skratka tega pa zdaj res ne razumem. Dajte nam to pojasniti. Če
               banka ni ogrožena in če je vse OK in vse lepo in prav, potem verjetno ni potrebna
               dokapitalizacija ali pač. Tega pa zdaj res ne razumem. In dejali ste med drugim tudi,
               tveganje je bilo moda preoptimistično. Ja, definitivno je bilo preoptimistično.
               Absolutno je bilo preoptimistično. In zdaj vprašanje je, kdo je tisti, ki bi lahko ta
               tveganja zaustavil. Kdo je tisti v državi, ki bi lahko to zaustavil? Nihče. Ali v
               državi nimamo takšnega mehanizma, da bi lahko zaustavil prevelika tveganja v katere
               se morda banke spustijo zaradi različnih interesov itn. In jaz vendarle ne bi želel,
               da se vse meče v isti koš. Vsa kreditiranja oziroma vse aktivnosti, ki jih banke v
               Sloveniji peljejo. Ne. Jaz tega ne želim početi, ker je verjetno bistvena razlika med
               tem ali banke kreditirajo tisti kar morajo kreditirati, kar post festum povzroča
               večjo gospodarsko rast, da ne bom sedaj seveda izlajnanih besed navajal ali pa, če
               kreditirajo neke špekulativne in ne vem kakšne še vse primere. To je zame bistvena
               razlika. In še nekaj, v enih izmed teh dokumentov, ki smo jih dobili, je Banka
               Slovenije 29. oktobra 2007 pisala ministrstvu za finance, v zadnjem stavku, tako bo
               med drugim Banka Slovenije skrbno nadzirala izpostavljenost bank zaradi kreditiranja
               prevzema družbe Merkur. Oktobra leta 2007 ste dejali, da boste skrbno spremljali ta
               prevzem. In vprašanje je in kaj se je zgodilo. Kaj se je zgodilo?</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Gospod Damjan Žugelj se je prijavil k besedi.</p>
            </sp>
            <sp who="SDT5:ŽugeljDamjan">

               <speaker>DAMJAN ŽUGELJ:</speaker>

               <p>Hvala lepa za besedo. Spoštovani poslanci, spoštovani sodelujoči! Jaz danes ne bom
               razpravljal, konkretno. Mogoče bi povedal samo ene tri generalne  misli, ki so se mi utrnile, ko sem poslušal
               to razpravo. Rad bi poudaril, da agencija za trg vrednostnih papirjev vse podatke na
               katerih so temeljile dosedanje izjave tako mene kot direktorja ali kot agencije kot
               institucije, predložila parlamentarni preiskovalni komisiji, edino tam je bila
               podlaga, da smo te podatke lahko izročili in smo jih tudi izročili že kar nekaj časa
               nazaj. Rad bi povedal tri. Ena stvar se tiče nadzora. Dejstvo je, da imamo posamezne
               nadzorne institucije različne standarde ukrepanja, to se je danes izkazalo. Pa vam
               bom povedal en konkreten primer, ta primer je tudi objavljen tudi na naši spletni
               strani, gre za tržno manipulacijo. Tržna manipulacija, kot veste, je kot takšna
               kaznivo dejanje, ena izmed treh kaznivih dejanj, ki jih agencija tudi preganja po
               uradni dolžnosti oziroma kasneje policija in tožilstvo, ko naznanimo. In ta tržna
               manipulacija je bila potrjena na Vrhovnem sodišču. V vmesnem času smo predlagali
               Banki Slovenije za odvzem licenc članom uprav bank. Po mojih informacijah je bil
               njihov ukrep opomin, mi smo pa vzeli licence. To so različni standardi ukrepanja. Kaj
               iz tega izhaja? Pa to ni napad na centralno banko, ona je neodvisna in suverena pri
               svojem odločanju tako kot smo mi. In tudi zagotovo se bomo o teh standardih ukrepanja
               na eni od prihodnjih sestankov, ki jih bomo imeli v okviru koordinacijskih skupin,
               tudi pogovarjali. Hočem povedati, da je nadzor stvar v prvi vrsti zakonodaje, v drugi
               vrsti poguma, v tretji vrsti motivacije in to je bistvo. Drugo točko, ki bi jo rad
               podal ali povedal je glede tveganj. Če jaz kot posojilodajalec ne morem anticipirati
               tveganj oziroma jih ne morem pričakovati, potem kredita ne dam, dam višji pribitek na
               obrestno mero ali pa dvignem kolateralno zavarovanje, drugega ni. In tu sledi eno
               moje vprašanje. Kako so ravnale tuje banke, ne, ki delujejo na območju Republike
               Slovenije, imamo Nemčijo, Avstrijo, leta 2007 eno leto pred krizo in kaj se je
               dogajalo takrat s kolaterali pri njih in koliko je naših državljanov, ki je imelo
               račune v tujini, bilo pozvanih, da doplačajo tisto razliko zaradi neustreznega
               zavarovanja? Po mojih informacijah, ki jih imam, smo šele v sredini leta 2008 je bilo
               nekje še skoraj 1:1, se pravi na 100 tisoč kreditov 100 tisoč evrov zavarovanja
               oziroma na 100 tisoč zavarovanja 80.000 evrov kredita leta 2008 v sredini, kriza se
               je pa začela septembra. Na to smo tudi opozorili.</p>
               <p>In zadnja stvar, ki bi jo rad poudaril. Ni problem direktorja agencije, da je kot
               človek sporen. Agencija je pokazala, da ima srce, pogum in motivacijo, zato je mogoče
               moteča za marsikoga. In vedite, da tisti trenutek, ko bi na agenciji izvedeli, da je
               nekdo nosil poln kufer denarja, bi naznanili pristojnim organom. S tem sem končal
               razpravo.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala. Želi še kdo? Gospod Jaševič, prosim.</p>
            </sp>
            <sp who="SDT5:JašovičBožo">

               <speaker>MAG. BOŽO JAŠEVIČ:</speaker>

               <p>Samo pojasnilo na vprašanje kaj je z izredno revizijo. Moj kolega član uprave je že
               na prejšnjem zasedanju tega odbora povedal, da je ta izredna revizija bila v letu
               2009 končana, takratna uprava in nadzorni svet so dobili poročilo, poročilo je tudi v
               banki. Tuja revizijska hiša je ugotovila, da so bili spoštovani vsi postopki in
               standardi dobre bančne prakse in ni ugotovila kakšnih odstopanj. Tako, da je bila ta
               revizija zaključena. Samo ilustracija morda ali dodatna informacija v zvezi s to
               pogodbo za 15 milijonov evrov. Jaz naj samo to povem, da v naši banki je za tak
               znesek najbolj zahtevna procedura odločanja in tudi v drugih bankah verjamem, da je
               tako, o tem odloča kreditni odbor in podpisniki, ki podpisujejo takšno pogodbo morajo
               imeti pooblastila za podpis takšne pogodbe.
               </p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Gospod Kranjec, prosim.</p>
            </sp>
            <sp who="SDT5:KranjecMarko">

               <speaker>DR. MARKO KRANJEC:</speaker>

               <p> Samo še dve kratki repliki bi rad.</p>
               <p>Kar se tiče Merkurja, oktober 2007. Ukrep Banke Slovenije je bil kaj, povečanje
               slabitev, 2007, jaz sem v začetku govoril, da se pač vrednost zavarovanja spreminja,
               dnevno se spreminja, lahko vsako minuto. In ko se je to dogajalo, smo skupaj z
               bankami zahtevali večje oslabitve. To je ukrep. Ne moremo pa mi reči, zdaj pa takoj
               zaprite kredit do Merkurja, ker bi to povzročilo, in to je tudi povzročilo, taki
               ukrepi so bili pri teh, ne bom govoril bolj poglobljeno, kdo je dalo pobudo za to in
               težave, ki jih imamo danes, so v veliki meri posledica te odločitve. Mi smo to
               naredili.</p>
               <p>Če govorite o tem, da toleriramo prevelika tveganja. Veste, v bankah obstajajo
               lastniki, ki imajo predstavnike v nadzornem svetu in predstavniki nadzornega sveta
               odobravajo tudi ta tveganja, ne odobravamo jih mi, to je civilno-pravni odnos, kadar
               gre za kreditne pogodbe in Banka Slovenije tukaj nima kompetenc, mi samo tveganja
               ocenjujemo ex-post. Mi ne moremo se substituirati za upravo in nadzorne svete. In kot
               sem rekel, mi smo opravljali nadzor po enakih merilih, po enakem sistemu in ga še
               opravljamo in ga bomo tudi opravljali v bodoče, kot ga vsi nadzorniki opravljajo,
               bodisi, da so ti nadzorniki v Centralni banki ali izven Centralne banke.</p>
               <p>Kar se tiče predloga ATVP-ja glede, pri tržni manipulaciji. Kolikor se spomnim, je
               bil potem opravljen skupni nadzor Agencije in Banke Slovenije v tej inštituciji in je
               bilo potem ATVP obveščen, ne vem, če je bil skupen, predpostavljam, da je bil skupen,
               in smo potem obvestili Agencijo in skupaj ugotovili, da ne obstajajo zadostni dokazi
               za odvzem dovoljenja.</p>
               <p>Tako, da ATVP je bil o tem že pred, mislim, da bo to vsaj 2 leti nazaj, obveščen in
               ne vem, kaj je to treba zdaj poudarjati kot nek poseben propust nas, ker je bila to
               skupna akcija.</p>
               <p>Samo toliko.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Gospod Žerjav, prosim.</p>
            </sp>
            <sp who="SDT5:ŽerjavRadovan">

               <speaker>MAG. RADOVAN ŽERJAV:</speaker>

               <p> Spoštovani gospod predsednik uprave Nove ljubljanske banke, jaz vam predlagam, da
               vašim podrejenim naročite, da vam prinesejo teh par fasciklov kreditov, ki so bili
               podeljeni tako imenovanim finančnim holdingom, jaz verjamem, da tega ni tako dosti in
               zagotovo boste morali vmes najti tudi to pogodbo, o kateri sem jaz govoril.</p>
               <p>In bi bilo res dobro vedeti ali je ta procedura, o kateri ste vi govorili, da bi
               takšna pogodba morala biti podvržena, kot pravite, najostrejšim pogojem, ali pa
               najostrejši proceduri. Ali je ta pogodba res bila deležna te najostrejše
               procedure?</p>
               <p>To sem ne nazadnje zadnjič namignil tudi Banki Slovenije, da najbrž teh fasciklov res
               ni toliko, da se to ne bi dalo pogledali. Najbrž to ni par metrov teh fasciklov,
               ampak jih je 3, 4, 5, za vsak holding eden morda, pa nekaj pogodb znotraj. Da bi bilo
               dobro, da to tudi Banka Slovenije pogleda, in jaz vam priporočam toplo, da naročite
               svojim podrejenim, da vam prinesejo ta fascikel in da osebno pogledale in se boste
               sami prepričali ali je to res ali ni res.</p>
               <p>Jaz vam pa govorim, da sem to videl, ne bom vam povedal, kje sem videl, ker ne bi
               smel videti in me tudi ne zanima, vam pa povem, da sem videl. Dve osebi od spodaj
               napisani imeni, kot šefi nekih oddelkov ali kakorkoli to že pri vas je organizirano,
               podpisa oba pa sta bila za, torej, podpisal je nekdo drug, kot je bil na pogodbi
               naveden kot podpisnik.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Ja, gospod Jašovič, potem pa bomo dali, prosim.</p>
            </sp>
            <sp who="SDT5:JašovičBožo">

               <speaker>MAG. BOŽO JAŠOVIČ:</speaker>

               <p> Še enkrat, jaz konkretnega primera ne poznam, ampak izpostavljenost v višini 15
               milijonov, pri taki izpostavljenosti gre za najbolj rigorozno proceduro, tako
               izpostavljenost zagotovo pregleduje regulator in zagotovo pregleduje zunanji revizor
               vsako leto.</p>
               <p>Tako, da seveda, dokumentacijo ne sestavlja samo pogodba, ki je morda bila dana na vpogled, kreditna mapa obsega
               vso potrebno dokumentacijo in nadzor oziroma predmet pregleda so kreditne mape, ki
               vsebujejo celotno dokumentacijo.</p>
               <p>Glede podpisa pa še enkrat trdim, tisti, ki je podpisal je moral imeti pooblastilo.
               Če tega pooblastila ni bilo, potem je to seveda največji hujši prestopek. Ne znam pa
               primera, če mi boste povedali za kakšen primer gre, bom mogoče lahko postregel z bolj
               popolno informacijo.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Gospod Žerjav, replika.</p>
            </sp>
            <sp who="SDT5:ŽerjavRadovan">

               <speaker>MAG. RADOVAN ŽERJAV:</speaker>

               <p> Glejte, tudi zaradi tega sem jaz dvomil v izsledke revizij, ki so bile napovedane
               in ki so bile opravljene, ker bi najbrž revizija takšne nepravilnosti morala
               zaznati.</p>
               <p>In še nekaj, poglejte, če gre za posel, ki je vreden 15 milijonov evrov, zame osebno
               je to grozno velik posel, jaz verjamem, da je to v Novi ljubljanski banki ne največji
               posel, ampak zagotovo posel, ki ni zanemarljiv. A si predstavljate, kako se je moralo
               hudičevo muditi, da se je ta pogodba podpisala, da se ni moglo počakati na tiste
               prave podpisnike, ki so navedeni na tej pogodbi, ki so bili napisani kot pravi
               podpisniki, da je to nekdo mogel podpisati za, da je najbrž ta zadeva čim prej šla
               skozi. To je moja domneva, zdaj seveda špekuliram po dolgem ali po čez.</p>
               <p>Ampak ne morem verjeti. Ob tako ostrih in rigoroznih procedurah, kot bi morala biti
               podvržena taka pogodba, da ta pogodba ni mogla počakati, dan, dva ali pa tri, ali pa
               kolikor že, da sta se tisti dve osebi, ki sta sicer zgoraj navedeni kot podpisniki
               vrnili v službo in dejansko dali podpis na to pogodbo.</p>
               <p>Tako, da zelo poučno bi bilo in jaz, predsednik, predlagam, da vendarle morda tudi to
               zadevno zapišemo kako priporočilo kot sklep, da vendarle te nekatere fascikle, sicer
               najbrž Novi ljubljanski banki mi ne moremo dati nobenih priporočil, ampak komu
               drugemu, da vendarle te fascikle nekdo pogleda in poišče, malo bolj natančno, kaj se
               je dogajalo, ker namreč očitno revizije tega niso storile, glede na to, da je bilo
               rečeno, da je bilo skozi revizijo ugotovljeno, da je vse v banki BP.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Glede na to, da bomo morali čez 10, 15 minut prekiniti sejo in nadaljevati v drugi,
               bi jaz, razdelili smo vam neke sklepe, jaz današnje točke ne bi zaključil kot takšne.
               Predlagal bi seveda, da bi pozvali Banko Slovenije, ker je bilo danes kar dosti
               razprave na regulatorja in nadzorno inštitucijo, kako in na kakšen način, da nam
               nekatere stvari še pojasni.</p>
               <p>V kolikor bo zahteva, bomo takrat tudi sejo, s strani Banke Slovenije zahteva dana,
               sejo tudi zaprli za javnost, v kolikor so takšni dokumenti, za katere menimo, da bi
               bilo to dobro in bi potem glasovali o teh sklepih in jaz bi potem prekinil to točko,
               ko bi izglasovali te sklepe.</p>
               <p>Zdaj pa dajem še gospodu Žuglju besedo, prosim lepo.</p>
            </sp>
            <sp who="SDT5:ŽugeljDamjan">

               <speaker>DR. DAMJAN ŽUGELJ:</speaker>

               <p> Hvala lepa, gospod predsednik, bom zelo kratek.</p>
               <p>Moj namen konkretnega primera ni bil napadati avtoriteto gospoda Kranjca, bojim se da
               gospod Kranjec je v mnogih primerih izkazal preveliko užaljenost, ali pa kako temu
               rečemo, startal na prvo žogo. Mislim, da pri njegovih letih premore toliko modrosti,
               da dopusti, da tudi ostali regulatorji lahko povemo svoje mnenje. Gospoda Kranjca
               osebno zelo spoštujemo, mislim, da je tudi v zadnjem obdobju, govorim kot Damjan
               Žugelj, veliko prispeval k razpletu določenih situacij, tako, da ne bi rad nekako se
               ustavljal na teh točkah.</p>
               <p>Povedal bi samo nekaj. Zakaj sem povedal ta primer, da dobite poslanci občutek, kako
               različni so standardi pri sankcioniranju. In pridemo na to zgodbo, da obstaja lahko
               verjetnost, da je določen organ odvisen tudi od motivacije poguma direktorjev ali pa
               vodilnih, ki t organe vodijo. To pa ni prav. Organ, kot tak, mora delovati sam, brez
               tega ali je direktor pogumen ali pa drzen, to sem hotel povedati. Hvala lepa.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Ja, glejte, jaz sem te sklepe, ki sem jih posredoval zdaj dalje, predvsem
               <stage>/Nerazumljivo./</stage> s tem, da je Banka Slovenije v prilogah, ki nam jih je dala opozarjala na ogromno stvari, od
               hitre kreditne rasti, do zavarovanja z vrednostnimi papirji kot slabo zavarovanje,
               vse to so bila priporočila bankam, o katerih smo govorili, o upočasnjeni gospodarski
               rasti, ki nas bo čakal po letu 2008, 2009, izpostavljenost v tuji valuti, dobički se
               naj razporedijo za povečanje temeljnega kapitala bank, ne pa da se razdelijo. Vse to
               so bila priporočila, ki jih je Banka Slovenije zelo korektno posredovala upravam
               bank, opozarjala tudi Državni zbor v prejšnjem mandatu, verjetno tudi ministrstvo, pa
               še koga.</p>
               <p>Nas zanima pravzaprav zdaj ta drugi del, o katerem je seveda tudi guverner govoril
               zadnjič, ko je govoril o ukrepih, opozorilih, priporočilih, zahtevah, odredbah in te
               stvari. In mi bi sedaj radi, ko se priporočila, ko se nekatere stvari ne
               uveljavljajo, še vedno pa vidimo, da je bila kreditna rast izjemno velika, ko še
               vedno vidimo, da imamo posledice danes, takšnega slabega kreditnega delovanja v
               preteklosti. Ali so bile vmes katerekoli stvari, ki jih uprave in nadzorni sveti niso
               upoštevali, zato, da bi lahko seveda danes naslovili Agenciji za upravljanje s
               kapitalskimi naložbami, da seveda podvzame kot lastnik ali pa predstavnik lastnika,
               tudi nekatere ukrepe, kljub temu, da so se sedaj že uprave zamenjale, v večini, da so
               nadzorni sveti tudi novi, ki ne nosijo direktno tiste odgovornosti za obdobje 2006,
               2007, 2008, ampak gre seveda za to, da vidimo, ali je možno, da se karkoli spremeni,
               zato da bi seveda praksa bila jutri nekoliko drugačna. In danes, ko smo imeli
               prejšnjo točko, smo videli to, ko pa želimo z nekim ukrepom spodbujati neko kreditno
               rast, ugotavljamo, ne zdaj siliti banke, da bi kreditirale več. Tudi to je res, ne
               moremo ukrepa sprejemati, da bi spodbujal banke, da bi nekritično kreditirale, ampak
               so pa čisto ustavile in posledica slabega kreditiranja in kapitalska neustreznost je
               od prej, ne od danes, ne od obdobja leta 2009, 2010, 2011, ampak posledice in v
               bančnem sistemu se vse dela z zamikom dveh, treh let, zaradi tega ker pač potem pride
               tisto, kar ni. Zato so seveda to vprašanje namenjeno, da vemo da pridemo enkrat do
               čistega, kdaj se je pravzaprav delala izvirna napaka, greh, ali je kdo od
               regulatorjev, pa ne da kogarkoli izpostavljam, v nekem segmentu bil premil ali je
               delal napačno stvari, zato da bomo jutri za naprej imeli jasno politiko. Saj za
               nazaj, krediti, ki so bili podeljeni jih je ne moremo unovčiti, če ni premoženja in
               če ni dovolj kvalitetnih zavarovanj.</p>
               <p>Gospod guverner, prosim.</p>
            </sp>
            <sp who="SDT5:KranjecMarko">

               <speaker>DR. MARKO KRANJEC:</speaker>

               <p> Hvala gospod predsednik. Če dovolite, bi vas spomnil na Zakon o Banki Slovenije, ki
               pravi, da je na vsako sejo Sveta Banke Slovenije vabljen predsednik te komisije
               odbora, v treh letih, gospod predsednik, smo vas videli enkrat, tam so vsi dokumenti
               na razpolago, detajlni, kjer bi lahko videli tudi, kaj smo ukrepali proti posameznim
               bankam, lahko bi poslali tudi kakšnega člana tega odbora, ki bi se lahko o tem
               prepričal, vendar zdaj zahtevate od nas, da vam pojasnjujemo stvari, ki bi jih morali
               dejansko vi že vedeti. Oprostite, da tako odkrito govorim.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Ni nobenega problema, gospod guverner, saj to je parlament in je možno seveda
               izmenjava mnenj, tako kot je bilo pri prvi točki, kjer smo tudi izmenjavali mnenja in
               ni nobenega problema.</p>
               <p>Gre seveda za to, da člani tega odbora želijo imeti to gradivo in želijo biti
               seznanjeni. In predlog je prišel za obravnavo te točke, ne od predsednika tega
               odbora, ampak od ene od Poslanskih skupin, legitimno in seveda zahteva stari, ki so
               popolnoma legitimne. In ta odbor seveda lahko sprejme takšen sklep in zavezuje
               državne inštitucije, da podajo te stvari.</p>
               <p>Če pa ocenjujete, da je to z neko stopnjo zaupnosti, ni nobenega problema, da to
               označite, in bomo seveda v skladu s stopnjo zaupnosti s tem tudi rokovali. Če bo
               potrebno, bomo sejo takrat tudi zaprli. Ni nobenega problema in bomo s sklicem seje
               predvideli, kdaj bomo to točko imeli v zaprtem delu in če bo potrebno tudi v tako
               imenovani tihi sobi, kolikor so seveda te stvari.</p>
               <p>Ampak zato sem seveda na začetku rekel, na se nismo pogovarjali o  nobenem dokumentu, o nobenem posamezniku,
               vsaj jaz nisem govoril in mislim, da nihče od nas ni govoril o izpostavljenosti
               enega, drugega ali tretjega. Govorimo o nadzorni funkciji in govorimo o regulatorni
               funkciji. To pa sta dve funkciji, ki seveda v tem trenutku sta v rokah ene od
               inštitucij, vključno z agencijo za trg vrednostih papirjev.</p>
               <p>Hočem res samo to, da mi nismo preiskovalna komisija, nismo te stvari, soglašam, da
               smo premalokrat prisotni na sejah vašega sveta, ko sem izvedel, da naj hodim tja, sem
               takrat enkrat in se opravičujem za ostale, pred tem pa jaz leto in pol nisem bil
               predsednik tega odbora in bi dobival gradiva. Toliko v vednost. 45. člen poslovnika
               govori, delovno telo lahko v okviru svojega delovnega področja zahteva od Vlade in
               drugih državnih organov ter javnih zavodov, javnih podjetij in javnih skladov, katera
               ustanoviteljica je država, pojasnila in podatke, ki jih potrebuje pri opravljanju
               svojih nalog. In to v tem trenutku tudi delamo. Predlagam.</p>
               <p>Ali želi še kdo okrog tega razpravljati, če ne bi jaz dal na glasovanje predloge
               sklepov, ki ste jih dobili na mizo z majhnimi slovničnimi napakami je napisano jaz bi
               ga pa prebral: Odbor za finance in monetarno politiko poziva Banko Slovenije, da
               pisno pojasni kot regulator bančnega sistema svoje ukrepe v odboju 200 do 2011 za
               preprečevanje nadpovprečne rasti bančne aktive, njene stopnje tveganja in pospešenega
               zadolževanja slovenskih bank na mednarodnih finančnih trgih ter pojasni, zakaj v tem
               času ni zahtevala ustreznega povečanja kapitalske ustreznosti ali pa mogoče tudi
               je.</p>
               <p>In drugič. Odbor za finance in monetarno politiko poziva Banko Slovenije, da pojasni
               svojo nadzorno funkcijo bank v letih 2008 do 2009, ko je še ugotavljala, da je slabih
               kreditov v manjšem obsegu, v letih 2010 in 2011 pa ugotavlja, da je slabih kreditov
               nadpovprečno in je zato potrebno povečanje kapitalske ustreznosti.</p>
               <p>Gre za dva preprosta sklepa, ki izhajata iz funkcije Banke Slovenije, zato, da bi mi
               lahko kasneje zaključili tudi to točko in sprejeli potem neke ustrezne sklepe.</p>
               <p>Kdo je za takšne sklepe? Glasujemo. Zaključujem glasovanje.</p>
               <p>Ugotavljam, da smo z 9 ZA, nihče PROTI, sprejeli te sklepe in s tem tudi prekinjam to
               točko dnevnega reda.</p>
               <p>Nadaljevanje bomo ob 12.00. v sobi 212, da še ostale točke obdelamo.</p>
               <p><stage type="time">(Seja je bila prekinjena ob 11.45.)</stage>
               </p>
               <stage type="time">(Seja se je nadaljevala ob 12.00.)</stage>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Predlagam, da nadaljujemo. Ura je 12.00., da nadaljujemo z redno sejo.</p>
               <p>Prehajamo na <title>3. TOČKO DNEVNEGA REDA TO JE LETNO POROČILO AGENCIJE ZA JAVNI NADZOR
                  NAD REVIDIRANJEM ZA LETO 2010.</title> Odbor bo poročilo obravnaval kot matično
               delovno telo v skladu s 4. odstavkom 41. člena poslovnika Državnega zbora.</p>
               <p>V okviru te točke gre za obravnavno poročila, ki ga je agencija Državnemu zboru
               posredovala v skladu z 29. členom Zakona o revidiranju. K tej točki so vabljeni
               predstavnice in predstavniki agencije za javni nadzor nad revidiranjem in Vlade
               oziroma Ministrstva za finance.</p>
               <p>Uvodno besedo dajem predstavnici agencije mag. Mojca Majič.</p>
            </sp>
            <sp who="SDT5:MajičMojca">

               <speaker>MAG. MOJCA MAJIČ:</speaker>

               <p>Hvala lepa predsednik, spoštovani poslanci. Na kratko bi želela podati nekaj
               poudarkov iz letnega poročila Agencije za javni nadzor nad revidiranjem za leto 2010.
               Naša agencija je mlada inštitucija, dve leti deluje in v tem dveletnem obdobju lahko
               torej pokažemo dokaj zadovoljive rezultate. Namreč temeljno poslanstvo agencije je
               nadzor nad kakovostjo revidiranja in izvrševanja drugih nalog iz pristojnosti
               določenih v Zakonu o revidiranju. V Sloveniji je po Zakonu o revidiranju imamo dve
               nadzorni inštituciji za nadzor nad revizorji  to je agencija za javni nadzor nad revidiranjem in slovenski inštitut
               za revizijo, katere poročila potem tudi v nadaljevanju obravnavamo. Vsak opravlja
               nadzor skladno s svojimi pristojnostmi, s tem da je bistveno, kar je gospod stavil v
               nov zakon o revidiranju, torej, da agencija odloča v postopkih nadzora. Te
               pristojnosti nima več slovenski inštitut, katere je imel do uveljavitve zakona.</p>
               <p>Poleg tega, pa agencija še opravlja javni, neodvisni, torej zunanji nadzor in pa
               nadzira inštitut v delu, kjer ima slovenski inštitut za revizijo javna
               pooblastila.</p>
               <p>Tako lahko strnemo naše ugotovitve, kot so zapisane v letnem poročilu o delovanju
               agencije in ga je tudi obravnavala Vlada s tem, da bi mogoče izpostavila ukrepe, ki
               jih je izdala in jih še izvaja agencija v letu 2010 in pa tekoče do sedaj v letu
               2011, kar je mogoče tudi bolj aktualno.</p>
               <p>In sicer v letu 2010 je agencija za javni nadzor nad revidiranjem začela postopek z
               izdajo opomina oziroma odvzema dovoljenja zoper 13 pooblaščenih revizorjev. Pri tem
               je treba izpostaviti, da je opomin zelo močna sankcija za revizorje, to je javno
               objavljen po pravnomočnosti ukrepa, tudi objavljeno v registru revizorjev in pa
               revizijskih družb, ki jih objavlja slovenski inštitut za revizijo. O teh trinajstih
               pooblaščenih revizorjem zoper katere je bil začet postopek za izrek opomina, sta bila
               dva ustavljena na podlagi dodatne dokumentacije, medtem ko je v enajstih primerih
               bilo pooblaščenemu revizorju izrečen ukrep in sicer en pogojni odvzem dovoljenja,
               devet opominov in ena odredba o odpravi kršitev. Do danes je od tega že deset
               pravnomočnih ukrepov.</p>
               <p>Že v letu 2011 pa smo začeli postopek zoper pet pooblaščenih revizorjev in sicer dva
               opomina in celo en odvzem dovoljenja, ki je v postopku in zadeva tudi ni še
               pravnomočna, zato podrobnih imen se tudi ne sme skladno z zakonsko določbo
               razkrivati.</p>
               <p>Naj povem še to, da v Sloveniji deluje 52 revizijskih družb in 219 pooblaščenih
               revizorjeve, od tega za licenco oziroma aktivnih 120 in nad temi opravljamo nadzor
               tako agencija za javni nadzor nad revidiranjem kot slovenski inštitut za
               revizijo.</p>
               <p>Agencija skupaj z inštitutom opravlja nadzor tudi nad pooblaščenimi ocenjevalci
               vrednosti in sicer nad tistimi, ki ocenjujejo vrednost premoženja v družbah, ki so
               zavezane k obvezni revizij, tudi nad temi imamo pristojnost nadzora. Tako je bilo v
               letu 2010 izrečenih pet opominom pooblaščenim ocenjevalcem vednosti podjetij, trije
               ukrepi so do danes pravnomočni med tem, ko zoper dva je vložena tožba na vrhovno
               sodišče. Potem naj torej povem, ta dvostopenjski postopek, začetek postopka za izdajo
               odločbe za izrek opominov oziroma odvzem, ker ima možnost revizor oziroma ocenjevalec
               možnosti izjave in potem nadaljnje v tridesetih dnevih zopet pritožbo na Vrhovno
               sodišče Republike Slovenije.</p>
               <p>V letu 2011 pa je agencija začela postopek zoper tri pooblačene ocenjevalce in sicer
               vse z izrekom ukrepa zadeve pa tudi niso še pravnomočne.</p>
               <p>Prav tako smo ukrepali zoper revizijske družbe in sicer v letu 2010 je agencija
               začela dvajset postopkov zoper revizijske družbe in izdala sedemnajst odločb o
               odpravi kršitev, to pomeni, da so revizijske družbe na podlagi poročil in pa
               izvedenih ukrepov, ki jih je izdala agencija, tudi te kršitve odpravila. Vseh
               sedemnajst odločb je tudi pravnomočnih.</p>
               <p>Že v letu 2011 pa je agencija začela 18 postopkov zoper revizijske družbe, naj povem,
               da je tudi v letu 2011 izdala eno odredbo z dodatnim ukrepom, kjer je tudi zahtevala
               razrešitev direktorja kot pooblaščenega revizorja in sicer do pravnomočnosti
               ukrepa.</p>
               <p>Torej do danes pa je vseh sedemnajst odredb odpravi kršitev revizijskim družbam že
               pravnomočnih. Pri tem naj povem, da je agencija proračunsko financirana v celoti.</p>
               <p>Proračun agencije je 320.000 evrov, delno agencija dobi prihodke tudi z lastne
               dejavnosti in sicer to so iz vodenja postopka nadzora vendar ti prihodki so v manjši
               višini.</p>
               <p>Kadrovska struktura agencije. Agencija je majhna, pet zaposlenih poleg mene kot
               direktorice in poslovne sekretarke še trije strokovni delavci. Vendar pa pri takšnem
               proračunu in prihodki, ki jih imamo in pa kadrovski načrt, ki je tudi definiran s
               strani Ministrstva za finance, torej večje število ni možno vendar pa v tem trenutku
               glede na obseg dela s tem, da si delimo pristojnosti nadzora s slovenskim inštitutom
               za revizijo je ta kadrovska zasedba optimalna.  Tako, to bi bilo vse. Hvala lepa.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Želi besedo tudi predstavnica Vlade? Ne. Odpiram razpravo o
               predloženem poročilu agencije. Želi kdo razpravljati? Gospod Vili Trofenik.</p>
            </sp>
            <sp who="SDT5:TrofenikVili">

               <speaker>VILI TROFENIK:</speaker>

               <p>Hvala. Samo eno kratko vprašanje. Ali pod nadzor agencije spada tudi revizijska
               služba? Kako naj temu rečem, ki so organizirane znotraj združenja občin? Imamo tri
               združenja, mislim da imata dve svoje, ki nudita kot usluge za revidiranje zaključnih
               računov lokalnih skupnosti. Ali so te institucije tudi pod nadzorom agencije ali
               ne?</p>
            </sp>
            <sp who="SDT5:MajičMojca">

               <speaker>MAG. MOJCA MAJIČ:</speaker>

               <p>Sedaj, če lahko tole argumentiram. Torej to ste mislil kot <gap n="..."/><stage>/nerazumljivo/</stage><gap n="..."/> ali
               zaključno revizijo? Zaključno revizijo. Sedaj, če se opravlja zaključno revizijo
               pooblaščeni revizor, je ta tudi pod nadzorom agencije in tudi dobivamo, mogoče sem to
               na začetku pozabila povedati, dobimo veliko prijav s strani kvalitete dela posameznih
               revizorjev. Prijavitelji so bodisi lastniki, tudi prijave s strani ene občine smo
               dobili, odvetnikov in agencija torej resno pristopi k vsaki prijavi. Jasno pa mora
               prijavo izdati opravičena oseba in pa dokazati, da je določen revizor kršil pravila
               revidiranja. Drugače pa so pod nadzorom, ja.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Želi še kdo? Če ne, zaključujem razpravo o poročilu agencije. In
               predlagam naslednji sklep. Odbor za finance in monetarno politiko se je seznanil z
               letnim poročilom Agencije za javni nadzor nad revidiranjem za leto 2010, ki ga je
               agencija predložila Državnemu zboru na podlagi 29. člena Zakona o revidiranju. Želi
               kdo razpravljati o tem sklepu? Če ne, zaključujem razpravo in prehajamo na
               glasovanje. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Glede na to, da nas je 8, je soglasno sprejeto.</p>
               <p>S tem tudi zaključujem 3. točko dnevnega reda.</p>
               <p>Prehajamo na <title>4. TOČKO DNEVNEGA REDA - POROČILO O DELU SLOVENSKEGA INSTITUTA ZA
                  REVIZIJO.</title> K tej točki so vabljeni: Slovenski institut za revizijo,
               Ministrstvo za finance. Poročilo je Slovenski institut za revizijo Državnemu zboru
               posredoval na podlagi drugega odstavka 10. člena Zakona o revidiranju, sprejel pa ga
               je Svet Slovenskega instituta za revizijo in sicer po predhodni obravnavi
               revizijskega in strokovnega sveta instituta. Želi predstavnik instituta podati uvodno
               obrazložitev poročila? Dr. Marjan Oder. Prosim.</p>
            </sp>
            <sp who="SDT5:OdarMarjan">

               <speaker>DR. MARJAN ODAR:</speaker>

               <p>Hvala lepa, gospod predsednik. Bom relativno kratek. Poročilo je pripravljeno na enak
               način kot prejšnja leta, s tem, da se je v zadnjih dveh letih spremenilo to, glede
               revidiranja, kar je kolegica mag. Majdičeva že prej opozorila, torej nekako si delimo
               funkcije nadzora. V poročilu so tudi podatki o opravljenih nadzornih, ki jih je
               izvedel institut v letu 2010. Mogoče zanimiva primerjava o primerjavi ugotovljenih
               nepravilnosti v letošnjem letu in prejšnjih letih ali pa tudi potem v sankcijah, ki
               jih izreče agencija. Mislimo, da smo v nekaterih primerih skoraj, bom rekel, pri tem
               nadzoru v nekaterih primerih dokaj ostri. Če pogledate podatke pri ocenjevalcih
               vrednostnih nepremičnin, pri ocenjevalcih vrednostih podjetij, so tukaj sankcije
               torej pomembnejše, nepravilnosti, to so pa tiste, ki so po naših kriterijih možnost
               za opomin ali pa celo za odvzem licence. Torej rezultat tega kar sem hotel povedati
               je to, da na tem področju in revidiranja in ocenjevanja vrednosti so dejansko težave,
               in da se nekako ta disciplina dela na nek način slabe, kar kažejo tudi rezultati teh
               nepravilnosti. S tem bi jaz, če bo še kakšno vprašanje, še odgovoril na to, ampak bi
               rad poudaril dve drugi zadevi, ki smo jih v poročilu omenili. In sicer, nanaša se na
               druga področja, ki prav tako pokrivajo institut, to so področja predvsem
               računovodstva, davkov, notranje revizije in ostala področja. V poročilu smo opozorili
               na eno zadevo, ki se posredno tiče tudi na vas, spoštovani poslanci in poslanke.
                   Gre v bistvu za
               sprejemanje zakonov. Zadnje čase se dogaja, da so sprejeti zakoni in v nekaterih
               primerih mi ugotavljamo, da so ti zakoni sprejeti s členi na način, kjer nas omenjajo
               kot izvajalca, pa nas prej nihče ne vpraša kaj bi strokovno sodelovali pri kakšnih
               zadevah in potem je zakon enostavno sprejet. In potem smo v težavah, kako to
               strokovno izpeljati.</p>
               <p>Druga zadeva, ki je tukaj povezana je pa stvar, ki smo jo opozorili že v lanskem
               poročilu, na zelo nek eklatantni zakon, to je 46.a člen energetskega zakona, ki je
               posegel v področje, ki ga nadziramo potem tudi revizorji in moram povedati, da smo
               imeli tukaj velike težave, tako z energetskimi podjetji, in te težave se enostavno
               nadaljujejo.</p>
               <p>In še tretja zadeva s področja davkov. Ministrstvu za finance smo predlagali vrsto
               ukrepov, za katere menimo, torej naša davčna sekcija, da bi jih bilo dobro vsaj
               proučiti in upoštevati v tej gospodarski krizi. Mislim, da so nekateri ukrepi taki,
               da bi dolgoročno držali, na tem področju vsekakor koristili. Ampak zadeve so pa tako
               ali tako načeloma notri obrazložene.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Želi besedo predstavnica Vlade? Tudi ne. Odpiram razpravo o predloženem
               poročilu. Gospod Vili Trofenik.</p>
            </sp>
            <sp who="SDT5:TrofenikVili">

               <speaker>VILI TROFENIK:</speaker>

               <p>Se opravičujem, o samem poročilu ne bi. To, kar sem sedaj slišal bi bilo zanimivo, če
               bi člani odbora kakšno tako pobudo ali oceno dobili, če to ni, v narekovaju, malo v
               šali bom rekel, prepovedano. Ker mi do vaših pobud in idej niti slučajno ne pridemo,
               ali pa zgolj slučajno. Zaključil bom z vprašanjem, ki je nadaljevanje tega. V zadnjih
               obravnavah nekaterih zakonskih pobud ali idej o spremembi je bilo govora, da se
               pripravljajo novi standardi, računovodski, za področje kmetijstva oziroma povezav.
               Zanima me, v kakšni fazi, če sodelujete pri tem, v kakšni fazi je mogoče priprava teh
               stvari? Hvala.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Gospod Odar<stage>(?)</stage> je možno?</p>
            </sp>
            <sp who="SDT5:OdarMarjan">

               <speaker>DR. MARJAN ODAR:</speaker>

               <p>Hvala lepa. Mi smo zelo odprta inštitucija. Če pogledate na našo spletno stran so
               pripombe zadnje, ki so, na spremembe Zakona o računovodstvu, na spremembe zakona o
               javnih financah in pa, mislim, da se imenuje zakon o davčnih blagajnah, ali kako že.
               Tu smo to obravnavali in smo javno posredovali te pripombe in pobude tudi
               ministrstvom in tudi na spletni strani<gap n="..."/> Tudi o tem, o čemer smo prej govorili imamo
               praktično več ali manj zadeve na naši spletni strani.</p>
               <p>Če imate pa posebno željo, ni problema, lahko to pošiljamo tudi vam na odbor, če
               želite, povejte kam.</p>
               <p>Zelo bi bil vesel, da bi odbor mogoče razmislil o tistem 46.a členu. Če hočete lahko
               razložim, to je cela, ne bom rekel kaj, in kakšne so posledice. Ampak da najprej
               odgovorim še na to vprašanje, posebni standard za kmetijsko dejavnostjo je posebni
               mednarodni standard 41. V naših slovenskih računovodskih standardih smo imeli to na
               nek način že urejeno, in bi bilo mogoče oziroma je bilo mogoče to zadevo že do sedaj
               izvajati. Tisto, kar smo sedaj naredili zaradi spremembe zakona o dohodnini je, da
               smo naredili predlog sprememb vseh slovenskih računovodskih standardov, ki se
               nanašajo na kmetijsko dejavnost, to so opredemetena osnovna sredstva, zaloge,
               prihodki in pa še rezervacije. Predlog je s strokovne plati pripravljen. Ni pa nobena
               revolucionarna novost, ker so povzete zadeve oziroma nam prilagojene iz mednarodnega
               računovodskega standarda za kmetijstvo. Mislim, da bodo te spremembe šle potem v
               javno razpravo še v letošnjem letu in pričakujemo, da bodo te spremembe sprejete v
               letošnjem letu, torej v letu 2011.</p>
               <p>Poleg teh sprememb pripravljamo še spremembe oziroma standard za zakon o socialnem
               podjetništvu oziroma socialnih podjetjih, kjer smo imeli tudi določene težave oziroma
               imamo določene  težave oziroma
               imamo določene težave pri standardiziranju tistega kar ste vi sprejeli v zakonu.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Gospod Frangež, prosim.</p>
            </sp>
            <sp who="SDT5:FrangežMatevž">

               <speaker>MATEVŽ FRANGEŽ:</speaker>

               <p>Jaz imam nekaj vprašanj, ne mi zameriti, morda bodo se vam kot poznavalcem zdela
               povsem banalna. Prvo kar nekako bode v oči je ta dvojnost funkcij, ki jih opravljata
               slovenski inštitut za revizijo in agencija. Zdi se mi sicer, da ste zelo uigrani in
               da dobro sodelujete med seboj. Pa vendarle me zanima, ali je iz vidika delovanja
               sistema in v vašem poslanstvu predvsem zaščite manjših lastnikov v zasebnem sektorju,
               da pridobijo vse potrebne informacije, da so podatki s katerimi razpolagajo točni in
               pravilni in izdelani na strokovno nesporen način, vendarle vidite tukaj možnost neke
               nadgradnje, da sistem morebiti v perspektivi ustrezno nadgradimo in morebiti bolje
               razmejimo naloge inštituta in agencije. Jaz sem zanalašč počakal na to točko in nisem
               tega odpiral pri prejšnji točki, pa imam v zvezi s tem nekaj vprašanj. Zdaj, kolikor
               razumem imam inštitut eno zanimivo zgodovino, sicer ustanovljeno na podlagi zakona,
               ampak je ustanovitelj vendarle pravna oseba zasebnega prava, zveza društev, torej
               zveza računovodij in finančnih revizorjev in tisto kar je razvidno iz vaše spletne
               strani pa tudi deloma iz poročila je, da imate zelo obsežna javna pooblastila. V tem
               kontekstu me zanima, ali vidite vi sami pri izvajanju vašega dela, ne razumeti tega
               kot napad, težave, glede na to, da na eni strani opravljate izrazito strokovne naloge
               v razvoju standardov, tako sprejemate in objavljate strokovna pravila od
               računovodskih standardov do pravil revidiranja, poslovno-finančni standardi in
               pravila, pravila notranjega revidiranja, pravila revidiranja informacijskih sistemov,
               ocenjevanje vrednosti, določate strokovna znanja in izkušnje potrebne za opravljanje
               nalog, organizirate strokovno izobraževanje, izvajate preizkuse strokovnih znanj in
               izdajate potrdilo o strokovnih znanjih, hkrati pa tudi odpravljate nadzor nad
               kakovostjo dela revizijskih družb pooblaščenih revizorjev in pooblaščenih
               ocenjevalcev, se pravi tistih, ki ste jih sami ustrezno usposobili in jim dali tudi
               ustrezne certifikate, da lahko opravljajo svoje naloge? Tu me čisto na praktični
               ravni zanima kako notranje preprečujete morebitne konflikte interesov in kakšno je
               tukaj sodelovanje z agencijo? Drugič, iz poročila izhaja<gap n=".."/>Koliko imate zaposlenih,
               oprostite? <gap n=".."/><stage>/oglašanje iz klopi./</stage><gap n="..."/> 6. Izdatki za plače so v tekočem letu 387.341,
               torej v obravnavanem letu tega poročila, prispevki za socialno varnosti 62.000 in to
               seštejemo zato, da dobimo bruto plačo, delimo z 12. meseci, lahko ugotovimo, da imate
               zelo dobre plače na inštitutu, kar ni sporno, z vidika tega, ker verjetno je med
               šestimi zaposlenimi vendarle vrhunski strokovnjaki, imate zahtevno delovno področje.
               Vendarle me pa zanima, glede na to, da ste na nek način podaljšek javnega sektorja,
               je mogoče ugotoviti, da so za razliko od ostalega javnega sektorja, in razumem, da
               niste neposredno javni sektor, da so plače tudi v letu 2010 rasle za 1,2%. Vendarle,
               če je mogoče podati kakšno informacijo o notranji strukturi plač, kakšno je razmerjem med najvišjo in
               najnižjo. Glede na to, da ja izračunano povprečje, tako če ga pogledamo na pamet,
               vendarle precej visoko.</p>
               <p>Sedaj ključno, kar se mi pa zdi pa je pravzaprav vsebina opravljenih pregledov,
               opravljanja nalog. Jaz razumem, da seveda ne morete zagotavljati 100 % kontrole vseh
               pa vendarle, če pogledamo tukaj vzorec. Jaz moram reči, da v našem lokalnem okolju,
               prihajam iz Maribora, imamo kar nekaj velikih zgodb, ki izhajajo iz tega, da so
               očitno ocenjevalci nepremičnin vrednost nepremičnin določali skrajno čudno, iz tega
               je bilo v preteklih tednih in mesecih tudi kakšna zelo odmevna zgodba, kjer je
               nepremičnina, na kateri ima lokalna skupnost zakonito predkupno pravico po dinamičnih
               transakcijah iz vrednosti tri milijone evrov poskočila na 10 milijonov evrov v fazi
               menjav. Vse je poštempljano z ustreznimi ocenjevalni. Tukaj pa pravite, recimo da
               imamo 49 aktivnih ocenjevalcev vrednosti nepremičnin, opravljenih je bilo 8 nadzorov,
               domnevam da 8 nadzorov posamičnega ocenjevanja ali celote ocenjevanj posameznega
               ocenjevalca v nekem letu, ali se razumemo? Pri osmih pregledih v letu 2010 sta bili
               ugotovljeni dve pomembnejši nepravilnosti, torej delež ena četrtina, torej, pri osmih
               kontrolnih pregledih sta bili ugotovljeni dve pomembnejši nepravilnosti. Koliko je
               bilo manj pomembnih nepravilnosti in kakšne so te bile? Ali vidite potrebo in
               možnosti, da ta nadzor vendarle podkrepite? Ocenjevalci vrednosti nepremičnin imajo v
               sistemu pomembno in merodajno vlogo in to je pomembno tako z vidika varovanja
               vrednosti javnega premoženja na eni strani kot tudi varovanja udeležencev na trgu
               nepremičnin.</p>
               <p>Skratka, to bi bila moja vprašanja. Ne jih razumeti slabonamerno. Priznam, da se
               doslej tega področja nisem dotikal, se mi pa zdi, da je vendarle v praksi mogoče
               ugotoviti neke stvari, ki na tem področju ne štimajo, ne trdim, da je to odgovornost
               bodisi instituta ali agencije in da bi bilo potrebno v tem smislu na tem področju
               narediti več, morebiti pa izboljšati sistem nadzora, zato da boste imeli boljše
               možnosti za to, da preprečujete prakse, ki v naši družbi nebi smela biti zaželena.
               Hvala lepa za vaše odgovore.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala. Prosim.</p>
            </sp>
            <sp who="SDT5:OdarMarjan">

               <speaker>DR. MARJAN ODAR:</speaker>

               <p>Hvala lepa za vprašanja. Ne morem si vsega zapolniti, ker ste mi sedaj toliko
               vprašanj natresli. Ali lahko takoj sedaj? Če želite, dajte.</p>
            </sp>
            <sp who="SDT5:FrangežMatevž">

               <speaker>MATEVŽ FRANGEŽ:</speaker>

               <p>Če mi samo razložite. Mi imamo torej dva mehanizma ali pa dva ocenjevalca vrednosti
               nepremičnin, eden poteka, so sodni cenilci in drugo je ta, ocenjevalec vrednostnih,
               ali mi lahko razložite tukaj razliko, če vam je znano?</p>
            </sp>
            <sp who="SDT5:OdarMarjan">

               <speaker>DR. MARJAN ODAR:</speaker>

               <p>Dobro. Bom poskušal od začetka.</p>
               <p>Dvojnost funkcij. Ta dvojnost funkcij med institutom in agencijo se je začela
               praktično z novim Zakonom o revidiranju, dve leti je sedaj ta dvojnost v funkciji. V
               preteklosti je bil institut edina institucija, ki je nadzirala revizorje in
               revizijske družbe  in speljala
               cel postopek do konca, torej, do izreka neke kazni ali pa ne kazni. Sedaj je postopek
               ločen. Mi praktično delamo v okviru našega nadzora tako imenovani
               <gap n=".."/><stage>/Nerazumljivo./</stage><gap n=".."/>, ki se praktično začne z nadzorom, potem s pripombami, zapisnik
               pa pripombe revizijske družbe ali revizorja in potem strokovno sklepanje o tem na
               našem Revizijskem svetu. Na podlagi razprave in pa dokumentov v revizijski svet,
               potem ima dve možnosti: ali, da reče, da so bile ugotovljene nepravilnosti v
               delovanju, te nepravilnosti so lahko hujše ali pa v bistvu manj hude. V primeru, ko
               so bile ugotovljene pomembnejše nepravilnosti pri delovanju oziroma ki smo jih
               ugotovili so to tiste, kot sem prej povedal, kjer naj bi po našem mnenju bili dani
               pogoji za odvzem dovoljenja ali opomin, torej za neki ukrep. Če pa niso take vrste
               nepravilnosti in pa se vseeno ugotovijo neke, bom rekel, manj pomembne nepravilnosti,
               potem običajno pride do priporočila revizijski službi ali pa revizorju, da naj
               izboljša svoje delovanje. Tukaj se del našega dela posla konča. Vso dokumentacijo v
               zvezi z nadzorom, od samega začetka, do zapisnika, do pripomb revizorja revizijske
               družbe, do, potem strokovnega mnenja posredujemo agenciji in potem agencija ukrepa,
               izreče opomin, ne izreče opomin, to kar je kolegica prej naredila. Pravilno
               ugotavljate je neka dvojnost, ampak to gre za <gap n=".."/><stage>/Nerazumljivo./</stage><gap n=".."/> Ima pa agencija
               dodatno možnost, da kot agencija opravlja direktno nadzor brez nas torej samostojno
               nadzor nad revizijskimi družbami, nad revizorji, nad pooblaščenimi ocenjevalci
               vrednosti in tudi nad institutom. To je njen poseben postopek, ki ga oni vodijo, to
               jaz ne bom šel v to področje.</p>
               <p>Zakaj v bistvu je na neki način do tega prišlo? Razloga sta dva. Prvi je razlog, ki
               je v direktivi. To je posebna direktiva za revidiranje računovodskih izkazov. Je
               praktično določeno, da naj bi institucija, ki je pooblaščena v vsaki državi članica
               opravljala ta tako imenovan <gap n=".."/><stage>/Nerazumljivo./</stage><gap n=".."/>, to je nekako stanovsko združenje, ki
               je v Evropi različno. Nekje so organizirani kot zbornice, nekje kot instituti, ampak
               to v vseh evropskih državah to poteka. Je pa tudi res, da prvotni predlog Zakona o
               revidiranju dva na podlagi te direktive bil drugačen. Tam ni bila predvidena agencija
               in je potem tisto prišlo, to boste vi bolje vedeli, na relativno hiter postopek to
               notri in zaradi tega so tudi nekatere ne dovolj domišljeno izpeljane povezave med
               institutom pa med agencijo, to je del te resnice. To je moja ocena, čista.</p>
               <p>Bo pa verjetno res, da se pričakuje v Evropi tako imenovani green paper in bo white
               paper in bo direktiva, tako da lahko pričakujemo, vsaj po moji oceni v okviru pol
               leta ali enega leta neke dodatne spremembe na področju revidiranja, ki jih bo
               predpisala EU z enim od prepisov, ali bo to direktiva ali bo, ne vem, kakšen akt bo,
               v tem trenutku se ne ve. Mislim, da je tudi takrat možnost pa čas, da bi se
               razmislilo o nekaterih zadevah, ki sedaj niso najbolj optimalno rešene. Mi smo tudi
               nekaj pripomb dal, že prej, ko je bil Zakon o revidiranju, recimo eden od takih zadev
               je ta, da Zakon o revidiranju kot revidiranje sedaj poimenuje. Na eni strani, torej,
               revidiranje računovodskih izkazov in še nekatere druge vrste revidiranja, to smo šli
               preko direktive, v Evropi praktično s to direktivo je tako urejeno samo revidiranje
               računovodskih izkazov, vse ostalo pa ne. To je eden tak konceptualni problem, ki bi
               ga bilo mogoče razmisliti. To smo tudi opozarjali pri sprejemanju Zakona o
               revidiranju.</p>
               <p>Sedaj, ali je ta del? Jaz bi prosil, če imate še kaj. Ne vem, sem si točno po vaših
               vprašanjih pisal.</p>
               <p>Drugo - ustanovitev instituta. Institut je bil dejansko ustanovljen že leta 1993.
               Ustanoviteljica je bila takrat Zveza računovodje finančnikov, no, je še danes. Zakaj?
               Jaz sem bil od začetka tukaj zraven, zato ker  takrat v tistih časih so bili malo drugačni časi, smo
               se ravno osamosvajal oziroma smo se že osamosvojili in je bilo na hitro treba
               narediti inštitucije in druge možnosti v bistvu takrat ni bilo. Spomnim se sestankov,
               ko smo tudi s pomočjo Državnega zbora iskali rešitev kako bi to zadevo rešili ampak
               ta je potem takrat to obveljala in od takrat do sedaj to tako je. Je pa nekaj tudi
               res, da v tem času se je pa zaradi tega, ker je zveza računovodij tudi
               ustanoviteljica, bistveno spremenil sistem upravljanja, ki ga določa zakon. Zdaj če
               pogledate v zakon, najvišji organ uprave je svet inštituta, praktično ustanovitelj
               nima nobenega pomembnega deleža notri ampak so vsi drugi organi notri torej in
               javnost na nek način in pa strokovni organi. Torej ta problem smo se v bistvu,
               zavedali smo se tega problema, poskušali rešiti na tak način, da ustanovitelj ima
               sicer enega predstavnika ampak to v celotnem številu, mislim, da jih je 9 članov,
               zdaj ne vem, ne me za besedo prijeti, je relativno malo.</p>
               <p>Druga stvar kar se strokovnega področja tiče. Strokovna področja sta zopet dve, eno
               je področje revidiranja, drugo je področje ostalega delovanja. Področje revidiranja
               je revizijski svet, najvišji organ, ki je tudi sprejel ta del poročila. Ta revizijski
               svet je v bistvu praktično na nek način voljen izmed revizorjev, podobna rešitev je
               tudi drugje, poleg tega imamo pa tudi zunanje člane tega revizijskega sveta, tri
               zunanje člane in jaz sem kot direktor po funkciji član tega revizijskega sveta.</p>
               <p>Na nek način je podobna struktura in podobna ideja tudi pri strokovnem setu. Ta pa
               pokriva druga področja, računovodstvo, davke in tako naprej, kjer so člani
               strokovnega sveta v bistvu tudi voljeni. Torej ustanovitelj, mislim, da je ta vez na
               nek način pretrgana.</p>
               <p>Potem izdatki za plače. Naj povem, med temi zaposlenimi sta dva doktorja znanosti, to
               sva midva, imamo enega magistra zaposlenega in imam pravnico zaposleno. Imamo pa tudi
               dve, mi pravimo, tajnici, čeprav malo odskakujeta od tistih klasičnih tajnic, ker
               morata opravljati tudi kakšna druga dela. To je struktura zaposlenih. Plače so v redu
               ampak moram pa še to povedati, zaslužene plače. Mi se tudi evra, tudi evra ne dobimo
               iz državnega proračuna.</p>
               <p>Drugo. Bom povedal anekdoto. Pred nekaj leti smo imeli izgubo in to kar precejšnjo.
               Izguba je nastala, takrat še v tolarjih, zaradi tega, ker so morali v uradnem listu
               objaviti slovenske računovodske standarde, ki smo jih sprejeli, brez evra
               nadomestila. Dobro ne kukamo, da tako rečem, ampak moramo kar dobro delati. Vprašajte
               malo okrog kaj mora vse početi pet ljudi. Je pa res, da se v veliki meri poslužujemo
               sodelovanje z zunanjimi strokovnjaki, predvsem na področju izobraževanja, ki ste ga
               tudi omenili, sodelujejo zunanji strokovnjaki, ti so pa različni, nekaj iz fakultet,
               nekaj iz revizijskih družb, pač odvisen od posameznega področja, ki ga pokrivamo.</p>
               <p>Nekako ste izrazili tudi skrb, da tako rečem.</p>
               <p>Aja še plače, še ena zadeva. Slučajno imam tukaj poročilo. V točkah imamo to mi, to
               zdaj povem. 140 točk najnižja, 300 točk najvišja, direktor kot jaz sem po
               individualni pogodbi. Ampak ne me zdaj vprašati kakšno je točno razmerje.</p>
               <p>Izrazili ste neko skrb, da imamo javna pooblastila ne neki način, opravljamo nadzor
               <gap n="..."/><stage>/Nerazumljivo./</stage><gap n="..."/> na drugi strani tudi izobražujemo recimo revizorje pa
               revizijske družbe. Tukaj ne vidim nobenega posebnega problema, zato ker to
               izobraževanje, kar se tega izobraževanja tiče, mi ki smo zaposleni na inštitutu,
               dejansko ga opravljam, sem tudi predavatelje, sem tudi docent na fakulteti in isto
               kolegica dr. Duhovnikova in tudi kolega Mitja in v manjši meri kolegica pravnica.
               Ampak ta izobraževalni, ki ga mi kot zaposleni uporabljamo v okviru celotnega
               izobraževanja za pridobitev, ne vem vam zdaj povedati odstotka, ampak je relativno
               majhen. Vsi ostali, ki sodelujejo tukaj so zunanji. Da bi zagotovili čim večjo
               neodvisnost našega izobraževanja in potem polaganja izpitov, vam povem na fakulteti
               predavam, da je tukaj zagotovo pri nas neodvisnost popolnoma zagotovljena. Kot
               popravljavec svojega dela nalog, ne vem koga popravljam, zato ker  so vse naloge šifrirane. Imamo nek sistem
               razdelani, recimo če, neki standardi so postavljeni na koliko ur predavanj naj bi
               bilo koliko vprašanj, kakšna teža vprašanj, da ga normalni kandirat normalno
               odgovori. Vse to lahko dobite na naši spletni strani, tam kjer imamo strukturo
               posameznih predmetov za pooblaščene revizorje, mislim, da priloga pravilniku za
               izobraževanje. To bi bilo to.</p>
               <p>Kar se pa tiče opravljanja nadzora. Opravlja konkretni nadzor pri nas kolegica
               Duhovnikova, ona je vodja te skupine, kolega mag. Skitek in pa pravnica, poleg tega
               se pa v nekaterih primerih pomagamo tudi z zunanjimi strokovnjaki, torej tisti, ki
               izpolnjuje zakonsko določene pogoje za ta nadzor.</p>
               <p>Da bi bil kakšen problem med izobraževanjem in opravljanjem nadzora, jaz ga nisem
               zasledil. Če imate kakšne informacije, prosim povejte, tega problema do zdaj nismo
               zasledili.</p>
               <p>Še to, glede tega nadzora. Ko sem prej ravno poslušal to razpravo o bankah in o teh
               zadevah. To bom povedal in že večkrat, mislim, da sem predlansko leto tudi. Pred leti
               je bila zelo odmevna afera Si banke in zadev, ki so s tem povezane. Rezultat, tega
               kar jaz vem, je bil ta, da smo mi odvzeli licenco, takrat smo bili še mi tisti, ki
               smo celoten postopek peljali do konca, da smo odvzeli licenco pooblaščenemu
               ocenjevalcu vrednosti podjetij, ki je ocenjeval in da je pooblaščeni revizor, ki je
               bil prej tudi predsednik na podlagi te naše ugotovitve dobil javni opomin in je potem
               prenehal opravljati delo. Tisto kar me večkrat zaboli, vsi drugi, ki pa so počeli
               tisto kar so počeli, od bankirjev, ne bom zdaj nikogar obtoževal, ne vem podatka, da
               se je komurkoli, karkoli, kjerkoli zgodilo. In nočem zdaj nič ampak to nam večkrat
               tudi očitajo. Če ste gledali tele podatke o odstotkih ugotovljenih nepravilnosti,
               tako pri revizorjih revizijskih družbah, torej to kar mi delamo in pa potem tudi pri
               ocenjevalcih vrednosti, se za revizijske družbe in revizorje nekako bi kar upal
               trditi, da ne vem če v kateri državi v Evropi imajo tak nadzor. In če so taki
               odstotki ugotovljenih nepravilnosti. S tem pa ne trdim, da so naše revizije slabše
               opravljene kot drugje ampak danes je bilo že enkrat ali že dvakrat rečeno kaj so to
               standardi nadzora.</p>
               <p>Še ocenjevalce vrednosti. Kar se tiče</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Prosil bi vas, da malo skrajšate.</p>
            </sp>
            <sp who="SDT5:FrangežMatevž">

               <speaker>MATEVŽ FRANGEŽ:</speaker>

               <p>Se opravičujem, tudi hvala za zelo jasne in izčrpne odgovore doslej. Glede na osem
               kontrol ugotovljene dvojne pomembnejše nepravilnosti, tu me zanima, torej ali gre za
               kontrolo dela ocenjevalca v nekem obdobju ali gre za kontrolo posamičnega
               ocenjevanja. Ker potem je pravzaprav razmerje drugačno, ker imamo 49 ocenjevalcev pa
               verjetno, ne vem na pamet bom rekel, 1000 ocen. Ali sta torej dve ugotovljeni
               nepravilnosti v kvoti 1000 in če je tako visok delež med osmimi ocenjevanji potem bi
               veljalo poostriti tukaj kontrole, o tem govorim. Ker osem v kvoti tisoč ni ravno
               veliko, to hočem reči.</p>
            </sp>
            <sp who="SDT5:OdarMarjan">

               <speaker>DR. MARJAN ODAR:</speaker>

               <p>Ok, začnem s tem. Pri ocenjevalcih vrednostih je število opravljenih pregledov nad
               enim ocenjevalcem, to so te osem recimo, torej ena oseba. Pri tej osebi se potem
               izbere eden, dva in maksimalno tri njegove ocene ne pa njegovo število vseh ocen in
               na podlagi teh ocen se potem naredi zapisnik in to naprej. Torej  še zdaleč ne, da bile vse te njegove. Zato
               ker je logiki ta vsega tako ali tako ne moremo vsega pregledati, da se po nekem
               vzorcu oziroma tudi na podlagi kriterijev tveganja izberejo posamezne ocene. Kriterij
               tveganja je pa tudi eden izmed teh, da mi dobimo razne pripombe od ali pa
               nestrinjanja oceno od zunaj in seveda eden izmed kriterijev tveganja je, da se potem
               tista ocena izbere v nadzor. V redu?</p>
               <p>Še dve glede ocenjevalcev, to kar nas tudi žuli. Sodni ocenjevalci ali pa sodni
               cenilci pravzaprav niso ocenjevalci so tisti, ki jim da ministrstvo za pravosodje jih
               vpiše v register. Teh je mislim da 23 področji, dokaj veliko. Tudi na področju
               nepremičnin nimamo novih, mislim, da jih je par sto teh sodnih ocenjevalcev vrednosti
               oziroma sodnih cenilcev, da sem natančen. Tukaj imamo pa mi dejansko težave.
               Poglejte, vidite podatke, kakšen je nadzor nad našimi ocenjevalci vrednosti in tudi
               posledično kakšne so sankcije. Na trgu se pa srečujejo eni in drugi, po mojih
               podatkih ali pa po mojem vedenju posebnega nadzora nad sodnimi ocenjevalci vrednosti
               enostavno ni. In imate potem našega in sodnega, oba delata isto delo, mi ga
               nadziramo, smo grdi, nekateri pravijo, da nam bodo vrgli licenco nazaj, ker so tudi
               sodni nekateri, in ne bodo se enostavno tega šli. To je gotovo eno področje na
               katerega opozarjamo v teh poročilih, letos ne eksplicitno, že vrsto let. Mislimo, da
               to področje ocenjevalcev vrednosti ni v Sloveniji v redu rešeno.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Ste zaključili?</p>
            </sp>
            <sp who="SDT5:OdarMarjan">

               <speaker>DR. MARJAN ODAR:</speaker>

               <p>Ja.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala lepa mag. Radovan Žerjav.</p>
            </sp>
            <sp who="SDT5:ŽerjavRadovan">

               <speaker>MAG. RADOVAN ŽERJAV:</speaker>

               <p>Hvala lepa za besedo. Mislim, da je kolega Frangež odprl zelo relevantna vprašanja,
               da se pravzaprav v tej državi v zadnjem času vse bolj soočamo s problemom takšnega
               ali drugačnega, kot se temu reče, slabega nadzora na vseh področjih. Danes smo na tej
               seji pri eni drugi točki že govorili o nečem podobnem in govorili tudi o reviziji, ki
               je bila opravljena, ki govori, da je vse lepo in prav kljub temu, da vsi ugotavljamo,
               da ni vse lepo in prav. Da ima zaradi problemov ta država hude, hude težave, pa kljub
               temu je revizija pokazala, da je vse lepo in prav in opozoril bi predvsem na en
               problem ali pa eno anomalijo, ki jo vendarle moramo v tej državi razrešiti in se je
               izkristalizirala pravzaprav enem drugem primeru. V primeru inšpektorja za delo in
               realnega inšpektorja kakor koli se že reče, ko je v isti osebi, nekdo ki nadzira in v
               isti osebi tisti, ki poučuje, izobražuje. Poučevanje ali izobraževanje je seveda neka
               pridobitna dejavnost, za katero stranke oziroma naročniki po navadi nekaj plačajo. To
               ni probono, to ni zastonj, to ni na lepe oči ampak po navadi se taka izobraževanja
               plačajo. In nemogoče je in nikoli in nikdar nihče me ne bo prepričal, da lahko potem
               ta ista oseba, ki je opravljala izobraževanje pri nekomer tega naročnika, ki je pri
               tem naročniku opravljala izobraževanje, da lahko potem naslednji dan, ta naročnik, ki
               je to izobraževanje lepo plačal, da lahko ta ista oseba naslednji dan pride in opravi
               neodvisen nadzor pri tem naročniku. To je nemogoče in tudi zaradi tega v tej državi
               nadzori ne funkcionirajo, inšpekcijske službe ne funkcionirajo, drugi nadzori, ki bi
               bili potrebni, zato ker se je skozi vsa ta leta prepletla takšna in drugačna mreža,
               ki onemogoča, da bi zadeve bile postavljene jasno, transparentno in predvsem, da bi
               bili odnosi kar se da profesionalni. Jaz ne govorim, da je v tem vašem primeru tako
               ampak vse kaže, tudi na osnovi vprašanj, ki jih je kolega Frangež postavil in so
               relevantna,  da bi vsi skupaj
               pričakovali, da bi bili tukaj bolj učinkoviti. Vprašanje pa je in jaz pravim, da je
               to nemogoče in me težko prepričate, da lahko neka nadzorna inštitucija hkrati pri
               istih naročnikih opravlja tudi izobraževanje. Tako kot je bilo to v premeru
               inšpektorata za delo, nemogoče je, ne gre in ne more to biti. To sta dve nezdružljivi
               funkciji, glede na to, da se je v zadnjem času veliko govorilo o nezdružljivosti enih
               drugih funkcij, se mi zdi, da je v tem primeru ta stvar še toliko bolj pereča. Še
               toliko bolj pereča. In mislim, da je na vseh nas tukaj v Državnem zboru, da začnemo
               počasi sistematično te zadeve razreševati skozi ustrezno zakonodajo. To ni zdaj prvi
               primer. Takih primerov je dosti in je problem. Hvala lepa.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Gospod Odar prosim, na kratko.</p>
            </sp>
            <sp who="SDT5:OdarMarjan">

               <speaker>DR. MARJAN ODAR:</speaker>

               <p>Ja, zelo kratko. Glejte, vsa naša izobraževanja, ki jih opravljamo so javna. Težko me
               boste prepričali, da opravljamo neko izobraževanje enemu naročniku. On se prijavi na
               izobraževanje ali pa se ne prijavi. IN to samo v pojasnilo.</p>
               <p>Drugo. Ja seveda, zakon bo verjetno slej ko prej odprt, določene stvari so verjetno
               tiste, ki jih je treba na nek način mogoče drugače urediti, ne morem pa nekako
               pristati na to, da istočasno recimo kolegica Duhovnikova predava v Radencih, ko imamo
               sedaj v septembru konferenco revizorjev, potem pa da ne bi smela iti, in ta
               konferenca je javna, poglejte na spletni strani so objavljene, potem pa ne bi mogle
               iti zaradi tega v nadzor na to revizorsko družbo ali pa v revizorje. Sigurno med temi
               udeleženci te konference so revizorji, ker je to njim namenjeno in tudi posamezni te
               revizorji in lahko je tudi, gotovo je eden izmed teh revizorjev tudi enkrat predmet
               nadzora. Ne vem v čem bi bil to problem ampak dobro, lahko če je problem potem
               povejte, potem mi enostavno bomo to stvar drugače zapeljali. Mislim ne vidim nobenega
               problema ampak če je, se da stvar zelo drugače urediti. to je to.</p>
               <p>Še eno vprašanje je bilo med. Ne saj sem na vse odgovoril.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Gospa Mojca Majič.</p>
            </sp>
            <sp who="SDT5:MajičMojca">

               <speaker>MOJCA MAJIČ:</speaker>

               <p>Hvala lepa. Na kratko bi mogoče par besed glede neučinkovitosti nadzornikov. Že prej
               je bilo omenjeno podvajanje pristojnost inštituta in pa agencija. Ja delno res vendar
               pa v tem obdobju dveletnem, so se pač izoblikovale nekje ustaljene prakse in pa tudi
               pristojnosti zakona o revidiranju z inštitutoma tudi sporazum o medsebojnem
               sodelovanju, ker je tudi dogovorjeno, je pa zakonska določba, da inštitut nadzira vse
               revizijske družbe na cikel tri leta, tiste revizijske družbe, kjer revidirajo družbe
               kateri vrednostni papirji kotirajo na borzi na šest let pa vse ostale revizijske
               družbe.</p>
               <p>Agencija opravlja izredne nadzore na podlagi prijav in na podlagi zaznanih tveganj in
               pa na podlagi meril, ki jih je tudi izdelala agencija za nadzor nad revizorji. Jasno,
               agencija mora skrbeti tudi da se v javnosti ustvarja visok ugled revizijske stroke in
               glede na zadnje odmeve je to vprašanje še posebej pereče. Agencija nadzira inštitut v
               izvajanju nadzora, agencija sprejema, potrjuje letni načrt nadzora nad pooblaščenimi
               revizorji in pooblaščenimi ocenjevalci, to sprejema strokovni svet agencije, kjer so
               predstavniki ministrstva za finance, Ministrstva za gospodarstvo, Banke Slovenija,
               Agencije za trg vrednostnih papirjev, Agencije za zavarovalni nadzor, predstavniki
               ljubljanske borze in pa predstavniki slovenskega inštituta za revizijo. Tako da je
               tovrsten javni neodvisen nadzor vzpostavljen.</p>
               <p>Pri tem bi pa opozorila še na to dejstvo. Inštitut predlaga agenciji sprejem letnega
               načrta nadzora. Letno inštitut in pa agencija da soglasje na pregled približno 25-ih
               pooblaščenih revizorjev. Od tega kot sem že prej pri svoji točki povedala, je
               agencija ukrepala zoper trinajst  pooblaščenih revizorjev. Agencija potrjuje letni načrt pregleda
               ocenjevalcev, inštitut da predlog za pregled ocenjevalcev približno 14 na leto, od
               tega je agencija in na podlagi opravljenega nadzora s strani inštituta ukrepala zoper
               5 pooblaščenih ocenjevalcev v letu 2010 in do zdaj zoper 3. Tako, da ta neodvisen
               nadzor nad inštitutom, kjer ima inštitut javna pooblastila, se izvaja. Prav tako
               agencija daje soglasje na program izobraževanja za pooblaščene revizorje, za
               pooblaščene ocenjevalce. Agencija je v letu 2010 izdala 16 soglasij na posamezne akte
               slovenskega inštituta za revizijo, bodisi pravilnike bodisi pravila revidiranja,
               različna stališča ali pa letni in strateški načrt opravljanja nadzora. Hvala.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Gospa Duhovnikova.</p>
            </sp>
            <sp who="SDT5:DuhovnikMeta">

               <speaker>DR. META DUHOVNIK:</speaker>

               <p>Jaz bi čisto na kratko nekaj rekla. Jaz bi rada to poudarila, da mi smo, kar se tiče
               tega kar delamo, primerljivi z evropskimi strokovnimi inštitucijami. Poleg tega je
               eden od namenov tega, da mi povemo nekaj besed, čemur se zdaj reče svetovanje
               naročniku na teh shodih kot je recimo konferenca revizorjev v Radencih, zato, da jim
               povemo kakšne nepravilnosti smo mi v nadzoru ugotovili in česa se morajo izogibati.
               Zdaj, če mislite, da je to neprimerno nam napišite pa bomo nehali to početi, to za
               nas sploh ni problem, ali bomo pa nehali nadzor delati, kar bi meni osebno še bolj
               pasalo, ker verjemite, to je izredno simpatično in prijazno delo, da tebi prinesejo
               na začetku tedna 20 fasciklov na mizo, potem pa cel teden brskaš ali dokumentacija
               podpira mnenja, ki ga je on tam napisal, potem se pa še naprej malo bezaš in si
               zamere nakopavaš, kolikor imaš teh pomembnejših nepravilnosti toliko imaš
               sovražnikov, še raje kakšnega več, ker se še med sabo malo pomenijo. Samo to sem
               hotela reči. Če pa mislite, da je karkoli od tega nepomembno, pa lahko že v naprej
               poveste. Mi testiramo, smo tudi član mednarodne zveze računovodskih strokovnjakov
               International Federation of Accaunts, oni nas tudi nadzirajo preko tega članstva in
               mi ne delamo stvari, ki po mednarodnih pravilih predstavljajo konflikt interesov, za
               enkrat.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Jaz mislim, da to ni mislil mag. Radovan Žerjav<gap n="..."/>eno drugo izobraževanje.
               Prosim,</p>
            </sp>
            <sp who="SDT5:ŽerjavRadovan">

               <speaker>MAG. RADOVAN ŽERJAV:</speaker>

               <p>Hvala lepa. Zagotovo nisem mislil teh izobraževanj. Jaz sem jih celo drugače razumel,
               ampak ne bom se v to spuščal. Povedal bom generalno. Poglejte, v to hišo v zadnjem
               času zelo pogosto hodijo različni nadzorniki, različni regulatorji, ki nam poslancem
               razlagajo, kako je njihovo delo daleč najboljše in boljše praktično ni mogoče. Mi
               poslanci lahko to sprejmemo, lahko si mislimo svoje. Dejstva pa so takšna, da dnevno
               na televiziji spremljamo, kar pač spremljamo. Različne brutalne zgodbe, radikalne
               zgodbe, težke zgodbe o podjetjih, firmah v katerih se je dogajalo marsikaj, tudi kaj
               narobe. Vse te firme in vsi ti primeri, ki jih spremljamo na televiziji, so po zakonu
               imeli vsako leto revizijo. In to revizijo so opravljali ponavadi, kot se reče,
               prvovrstne renomirane revizijske hiše, ki v svojem revizijskem poročilu na začetku
               ali na koncu, odvisno od posamezne revizijske hiše, zapišejo stavek, ki pravi
               približno tako, da so poslovnik izkazi, ali kakor koli že pravijo, pošten odraz
               stanja oziroma poslovanja v tej družbi. Vprašanje je, ali je to vedno res, po vsem
               tem kar gledamo in spremljamo in kar se je dogajalo v slovenskem gospodarstvu. Zato
               je na nek način naše razmišljanje danes, in to morate sprejeti, in ne zato biti
               užaljeni, da je potrebno tu storiti kaj več. In več kot očitno zadeve niso tako
               nedolžne, kot bi na prvi pogled bile. Samo to, nič drugega. In zato ne smete biti
               užaljeni ali kakorkoli. Mislim, da je kolega Frangež odprl prava vprašanja, ki
               zadevajo marsikoga v tej državi.  Jaz še nisem slišal, da bi ena od revizijskih hiš dala neko grozno
               negativno mnenje za katero od gospodarskih družb. Oziroma zelo, zelo redko. Problemi
               so pa veliki. Skratka, zadeve nam, meni vsaj na nek način ne gredo najbolj skupaj in
               bi najbrž z enim, pa ne samo na tem področju, zdaj govorim generalno, z enim bolj
               učinkovitim, doslednim, načelnim nadzorom lahko marsikatero težavo, ki jo v tej
               državi imamo, preprečili.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala. Prosim.</p>
            </sp>
            <sp who="SDT5:OdarMarjan">

               <speaker>DR. MARJAN ODAR:</speaker>

               <p>Nič nisem užaljen, da ne boste narobe razumeli, če je mogoče tako izpadlo se
               opravičujem, ampak hotel sem na hitro samo pojasniti zadeve. Ena stvar, ki jo tudi mi
               opažamo, večkrat je problematična, kaj je naloga in vloga revizorja in kaj je naloga
               organov upravljanja in nadziranja v družbi. Če smo imeli prej tajkunska posojila, pa
               da je družba dobila to tajkunsko posojilo, revizor mora samo ugotoviti ali je to
               tajkunsko posojilo izkazano v poslovnih knjigah, ne bom šel zdaj v podrobnosti in
               tako naprej, ampak odločanje o tem ali je družba najela posojilo ali dala posojilo
               ali kaj takšnega, to ni naloga revizorjev. In tisto resnično in pošteno se nanaša
               naprej pravi v skladu z okvirom računovodskega poročanja, to so pa standardi. Torej
               hočem to povedati, da revizor ne presoja pri revidiranju računovodskih izkazov
               sprejemanja poslovnih in drugih odločitev. Tako, da to, mogoče nimamo dosti časa, pa
               bi mogoče kdaj drugič, če želite, kaj več o tem razpravljali, tudi o spremembi tega
               zakona.</p>
               <p>Prej je bilo še rečeno, da ni mišljeno to izobraževanje. Mi ne opravljamo, še enkrat,
               nobenega izobraževanja za naročnike, opravljamo to izobraževanje, ki ga dobite na
               spletni strani in opravljamo tudi izobraževanja za pridobitev naziva revizor oziroma
               pooblaščeni revizor in drugi. In pri tem izobraževanju smo predavatelji tudi jaz in
               tudi dr. Duhovnikova, v recimo manjšem, ne vem zdaj na pamet povedati kakšnem
               odstotku, ampak <gap n="..."/>večinskemu odstotku pri kateremkoli predmetu, ne vem kako bi bil
               jaz v tem primeru neodvisen in bi rekel: <q>"Ti, ki si plačal, si plačal izobraževanje,
               ti boš naredil, ti pa ne boš naredil."</q></p>
               <p>In drugič, nikdar in nikoli nisem trdil, da smo najboljši, da je vse v redu, imamo
               težave, priznavamo, rešujemo jih, poskušamo jih rešiti, potrebujemo tudi včasih vašo
               pomoč in zato smo tudi na nekatere primere v poročilu na nek način opozorili, kjer se
               močno srečujemo, žal danes ni časa, recimo na dve zadevi, na kateri že dve leti
               opozarjamo na ta 46. a člen, ampak to je to. Hvala.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Želi še kdo? Prosim, gospod Sajovic.</p>
            </sp>
            <sp who="SDT5:SajovicBorut">

               <speaker>MAG. BORUT SAJOVIC:</speaker>

               <p>Debata je zanimiva, pa bi se človek ne oglasil, če bi ne vedel kako stvari potekajo
               marsikdaj v praksi tako kot sta začela gospod Frangež in gospod Žerjav, pa moram
               reči, da sta bila še dosti nežna. Jaz imam za vas konkretno vprašanje. Ali ste komu
               že odvzeli licenco in kolikšen je delež tistih, ki izobraževanja ne opravijo? Sem
               prepričan kakšne odgovore bom dobil in potem bomo videli, da gojimo sistem, da v
               Sloveniji imamo magistre, doktorje, ki opravljajo študije, dobijo potrdila samo s
               tem, ko so enkrat vpisnino vplačali, potem gre vse avtomatsko ne glede na znanje in
               še kaj. Jaz moram reči, da sem kot župan prevzel neko stanje občine, ki je imelo
               revizijska poročila super, super, resnica je bila pa ravno drugačna. Včasih, ko sem
               bil na kakšnem pregledu je bilo tam rečeno, oprostite izrazu, <q>"kakvo pečenje takvo
               rešenje"</q> in na področju številnih služb v tej državi, mogoče tudi na vašem, smo priča
               temu, ali pa, ko imaš cenilca, ki ocenjuje neko premoženje, naročilo ga je podjetje
               in možakar oceni zadevo 
               4-krat višje, ker mu je bilo tako naročeno od tistega, ki ga je najel in pa bogato
               plačo in kdor tukaj tišči glavo v pesek ne živi v tem svetu. Zanima me pa koliko ste
               odvzeli licenco in koliko ljudi pade na vaših izobraževanjih, pa bomo hitro
               skupaj<gap n=".."/></p>
            </sp>
            <sp who="SDT5:OdarMarjan">

               <speaker>DR. MARJAN ODAR:</speaker>

               <p>Če ste me prej poslušali, mi licenc ne odvzemamo, ampak to dela agencija in daje
               opomine. Naš predlog od teh podatkov tukaj je tam kjer je hujša kršitev, da je
               predlog za odvzem licence oziroma ali dajanje opomina. Ampak, postopek potem sedaj
               pelje naprej agencija. Za prejšnja leta, ko smo mi to delali, zdaj vam na pamet ne
               znam povedati, ampak v vsakoletnem poročilu smo te podatke navedli in oprostite ne
               znam jih na pamet. Vzeli smo licenco, kot sem že danes povedal, enemu ocenjevalcu
               vrednoti, odvzeli smo licenco tudi revizorju, pred tem smo bili, da eno veliko
               revizijsko hišo zapremo, ampak, dobro ne bom zdaj v podrobnosti šel.</p>
               <p>Kar se tiče tisti, ki se vpišejo na izobraževanje verjetno ste mislili za pridobitev
               naziva pooblaščeni revizor in izobraževanje dokončajo, vam v tem primeru ne morem
               povedati na pamet podatka, ker ga ne vem. Gotovo pa je, to pa z vso gotovostjo trdim,
               da vsi izobraževanje ne končajo. Prehodnost na teh izpitih, malo jih povprašajte
               kakšna je. Zadnji izpit mislim, da je bila prehodnost 20% oziroma 30% na izpitu
               moralo izpit ponovno opraviti. Jaz poučujem tudi na fakulteti in mislim, da je,
               odgovorno trdim, da je težavnost našega izobraževanja tukaj na inštitutu primerljiva
               s starim magistrskim, ne novim, s starim magistrskim programom na fakulteti in
               prehodnost teh revizorjev oziroma pooblaščenih revizorjev je bistveno nižja kot, no,
               ne bom rekel, ker ne vem podatkov, če pa želite vam pa te podatke pripravimo, tako da
               ne bi, ker ste rekel, da boste takoj vedeli koliko je ura.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Mi smo zdaj že nesklepčni, ker vlečemo sejo. Prosim.</p>
            </sp>
            <sp who="SDT5:MajičMojca">

               <speaker>MOJCA MAJIČ:</speaker>

               <p>Gospodu poslancu, glede ukrepanja od leta 2010. V letu 2010 smo izdali en pogojni
               odvzem 9 opominov zoper pooblaščenega revizorja. To je pravnomočno. Ampak bi pa na
               eno anomalijo opozorila tudi prej je gospod Žerjav izpostavil. V letošnjem letu dva
               opomina plus en odvzem. Postopek sodnega varstva, eno je, ko mi izrečemo ukrep,
               odvzem dovoljenja oziroma izrek opomina. Ta pooblaščeni revizor oziroma ocenjevalec
               ima možnost pritožbe na Vrhovno sodišče, ti ocenjevalci oziroma revizorji pridejo z
               eminentnimi odvetniškimi pisarnami, z obrazlagami, da niso storili kršitve, da
               agencija narobe zaključuje, da so določene procesne napake. Tako, da vedeti, da se
               zelo borimo, zel podajamo trdne utemeljitve, da zdržijo potem te naše obrazložitve
               glede ukrepanja. Predvsem na to bi rada opozorila. Naš postopek sodnega varstva v
               takšnem <gap n="..."/><stage>/izklop mikrofona/</stage><gap n=".."/> ukrepa nadzora.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Mislim, da lahko zdaj zaključimo razpravo. Zaključujem razpravo. Odboru v
               razpravo in odločanje predlagam naslednji predlog sklepa: Odbor Državnega zbora
               Republike Slovenije za finance in monetarno politiko se je seznanil s poročilom o
               delu slovenskega inštituta za revizijo za leto 2010, ki ga je svet slovenskega
               inštituta za revizijo sprejel 6.74.2001 in ga je na podlagi drugega odstavka 10.
               člena Zakona o revidiranju poslal Državnemu zboru.</p>
               <p>Kdo je za takšen sklep? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet. S tem zaključujem tudi 4. točko.</p>
               <p>Prehajamo na <title>5. TOČKO DNEVNEGA REDA - ZAHTEVA UPRAVNEGA SODIŠČA ZA OCENO
                  USTAVNOSTI 154. ČLENA ZAKONA O DOHODNINI</title> K obravnavi te točke so vabljeni
               predstavnice in predstavniki Ministrstva za finance in Zakonodajno-pravna služba. V
               skladu z 265. členom Poslovnika Državnega zbor bo odbor kot matično delovno telo
               podal svoje mnenje o navedeni pobudi, pri tem pa mora pred obravnavo pobude pridobiti
               mnenje Vlade in Zakonodajno-pravne službe. Zato ste kot dodatno gradivo k tej točki
               prejeli mnenje Vlade Republike Slovenije z dne 28.3.2001 ter mnenje Zakonodajno-pravne službe z dne 25.5.2011.
               Odboru predlagam, da razpravlja in odloča o naslednjem predlogu mnenja obora: odbor
               se strinja z mnenjem Zakonodajno-pravne službe z dne 25.5.2011 ter ji predlaga, da v
               skladu z 266. členom Poslovnika Državnega zbora pripravi odgovor Ustavnemu sodišču
               Republike Slovenije. Odpiram razpravo o tem predlogu sklepa. Želi kdo? Ugotavljam, da
               ne. Zato zaključujem razpravo o tem predlogu sklepa in dajem na glasovanje. Prehajamo
               na odločanje.</p>
               <p>Kdo je za?<stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da smo sklep soglasno sprejeli. S tem tudi zaključujem sejo Odbora za
               finance in monetarno politiko. Hvala vsem za udeležbo.</p>
               <stage type="time">(Seja je bila končana 2. junija 2011 ob 13.09.)</stage>
            </sp>
         </div>
      </body>
   </text>
</TEI>