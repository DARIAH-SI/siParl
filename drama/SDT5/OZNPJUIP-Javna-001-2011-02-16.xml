<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZNPJUIP-Javna-001-2011-02-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A0211C9E255EFE5BC1257824003A28B7</idno>
               <idno type="custom" subtype="day">59C02D63A3711EBFC1257841003DD92F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=59C02D63A3711EBFC1257841003DD92F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Javna-001-2011-02-16.OZNPJUIP" n="001">
               <name>Javna predstavitev</name>
               <date when="2011-02-16"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Javna-001-2011-02-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Javna-001-2011-02-16.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="title">JAVNA PREDSTAVITEV MNENJ  O PREDLOGU ZAKONA O ODVZEMU PREMOŽENJA  NEZAKONITEGA IZVORA (ZOPNI)</stage>
            <stage type="date">(16. februar 2011)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 9.01.</stage>


            <sp xml:id="SDT5-OZNPJUIP-Javna-001-2011-02-16.sp1">

               <speaker>PREDSEDNIK DR. VINKO GORENAK:</speaker>

               <p>Dobro jutro. Najprej lepo pozdravljeni vsi prisotni, tako gostje, kot poslanke in
               poslanci.</p>
               <p>Začeli bi z delom in sicer bom rekel takole. Najprej nekaj uvodnih obrazložitev.
               Odbor za notranjo politiko, javno upravo in pravosodje organizira današnjo
               predstavitev na podlagi odločitve sprejete na predlog poslanskih skupin SD, Zares,
               DeSUS in LDS na 26. seji Odbora 13. januarja 2011. Namen javne predstavitve je
               pridobiti mnenja in stališča strokovne in širše javnosti k predlogu zakon o odvzemu
               premoženja nezakonitega izvora, ki bodo podlaga za njegovo obravnavo na seji
               Državnega zbora in na matičnem delovnem telesu. Javna predstavitev mnenje naj
               odgovori predvsem na naslednja vprašanja:</p>
               <p>1. Ali bi bilo za uspešno zaplembo nezakonito pridobljenega premoženja potrebno
               uvesti, namesto predlagane smiselne kombinacije civilnega in kazenskega postopka,
               civilni postopek <stage>(brez obsodilne sodbe v kazenskem postopku)</stage> odvzema premoženja,
               pridobljenega na nezakonit način, ali kazenski postopek <stage>(pravnomočna obsodilna sodba)</stage>
               ali davčni postopek?</p>
               <p>2. Kakšni materialni pogoji in dokazni standardi bi bili potrebni za ustavnoskladno
               ureditev zaplembe premoženja?</p>
               <p>3. Ali je potrebno problematiko zaplembe premoženja v celoti urediti na sistemski
               način v posebnem zakonu ali pa to urediti razpršeno v več področnih zakonih v obliki
               novel?</p>
               <p>4. Ali je za uspešno izvrševanje zamrznitve oziroma zaplembe premoženja pridobljenega
               na nezakonit način <stage>(t. im. finančno preiskavo)</stage> potrebno ustanoviti poseben organ, ki
               bi deloval kot samostojna institucija, ali pa bi bil ustanovljen kot organizacijska
               struktura znotraj obstoječih institucij oziroma ali takšen organ potrebujemo? Ali
               potrebujemo poseben organ tudi za upravljanje z zaplenjenim premoženjem ali lahko to
               opravlja kateri od obstoječih organov?</p>
               <p>5. Ali sta vprašanji ustanovitve posebnega organa s podeljenimi pooblastili ter
               obrnjenega dokaznega bremena neločljivo povezani?</p>
               <p>6. Ali bi zakonodaja, ki bi določala, da se nekomu odvzame premoženjska korist le v
               primeru obsodbe za kaznivo dejanje, odvzame pa se mu lahko le tista korist, do katere
               je prišel z dokazanim kaznivim dejanjem ali zaradi njega, ter premoženjska korist
               nezakonitega izvora, ki bi bilo lahko namenjeno za izvrševanje kaznivih dejanj,
               omogočila uspešno izvedbo zaplembe nezakonito pridobljenega premoženja in s tem
               učinkovit boj zoper gospodarski kriminal in kriminalne združbe?</p>
               <p>Če mi dovolite še nekaj tehničnih napotil, zato da se organiziramo, da bi lahko
               razpravljali na učinkovit način. Za uvodno predstavitev predloga zakona bom prosil
               poslansko gospod Cvetko Zalokar Oražem, ki je tudi prvopodpisana predlagateljica
               zakona. Sledila bo predstavitev mnenja vlade, tukaj bom zaprosil ministra za
               pravosodje gospoda Zalarja za stališče in tudi Državnega sveta, če je predstavnik
               tukaj. Uvodni predstavitvi bo sledila razprava,<stage type="mag"/> <stage>(nadaljevanje)</stage> vprašanja, komentarji udeležencev. Vse, ki bi radi
               razpravljali prosim, da izpolnite prijavnico k razpravi, ki jo imate pred seboj na
               klopeh, ter jo oddate strokovnim sodelavcem, tako da bom lahko vsakega napovedanega
               razpravljavca tudi predstavil. Vse razpravljavce nekako prosim, da svoje razprave
               omejijo na sedem minut. Mogoče bi naredil neko malo izjemo, da predlagatelju, to je
               poslanki Cvetki Zalokar Oražem in ministru Zalarju dodelimo nekoliko daljši čas.
               Predlagam, da vsak govornik razpravlja iz govornice tukaj na sredini dvorane, lahko
               pa govori tudi iz svojega sedeža. Če imate pripravljeno kakšno Power point
               prezentacijo bomo poskrbeli, to pravočasno povejte in bomo uredili tehnične
               pogoje.</p>
               <p>Nekaj razprav je bilo prijavljenih že naprej, vendar tudi te razpravljavce prosim, da
               izpolnijo prijavnice in jih oddajo. Odmor sicer ni predviden. Obveščam pa vas, da si
               lahko s sokovi, vodo in ostalimi zadevami postrežete v avli pred dvorano. Da bi
               zagotovili teh sedem minut, bom rekel, boste lahko slišali ta znak, ki vas bo
               opozoril na to, da je vaših sedem minut poteklo. Ne bomo nič nasilni, ne bomo
               uporabljali poslovnika, ne bomo v smislu, da vam izklapljamo mikrofon ali kaj takega,
               skratka bomo zelo korektni do govornikov. Ta znak vas bo zgolj opozoril, da je sedem
               minut in da vas prosim, da skušate svoje misli nekako pripeljati do konca. Če je vse
               dogovorjeno vabim gospo Cvetko Zalokar Oražem k mikrofonu, odnosno k
               predstavitvi.</p>
            </sp>
            <sp xml:id="SDT5-OZNPJUIP-Javna-001-2011-02-16.sp2">

               <speaker>CVETKA ZALOKAR ORAŽEM:</speaker>

               <p>Hvala lepa za besedo. Spoštovani predsednik odbora, spoštovane gospe, spoštovani
               gospodje, spoštovani gospod minister s sodelavci.</p>
               <p>Slovenija je raj za mafijo, so besede, ki v zadnjih dneh odmevajo in s katerimi je
               bilo s strani enega od skesanih mafijskih botrov v Italiji povedano, kako enostavno
               je bilo italijanski mafiji bivati v Sloveniji. Slovenija je za njih raj na zemlji,
               saj so pri nas, kot so sami povedali lahko počeli vse, kar so želeli, saj ni nobenih
               pravil. Besede so bile sicer izražene v nekoliko drugačnem kontekstu, vendar pa prav
               gotovo so dovolj primerne za to, da izrazimo skrb na začetku današnjega pogovora, ko
               se želimo pogovoriti o tem, kako se učinkovito spopasti z najbolj sofisticiranimi
               oblikami kriminala. V Sloveniji je toleranca do kriminala, zlasti gospodarskega in
               organiziranega resnično velika in najbrž se bomo pri tem strinjali. Organizirani
               kriminal in korupcija spodkopavata temelje pravne države, zaradi česar mora biti boj
               proti tem vrstam kriminala naša prioriteta. Z zaskrbljenostjo ugotavljam, da smo v
               zadnjem desetletju v trendih učinkovitosti preganjanja organiziranega kriminala
               začeli resno zaostajati za ostalo Evropo. Stvari v zadnjem času so še posebej jasne,
               vidne in tudi v nebo vpijoče. V času gospodarske krize, ko moramo vsi skupaj
               zategovati pas, ko sta vlada in Državni zbor prisiljena sprejemati nepopularne
               ukrepe, je nesprejemljivo, da bi tolerirali kriminal namesto, da bi svojo veljalo
               dobilo predvsem pošteno delo. Kriminal se ne sme izplačati nikoli in nikdar, to je
               ključno sporočilo predlagateljev zakona stranke Zares, za katerega želimo, da postane
               tudi skupno sporočilo Državnega zbora in vseh državnih inštitucij našim državljanom.
               Zato smo ob omahovanju pri sprejemanju teh za Slovenijo nujnih ukrepov, ki hkrati
               pomenijo tudi uskladitev zastarele slovenske ureditve tega področja, s priporočili
               mednarodnih organizacij, v parlamentarno proceduro vložili zakon o odvzemu premoženja
               nezakonitega izvora. <stage type="mag"/><stage>(nadaljevanje)</stage> In zanj
               dobili v vsebinske smislu skoraj soglasno podporo vseh kolegov in kolegic v Državnem
               zboru. Pri pisanju zakona smo se zgledovali po uveljavljenih in uspešnih zgledih iz
               tujine. Ob tem je pri ureditvi tega področja ključnega pomena najti, poiskati
               ravnotežje med učinkovitostjo na eni strani in zaščito posameznika subjekta v
               postopku na drugi strani. Ko smo se ozirali po dobrih rešitvah smo tehtali med dvema
               v svetu uveljavljenima modeloma. Prvi je zaseg premoženja brez kazenske obsodbe
               oziroma tako imenovana civilna konfiskacija, drugi pa razširjena konfiskacija z
               obrnjenim dokaznim bremenom, katere podlaga je obsodilna sodba v kazenskem postopku.
               Glede na to, da se v Sloveniji malo postopkov v zadevah organiziranega kriminala
               dejansko konča z obsodilno sodbo in so sodni postopki pri nas nesorazmerno dolgi, kar
               bi lahko pomenilo, da bi za zaseg premoženja lahko potrebovali tudi desetletje, se
               nam rešitev v smeri razširjene konfiskacije z obrnjenim dokaznim bremenom ne zdi
               nesmiselna, neprimerna. Odvzem premoženja ni kazenska sankcija in ga kot takega ne
               tretirajo niti mednarodni akti, niti sodna praksa mednarodnih sodišč. Prav tako tudi
               ne druge države z uspešno uvedenimi sistemi odvzema premoženja, zaradi česar je
               postopek odvzema premoženja povsem samostojen postopek. Logika je enostavna. Če
               ukradem vašo uro, ura s tem ne postane moja, nisem je pridobila na zakonit način, z
               zakonitim pridobitnim naslovom. In, če mi jo organi vzamejo in vrnejo pravemu
               lastniku, s tem ne kršijo moje ustavno zaščitene pravice do lastnine. Enako, ker v
               postopku ugotavljamo zgolj lastništvo ure in ne ugotavljamo moje kazenske
               odgovornosti, zaradi tega dejanja ali sem kriva ali ne in kakšna kazen me bo
               doletela, zaradi moje kraje. S tem ne kršimo domneve nedolžnosti. To niso moji osebni
               zaključki. Kar vam razlagam je na poseben način pravzaprav odločilo sodišče Sveta
               Evrope v Strasbourgu, organizacije, ki je ključni akter pri varovanju človekovih
               pravic v Evropi.</p>
               <p>Ključni vprašanji, ko govorim o samem postopku za odvzem premoženja nezakonitega
               izvora torej sta, prvič, katera faza v kazenskem postopku je sprožilec postopka
               ugotavljanja tega premoženja in drugič izjemno pomembno vprašanje, kako na eni strani
               zaščiti procesne pravice posameznika, ki je subjekt tega postopka in na drugi strani
               zagotoviti učinkovitost postopka za odvzem nezakonitega premoženja.</p>
               <p>Glede prvega vprašanja - zakon, ki smo ga vložili v proceduro omogoča uvedbo postopka
               na podlagi dokazanega, utemeljenega razloga za sum storitve v istem zakonu določenih
               kaznivih dejanj. Za zaplembo premoženja nezakonitega izvora, torej v skladu s
               predlaganim zakonom ni predvidena predhodna obsodba v kazenskem postopku. Kar pa
               pomeni, da moramo na drugi strani, še posebej pazljivo poskrbeti za pravice
               posameznika, ki bo prišel, vstopil v ta postopek. Predlagatelji namreč ne želimo, da
               bi se ta postopek zlorabljal ali da bi omogočil, da bi posameznik postal žrtev
               nesorazmernih posegov države v zasebno sfero.</p>
               <p>Ravno z namenom zaščite posameznika zato v zakonu predlagamo, da se postopek uvede
               zgolj v zvezi z določenimi kaznivimi dejanji težjega gospodarskega in organiziranega
               kriminala ter korupcije. To pomeni, da bo postopek uveden samo v primeru, v kolikor
               bodo podani utemeljeni razlogi za sum, da je nekdo storil enega od hujših oblik
               organiziranega kriminala ali korupcije. Veseli nas, da je tudi Ministrstvo za
               pravosodje sedaj spremenilo svoje začetno mnenje, da je ureditev zaplembe premoženja
               nepotreben institut in celo v nasprotju z varovanjem človekovih pravic. Žal pa
               predlog sprememb kazenskega zakona, ki ga je pristojno ministrstvo pripravilo in ga
               predlaga ne odgovarja ustrezno na vse izzive, ki sem jih naštela. Z zanimanjem smo
               zato prebrali zadnji intervju ministra za pravosodje gospoda Zalarja v Večeru, kjer
               priznava, da vezanost postopka odvzema premoženja na obsodilno sodbo ne omogoča
               učinkovitosti, zaradi česar predlaga, da bi se premoženje <stage type="mag"/><stage>(nadaljevanje)</stage> odvzelo v davčnem postopku, ki že pozna obrnjeno
               dokazno breme. S takšno rešitvijo se predlagatelji v Zaresu strinjamo in jo
               pozdravljamo.</p>
               <p>Tudi sami smo v preteklih tednih prišli do podobnih rešitev. Predvsem pa nas veseli,
               da smo v zadnjih dneh z ministrom za pravosodje prišli do številnih točk, kjer smo
               ugotovili, da bi skupaj na najbolj učinkovit način, seveda pa tudi z vami, prisotnimi
               na današnji javni razpravi, ki upam, da boste tudi prispevali svoja strokovna
               pomembna stališča v zvezi s tem, našli rešitev, ki bodo pripomogle k bistveno nižji
               stopnji gospodarskega kriminala ter učinkoviti zaplembi oziroma odvzemu nezakonito
               pridobljenega premoženja.</p>
               <p>Upam in prepričana sem, da je to dober obed, da bomo prišli do dobrih rešitev in
               seveda tudi do cilja, ki smo si ga zastavili predlagatelji zakona. Želimo si, da
               pripravimo dober zakon, predvsem učinkovit in takšen, ki bo v praksi lahko stvari
               pripeljal tja, kjer si jih želimo. Želimo si tudi, da bi zakon bil sprejet v
               najkrajšem možnem času, če smo realni, potem bi bili veseli, v kolikor se bo to
               zgodilo nekje v spomladanskih mesecih letošnjega leta. Postopek za odvzem nezakonito
               pridobljenega premoženja, zaradi svojih posebnosti terja tudi nekaj organizacijskih
               sprememb. Če želimo, da bo učinkovit je potrebno na enem mestu združiti pristojnosti,
               znanje in podatkovne baze policije, tožilstva, davkarije, carine, tudi centrov za
               socialno delo in urada za preprečevanje pranja denarja. Le tako bodo lahko navedene
               institucije hitro naredile finančno preiskavo, ukrepale in zavarovale ustrezno
               premoženje posameznika. Po končanem postopku pa je potrebno dobro razmisliti tudi o
               hrambi tega premoženja, da ne bo, kot je na prime absurdna situacija danes njegova
               hramba dražja, kot pa je vrednost odvzetega premoženja.</p>
               <p>Spoštovani in spoštovane, postopek za odvzem premoženja je moderno mednarodno
               uveljavljeno orodje za boj proti organiziranemu kriminalu in korupciji in ima svoje
               specifične lastnosti, zato je smiselno, da je urejen tudi po naši oceni v posebnem
               zakonu v smeri, kot ga predlagamo v stranki Zares skupaj z ostalimi sopodpisniki
               zakona in prepričana sem, glede na pogovore, tudi v celoti s podporo kolegov in
               kolegic v Državnem zboru v tem najširšem smislu. Prepričani smo, da je predlagani
               zakon dobra podlaga za nadaljnje delo na tem področju. Morda bo potrebno spremeniti v
               tej zvezi še kakšnega od drugih zakonov, predvsem s področja, v kolikor bomo uvedli
               davčni postopek davkarije in pa tudi kazenskega zakonika. Vendar smo prepričani, da
               je v tem trenutku tudi pričakovanje javnosti tisto, ki nas zavezuje h kvalitetnemu,
               hitremu, učinkovitemu delu, kajti v nasprotnem primeru enostavno bodo ljudje izgubili
               voljo, živce, predvsem pa bodo povedali nam tisto, kar so povedali že v nekaterih
               drugih državah, kjer je predvsem korupcija tista, ki je spodnesla že marsikaterega od
               režimov, kar spremljamo v zadnjih tednih, mesecih in seveda ne samo zaradi takšnega
               strahu, pač zato, ker si želimo, da se ta država razvija naprej v smereh, ki bodo
               stopile na prste tistim ljudem, ki želijo na kriminalen način priti do premoženja in
               pravzaprav nas vse voditi za nos, da pošteno delo nima več nikakršne cene. To je
               tisto sporočilo osnovno, jaz sem vesela, da se vas je danes tudi toliko udeležilo te
               javne razprave in upam, da bodo mnenja, ki bodo izražena prispevala k temu, da bomo
               lahko pripravili učinkovit in dober zakon, ki bo živel tudi v praksi.</p>
            </sp>
            <sp xml:id="SDT5-OZNPJUIP-Javna-001-2011-02-16.sp3">

               <speaker>PREDSEDNIK DR. VINKO GORENAK:</speaker>

               <p>Hvala lepa. Nadaljeval bo gospod minister. Pripravi pa se gospod Kozina.</p>
            </sp>
            <sp xml:id="SDT5-OZNPJUIP-Javna-001-2011-02-16.sp4">

               <speaker>ALEŠ ZALAR:</speaker>

               <p>Spoštovani gospod predsednik, spoštovani vsi<stage type="mag"/>
               <stage>(nadaljevanje)</stage> sodelujoči, dobro jutro.</p>
               <p>Slovenija ni mafijska država, Slovenija je pravna država. Dolžna pa je kot urejena
               pravna država skrbeti, da je njen pravni sistem in širše, da je njen pravosodni
               sistem učinkovit in da se hitro in primerno odzove na vse deviantne družbene pojave.
               Ta zakon o katerem razpravljamo danes je eno od orodij ki ga država pripravlja zato,
               da bi vsi tisti, ki imajo določena pooblastila ali ki jih bodo v bodoče dobili lahko
               ta pooblastila učinkovito izvrševali. Ministrstvo za pravosodje, že od vsega začetka,
               od trenutka, ko so se pojavila prva razmišljanja o tem ,da Slovenija potrebuje
               okrepitev pravnega sistema na temu področju, ko gre za odvzem nezakonito
               pridobljenega premoženja podpira ta cilj. Ta cilj je legitimen in je utemeljen. In ta
               cilj se zasleduje tudi s predlogom tega zakona o katerem danes razpravljamo. Zakaj je
               ta cilj legitimen? Zato, ker določa, da nihče ne more obdržati premoženjske koristi,
               ki je bila bodisi pridobljena s kaznivim dejanjem ali zaradi njega kakor tudi, da
               nihče ne more obdržati nezakoniti pridobljenega premoženja kot takšnega.</p>
               <p>V tistem prvem primeru, ko gre za neposredno korist, ki je povezana s kaznivim
               dejanjem Slovenija pravno ureditev že ima. In praksa kaže, da problem ni v pravilih
               ampak da je morda problem v praksi odločanja organov, ki so v to vključeni. Čeprav je
               po drugi strani potrebno oceniti, da zlasti v obdobju, ko je širša javnost, ne samo
               politična javnost, ostala mnogo bolj občutljiva na odločanje pravosodnih organov v
               zvezi z zasegom oziroma odvzemom protipravno pridobljene premoženjske koristi, ki
               izvira iz kaznivega dejanja se je tudi obseg odločanja v teh primerih vendarle
               povečal in to je dobro. To je znak, da lahko z zmernim optimizmom pričakujemo, da
               bodo tudi tisti instrumenti, ki naj bi jih izpostavila nova zakonodaja delovali in da
               bodo seveda vsi tisti državni organi, ki bodo prvi poklicani za uporabo teh
               instrumentov, učinkoviti. Dosedanja razprava, ne samo o temu predlogu zakona ampak
               nasploh o ukrepu odvzema premoženja nezakonitega izvora je pokazala, da so mnenja v
               pravni stroki precej različna. Vendar niso različna glede tega ali uvesti ta
               instrument ali ne, različna so glede vprašanja po kakšni poti naj pridemo do prej
               omenjenega legitimnega cilja.</p>
               <p>V zvezi s tem je pravosodno ministrstvo, kot je znano, za to najprej organiziralo
               širši, nacionalni strokovni posvet o temu vprašanju, ki mislim da je dal nekaj
               koristnih napotkov za nadaljevanje dela vsem, ki smo kakor koli vključeni v pripravo
               normativnega okvira. V okviru tega strokovnega posveta in kasnejših posvetovanj in
               tudi analiz, ki so bile storjene se je izkazalo, da ne gre samo za dva možna modela,
               za dve možni poti po katerih bi lahko šli v prihodnje z vzpostavitvijo pravnega
               okvira za odvzem premoženja. Teh poti je vsaj pet! Dovolite mi, da vam jih opišem:
               Prva možnost je zavarovanje nezakonito pridobljenega premoženja v kazenskem postopku
               in odvzem tega premoženja v postopku, ki teče po pravnomočni obsodbi za eno od
               določenih kaznivih dejanj. To je tako imenovani "post conviction" model, ki ga imajo
               na primer Češka, Danska, Italija, Nizozemska. Druga možna pot, drugi možni model je
               zavarovanje in odvzem nezakonito pridobljenega premoženja hkrati, istočasno, s
               kazenskim postopkom. To je tako imenovani "extended .../Nerazumljivo./... model", ki
               ga recimo ima Estonija. Tretji možni model je odvzem <stage type="mag"/> <stage>(nadaljevanje)</stage> nezakonito pridobljenega premoženja v posebnem, bodisi
               civilnem, bodisi upravnem postopku, ki nima povezave s kazenskim postopkom. Ta model
               na primer poznajo Bolgarija, Irska, Poljska, Romunija. Četrti model je kombiniran
               sistem. Kombiniran sistem pri katerem se za posamezne podlage uporablja kazenski
               odvzem zaradi predhodne obsodbe kazenskega sodišča in na drugi strani za druge
               podlage tako imenovana razširjena zaplemba na primer zaradi članstva v hudodelski
               združbi. Takšen model poznajo Avstrija, Belgija, Velika Britanija. Obstajajo pa tudi
               pravne ureditve in to je peti model, v katerih je odvzem celotnega premoženja
               kazenska sankcija .../Nerazumljivo./... torej samostojna kazenska sankcija, ki je
               določena za predpisana kazniva dejanja. Ta model ima Francija. Seveda pa so tukaj še
               države, ki nimajo nobenega od teh modelov kot so na primer Slovaška, Švedska in še
               nekatere.</p>
               <p>Pri izbiri ustreznega modela za Slovenijo moramo seveda najti način, ki bo za naše
               razmere prilagojen, prilagojen ne samo pričakovanjem in potrebam ampak tudi
               ustavno-pravnemu okviru in ki bo hkrati tudi učinkovit. In štejem, da sem kot
               minister za pravosodje še posebej dolžan poskrbeti, da bo tudi ves čas ustavno
               skladen. Že iz predstavitve teh različnih modelov, ki seveda v različnih državah
               lahko tudi različno funkcionirajo, ker so povezani s procesnimi pravili, ki so seveda
               drugačna od države do države. Že to samo dejstvo kaže, da ne gre za enostavne rešitve
               kompleksnih vprašanj. Zato je tudi trajalo nekaj časa, da smo v Sloveniji prišli do
               spoznanj, ki nam pa zdaj vendarle omogočajo, da sprejmemo odločitev po kateri poti bo
               Slovenija šla.</p>
               <p>Sam sem že v začetni fazi ob predstavitvi zakona o katerem razpravljamo opozoril, da
               ta model, ki ga zakon poskuša vpeljati ni edina možnost. In po proučitvi tega
               predloga zakona se je izkazalo, da po eni strani povezuje že obstoječe naloge v
               različnih predpisih V Sloveniji, ki že veljajo in s strani različnih organov, ki jih
               izvajajo, da torej to povezuje na nek nov izviren način hkrati pa vzdržuje istočasno
               še vedno staro sistemsko ureditev kar seveda povzroča določena neskladja
               nekonsistentnosti in predvsem narava teh novih predlaganih postopkov ni povsem jasna.
               Vlada se v zvezi s tem zakonom formalno še ni opredelila, še ni sprejela svojega
               mnenja, znano pa je že mnenje službe Vlade za zakonodajo, ki opozarja, da v takšnem
               besedilu kot se ta zakon nahaja ta trenutek to ni primerna podlaga za odločanje.
               Vendar, na ministrstvu za pravosodje menimo, tako kot je uvodoma že povedala
               spoštovana poslanka, Cveta Zalokar Oražem, da bi bilo smiselno predvsem zaradi tega,
               da Slovenija čim prej dobi ukrep odvzema premoženja nezakonitega izvora, da se
               poskuša ohraniti ta zakonodajni postopek čeprav bo očitno potrebno obsežno
               amandmiranje tega zakona.</p>
               <p>Istočasno moram pojasniti, da je Ministrstvo za pravosodje kot je znano, pripravilo
               osnutek kazenskega zakonika, novele kazenskega zakonika. In da je tudi v tej noveli
               bil opravljen poskus ureditve določenih predvsem materialno pravnih vidikov tega
               vprašanja. V razpravi, ki je bila opravljena in v okviru mnenj, ki smo jih pridobili,
               zlasti od Vrhovnega sodišča, tudi od vrhovnega državnega tožilstva pa
               protikorupcijske komisije se je izkazalo, da bi postopek kjer bi uvedli odvzem
               premoženja po pravnomočni obsodbi glede na slovenske razmere in glede na slovenske
               značilnosti kazenskega postopka, vključno z njegovim povprečnim trajanjem, da<stage type="mag"/> <stage>(nadaljevanje)</stage> takšen model ne bi bil najbolj
               učinkovit. Najmanj kar je da bi prišli do tega odvzema bi trajalo predolgo. Poleg
               tega pa je bilo opozorjeno tudi, da so nekateri kazensko pravni standardi, ki bi
               seveda morali biti del tega modela, če bi se odločili za vezanost na kazensko
               obsodilno sodbo izredno zahtevnih in da je veliko vprašanje kakšen bi bil končni
               rezultat teh postopkov ob tem pa še, da bi se s tem modelom tudi nesorazmerno
               obremenilo sam kazenski postopek, ki seveda teče zaradi obtožbe nekoga, da je storil
               kaznivo dejanje</p>
               <p>Ob tem spoznanju in ob spoznanju na drugi strani, da tudi civilni sodni postopek ni
               kaj dosti boljša rešitev, ker bo še vedno moral teči v skladu z veljavnimi pravili
               pravnega postopka ne glede na to, da bi bilo predpisano obrnjeno dokazno breme in
               torej je potrebno priti do pravnomočne sodbe, to pa pomeni najmanj dvostopenjski
               postopek, sodni postopek, ki seveda nekaj časa traja. Na Ministrstvu za pravosodje
               menimo, da bi bil najprimernejši model kombinacija. Kombinacija začetega
               predkazenskega ali kazenskega postopka na eni strani, ko gre za zavarovanje, za
               zamrznitev razpolaganja s premoženjem in na drugi strani, ko gre za odvzem tega
               premoženja za poseben upravni morda razširjeni davčni postopek.</p>
               <p>V temu prvemu delu, ko gre za zavarovanje smo na Ministrstvu za pravosodje že
               pripravili podlage v noveli Zakona o kazenskem postopku, ki se zdaj zaključuje s
               pripravo in bo v kratkem predložena Vladi v odločanje. S temi spremembami seveda ne
               urejamo samo tega vprašanja ampak še vrsto drugih kot so sporazum o krivdi pa
               priznanje obdolženca pred obravnavani nalog ampak to zdaj za to razpravo ni bistveno.
               Posebej se bo potrebno seveda v temu zakonu, ne v Zakonu o kazenskem postopku ampak v
               Zakonu, ki bo urejal druga vprašanja odvzema osredotočiti na drugačno hrambo in
               upravljanje. In po našem mnenju bi bilo smiselno, da hramba in upravljanje
               premoženja, ki bi bilo zaseženo prevzame bodisi carinska uprava Republike Slovenije
               bodisi davčna uprava republike Slovenije. To centralizirano evidentiranje,
               usklajevanje, koordiniranje začasnega zavarovanja za domače in za mednarodne potrebe
               pa bi bilo smiselno urediti v Zakonu o državnemu tožilstvu in to smo na Ministrstvu
               za pravosodje že storili in te podlage tudi pripravili in tudi ta zakon bo v kratkem
               prišel v Vlado in kasneje v Državni zbor.</p>
               <p>To zavarovanje oziroma zaseg, ki bi bil izveden v temu predkazenskem oziroma
               kazenskem postopku bi pravzaprav trajal do pravnomočnosti obtožbe. Pravnomočnost
               obtožbe državnega tožilca bi bila sprožilec postopka za odvzem premoženja. In sodišče
               bi o tej pravnomočnosti obtožbe pristojni organ, lahko bi bila to recimo davčna
               uprava Republike Slovenije obvestilo. In s tem obvestilom, s tem sklepom sodišča se
               začne torej ta postopek odvzema premoženja, ki teče vzporedno s kazenskim postopkom
               in nanj ni vezan in teče neodvisno od njega in se tudi zaključi neodvisno od njega,
               bodisi z odvzemom premoženja, če se izkaže da je nezakonitega izvora, bodisi z
               obdavčitvijo premoženja, če se izkaže, da seveda ni bilo ustrezno davčno prijavljeno.
               V vsakem primeru je ta postopek bistveno hitrejši, je učinkovit, po drugi strani pa
               olajša odločanje temu upravnemu organu zaradi tega, ker že razpolaga s pravnomočno
               obtožbo, ki izkazuje utemeljen sum, da je to premoženje nezakonitega izvora. Prav to
               je pa danes po obstoječem Zakonu o davčnem postopku največji problem na katerega
               opozarjajo davčni organi, torej izkazovanje tega utemeljenega suma, da gre za takšno
               premoženje. Kot vidite mi določene nastavke za odvzem tega premoženja že imamo,
               zaenkrat segajo samo do obdavčitve premoženja, ki ni bilo ustrezno prijavljeno
               oziroma pridobljeno in zdaj bi lahko šli še korak dlje. In po naši oceni je smiselno,
               da se storijo vsi napori za to, da se obstoječi zakon o katerem razpravljamo ustrezno
               amandmira in na ta način dopolni celotna normativna ureditev ob upoštevanju novele
               Zakona v kazenskem postokpku. Šlo bi torej za poseben postopek ki pa bi bil po naši
               oceni najbolj učinkovit.</p>
               <p>In naj zaključim, sprejem tega instrumenta in celotnega normativnega okvira za odvzem
                  <stage type="mag"/> <stage>(nadaljevanje)</stage> premoženja nezakonitega
               izvora je politična prioriteta slovenske vlade in si predstavljam, da bo glede tega
               vprašanja dosežen širok politični konsenz. Želim pa seveda opozoriti na to, da ukrep
               odvzema nezakonitega premoženja ne bo zdravilo, ki bi ozdravilo vse tranzicijske
               bolezni bo pa gotovo prispevalo k zmanjšanju prepada med tistimi ljudmi, ki imajo več
               kot so zaslužili na eni strani in tistimi ljudmi, ki so zaslužili več kot dejansko
               imajo na drugi. Hvala lepa.</p>
            </sp>
            <sp xml:id="SDT5-OZNPJUIP-Javna-001-2011-02-16.sp5">

               <speaker>PREDSEDNIK DR. VINKO GORENAK:</speaker>

               <p>Hvala vam. Če dovolite bi rekel tako, prej sem povedal, da bi vsak govornik bil
               omejen na sedem minut pa vendarle mi število govornikov, osem vas je, omogoča, da ta
               čas nekoliko podaljšamo, tudi če gremo na deset minut ali kakšno minuto čez še vedno
               pomeni, da bomo končali v uri in pol ali dveh. Gospod Kozina, pripravi pa se gospod
               Pinter. Izvolite.</p>
            </sp>
            <sp xml:id="SDT5-OZNPJUIP-Javna-001-2011-02-16.sp6">

               <speaker>JOŽE KOZINA:</speaker>

               <p>V imenu Vrhovnega državnega tožilstva pozdravljam gospoda predsednika in gospoda
               ministra ter vse prisotne in se zahvaljujem za povabilo.</p>
               <p>Izhajajoč iz prakse pozdravljam katero koli od napovedanih rešitev, ki bi vendarle
               bolj učinkovito in v večjem obsegu kot doslej prispevala k odvzemu nezakonitega
               premoženja. Vendar pa se mi ob tem porajajo veliki dvomi namreč, če pogledam podatke,
               ki so mi na razpolago vidim izjemno velik razkorak med premoženjem, ki so si ga
               posamezniki nagrabili s kaznivim dejanjem in tistim, lahko bi rekel kar drobtinami,
               ki so tako ali drugače zaobseženi v zavarovanju in čakajo na odvzem.</p>
               <p>V zvezi s tem bi še pojasnil razloge in tudi odgovoriti na vprašanje kaj bomo sploh
               zasegli če bo sistem deloval tako kot deluje doslej. Govorim izključno za
               organizirani gospodarski kriminal, to je tisti, ki v Sloveniji povzroča najbolj
               rušilne učinke, bodisi ko poseže v premoženje posameznikov, delničarjev, bodisi
               neposredno države. Zanj je značilno predvsem .../Nerazumljivo./... okoliščin, ki tudi
               potem odgovarjajo na zastavljeno dilemo. Prva je ta, da praksa kaže izjemen časovni
               razmik med strojenim dejanjem in potem njegovim odkritjem, torej lahko več mesecev,
               lahko celo več let .Namreč narava korporacijskega materiala je takšna da ga storilci
               v bistvu pokrijejo z vsemi formalnimi papirji in se odvija pod plaščem legalnosti.
               Oškodovanec ni neposredno prizadet kot na primer pri ropu, tatvini in tako dalje
               ampak za te učinke izve šele po nekaj mesecih ali letih, mali delničar takrat, ko
               vidi da se podira konstrukcija njegove družbe, ker ima delnice upnik takrat, ko se
               zave, da njegova terjatev na bilanci prazna, davčni organ tedaj ko izve, da ima pred
               seboj mislim da slamnato družbo in tako naprej.</p>
               <p>Ta časovni razmik je pomemben zaradi tega, ker akterji kaznivega dejanja dopuščajo,
               da premoženje skrije. Varno ga skrije, tega ne bi bilo mogoče, če ne bi bila
               izpolnjena naslednja dva pogoja; prvi je ta, da živimo v globalizaciji in od te, kot
               kaže praksa ima največ koristi prav kriminal. Ne delavec, ne kmet, ne znanstvenik,
               kriminalci so postali izjemno globalno mobilni in že s pritiskom tipkovnice prinašajo
               izjemno visoke vsote premoženja na kraje kjer jih je poslovno politična svetovna
               elita locirala v tako imenovanih "off shore" družbah. Se oproščam, ker sem ta podatek
               že večkrat povedal pa ga bom še enkrat; prihajam iz Ribnice in površina te občine je
               natanko tako velika kot so veliki<stage type="mag"/>
               <stage>(nadaljevanje)</stage> britanski deviški otoki. Ribnica ima registriranih sto trideset
               gospodarskih družb, britanski deviški otoki osemsto tisoč z letnim prirastkom
               petdeset tisoč. To pomeni, da na temu svetu vlada izjemna dvoličnost, vsi si nekako
               prizadevajo za zajezitev kriminala vendar pa mu dopuščajo prost pretok kar se potem
               rezultira tudi v že prej omenjenih podatkih, torej da imamo izjemen razkorak med
               višino oškodovanja iz naslova organiziranega gospodarskega kriminala in pa tistimi
               drobtinicami, ki smo jih zavarovali in ki sedaj čakajo obsodilno pravnomočno sodbo.
               Torej čakajo na neko bodoče obdobje petih, desetih let pri tem pa je potrebno
               izpostaviti okoliščino, da je to premoženje popolnoma nenadzorovano oziroma še več,
               je v lasti in posesti storilca kaznivega dejanja katerega interes je seveda, da to
               premoženje ne bo plemenitil zato, da se mu ga potem odvzame temveč ga bo skušal
               izničiti.</p>
               <p>To posledično tudi pomeni, da to premoženje, ki ga imamo zavarovano pravzaprav zgolj
               na papirju. Papirnato premoženje, zamislite si, da gre za neke delnice, za neke
               deleže v družbah in tako naprej neke premičnine. Te bi že same po sebi z leti
               izgubile svojo vrednost, če pa ima storilec kaznivega dejanja na voljo tudi vse
               vzvode, da vpliva na vrednost teh delnic ki so nekateri tudi zavarovani potem si ni
               težko predstavljati, da imamo dejansko papirnato premoženje.</p>
               <p>Postavlja se torej vprašanje kako naprej. Izkušnje kažejo, da je sprejemanje novih
               zakonov tudi na nek način lahko jalovo. Jalovo zato, ker se kriminal pri nas na njega
               takoj odzove in bojim se, da bo tudi v temu primeru tako. Tisto premoženje, ki smo ga
               doslej zavarovali nas ne sme slepiti, da bo tudi v nadaljevanju s tem šlo tako naprej
               ampak kriminal se bo prilagodil na način, ki sem ga že prej nakazal, torej ob
               izkazani mobilnosti, časovni zamaknjenosti in krajih kamor ga je mogoče skriti,
               oprati in že prejemati tudi donose iz njega se bo zdaj še v večji meri posluževal teh
               možnosti in tudi obrnjeno dokazno breme bo tudi temu seveda prilagodili na način, da
               bodo premoženje, če ne prej pa potem, ko bo še nekaj zasegov sledilo, pravočasno
               odpeljali tja kjer je varno, ne bodo več kupovali nepremičnin v Sloveniji, tudi iz
               davčnih vidikov to ne bo za njih več donosno ampak ga bodo pretopili v mobilno
               premoženje in pojavi se tisto vprašanje ki sem ga postavil na začetku, kaj bomo lahko
               sploh še zasegli.</p>
               <p>Po moji oceni, torej izhajajoč že iz povedanega, da se pri nas izjemno veliko
               energije vlaga za to, da se vsak zakon zaobide ne pa uresničuje bi bilo potrebno v
               prvi vrsti nekaj preventivnih ukrepov v smeri, da se poveča učinkovitost nadzornih
               institucij od nadzornih svetov in drugih institucij, ki so se izkazali za popolnoma
               neučinkovite in so akterjem kaznivih dejanj pravzaprav dajali proste roke da so
               plenili po družbah, po proračunu in tako naprej. Tukaj bi bilo potrebno težiti k
               učinkovitosti teh organov ker že izrek pravi bolje drži .../Nerazumljivo./...</p>
               <p>Drugo rešitev vidim samo dolgoročno, da se ta država na nek način zave, da smo
               praktično glede moralnih vrednot na dnu, dno moralnih vrednot pa pomeni, da so tudi
               zakoni neučinkoviti, ker koreninijo v sferi ki je izjemno labilna <stage type="mag"/> <stage>(nadaljevanje)</stage> in izmuzljiva. Prav v Državnem zboru bi
               bilo potrebno udejanjiti oziroma aktivirati sorazumništvo te države, da se
               vzpostavijo neke nove vrednote, da se obstoječe prevrednotijo in s tem na dolgi rok
               vzpostavi stanje, ki bi preprečeval izvršilno moč tega organiziranega gospodarskega
               kriminala in bi temu posledično tudi vrnili zaupanje ljudi. Ne glede na povedano, pa
               še enkrat poudarjam, da tožilstvo pozdravlja vsako rešitev, ki vodi k učinkovitejšemu
               in hitrejšemu izvajanju zasega premoženja. Hvala.</p>
            </sp>
            <sp xml:id="SDT5-OZNPJUIP-Javna-001-2011-02-16.sp7">

               <speaker>PREDSEDNIK DR. VINKO GORENAK:</speaker>

               <p>Hvala vam. Sledi prispevek gospoda Stanislava Pintarja, vrhovno državno tožilstvo,
               mnenje o zakonu in vprašanjih v Državnem zboru. Pripravi pa naj se gospod Damjan
               Florjančič, Vrhovno sodišče. Izvolite.</p>
            </sp>
            <sp xml:id="SDT5-OZNPJUIP-Javna-001-2011-02-16.sp8">

               <speaker>STANISLAV PINTAR:</speaker>

               <p>Dobe dan tudi v mojem imenu. Hvala za besedo, gospod predsedujoči. Pozdrav vsem
               vam!</p>
               <p>Jaz se bom osredotočil na moj pogled na zakon in na tista vprašanja, ki jih je
               pristojni odbor postavil v vabilu.</p>
               <p>Najprej moram reči, da ocenjujem, da je gradivo in zakon zelo dobro pripravljen v
               tistem delu, ko govori o razlogih zakaj takšen zakon potrebujemo. Nerealna je ocena,
               da posledic finančnih zaradi sprejema zakona ne bo. To je gotovo nerealno. Moram
               opozoriti, da menim, da je potrebno glede obstoječih sistemov konfiskacije zelo jasno
               reči kaj želimo s tem zakonom uzakoniti, če je cilj civilna ali NCB, se pravi
               "Non-Conviciton Based" konfiskacija potem moramo vedeti, da gre za civilni postopek,
               ki nikakor ni povezan s kazenskim postopkom. Zakaj je to pomembno? Pomembno je zato,
               ker nam to omogoča vodenje tega postopka neodvisno od kazenskega postopka. In tudi v
               tistih primerih, ko lahko pri nekomu, ki je cilj tega postopka, dokazujemo samo
               njegovo posredno sodelovanje z recimo hudodelsko združbo. Tej osebi na primer ne
               moremo očitati nobenega neposrednega sodelovanja pri izvršitvi dejanj in zato je
               potreben pristop civilne konfiskacije brez vezanosti na kazenski postopek. Ne smemo
               prezreti, da imamo odprto tudi področje administrativne konfiskacije, gre za področje
               carinskih, davčnih prekrškov, gre za področje prepovedanih predmetov in snovi kot so
               droge, orožje, gre za področje izgubljenih in najdenih ter sumljivih stvari. Vse te
               zadeve se sedaj v precejšnji meri, v kolikor niso direktno povezane s kaznivimi
               dejanji, rešujejo v ustreznih upravnih postopkih.</p>
               <p>Kar se tiče dokaznih standardov. Če smo se odločili, da bomo imeli civilni postopek,
               potem to pomeni pravdni postopek in po pravdnem postopku so lahko samo tisti
               standardi kot jih predvideva Zakon o pravdnem postopku in nikakršni drugi, ne moremo
               samo vnašati standardov iz našega ali tujega kazenskega prava.</p>
               <p>Kar se tiče pristojnosti organov kot so opredeljene v zakonu bi rad rekel naslednje.
               Če bomo imeli civilni postopek, potem državni tožilec v tem postopku brez spremembe
               zakonodaje nima nobenih pooblastil. Če bomo kot skrbnika sredstev določili razna
               preprečevanja pranja denarja, potem imam glede tega dvom. Namreč, gre za <stage type="mag"/> <stage>(nadaljevanje)</stage> ne samo upravljanje z denarnimi
               sredstvi in vrednostmi, kar sedaj teče preko zakladništva, ampak gre tudi za
               upravljanje z realnim premoženjem. Tega po moji vednosti urad za preprečevanje pranja
               denarja ne more početi, saj nima za to niti resursov niti možnosti in je verjetno ta
               zadeva veliko bližje tistim pogojem, ki jih ima carinska ali davčna uprava ali pa
               morda še kakšen drug organ.</p>
               <p>Sedaj pa bi rekel še to, kar se tiče mednarodnega sodelovanja po tem zakonu. Mislim,
               da je prav, da se zavedamo, da nas zavezuje eden od okvirnih sklepov Evropske unije,
               ki določa sodelovanje med nacionalnimi uradi za odvzem premoženja kriminalnega
               izvora. Tega nacionalnega urada Slovenija še nima. Določeno je, da naj bi po noveli
               oziroma po ZDT-1 kontaktna točka bila v vrhovnem tožilstvu. Ampak vedeti moramo, da
               gre tukaj za več nalog, ne samo za izmenjavo informacij, gre za izvrševanje
               mednarodne pravne pomoči in predvsem mednarodno sodelovanje je možno šele po tem, ko
               imaš učinkovit sistem sodelovanja znotraj države. Torej, mora ta organ imeti tudi
               funkcijo koordinacije in usklajevanja aktivnosti znotraj države.</p>
               <p>Zdaj pa k vprašanjem. Glede prvega vprašanja. Sam se zavzemam za vzporedno uporabo in
               izvajanje vseh treh temeljnih tipov postopkov, se pravi odvzem premoženjske koristi
               in razširjeno konfiskacijo v kazenskem postopku, konfiskacijo na
               upravno-administrativnem nivoju in civilni konfiskacijo brez povezave z kazenskim
               postopkom. Torej, vse tri opcije si je treba pustiti odprte za obvladovanje situacij
               na posameznih področjih. Kar se tiče dokaznih standardov so ti povezani z naravo
               postopkov v katerih se zadeva opravlja. Torej, gre za standarde, ki jih pozna Zakon o
               kazenskem postopku, Zakon o upravnem postopku in Zakon o pravdnem postopku. Znotraj
               kazenskega postopka in razširjene konfiskacije pa se lahko odločimo tudi za uporabo
               domneve o izvoru premoženja in pravila o obrnjenem dokaznem bremenu. Praksa v državah
               anglosaksonskega prava je pokazala, da je potrebna posebna institucija in posebna
               zakonodaja za to področje. Enotna ureditev je, kot sem že omenil, potrebna tako z
               vidika delovanja institucij v državi kot tudi z vidika mednarodnega sodelovanja.
               Glede ustanovitve urada za odvzem premoženja kriminalnega izvora, moram reči, da je
               Vlada in Državni zbor v pravnih aktih, to je nacionalnem programu in v resoluciji že
               sprejela odločitev o tem in naložila ustanovitev medresorskega organa za
               multidisciplinarno sestavo, ki naj koordinira aktivnosti na tem področju.</p>
               <p>Kar pa se tiče sestave in organizacije tega organa, jaz se zavedam težav s katerimi
               je soočena ta država, tudi gospodarskih težav zlasti in težav z ustanavljanjem novih
               organov. Zato opozarjam na možno rešitev, da se takšen organ formira z detaširanjem
               delavcev oziroma predstavnikov inštitucij, ki sodelujejo v teh procesih, hkrati se s
               takšnim detaširanjem lahko sumirajo tudi pristojnosti, ki jih ti ljudje na svojih
               delovnih mestih v osnovi imajo. Torej, če vključimo tiste organe, ki so bili na
               primer zdaj člani delovne skupine, ki jo je ustanovila vlada, <stage type="mag"/> <stage>(nadaljevanje)</stage> potem mislim, da imamo solidno osnovo za začetek
               dela.</p>
               <p>Menim, da ustanovitev nacionalnega urada in uporabo obrnjenega dokaznega bremena
               nista neposredno povezana, to sta po mojem čisto dve ločeni stvari, seveda pa uporaba
               obrnjenega dokaznega bremena v kazenskem postopku sproža številne reakcije in tudi
               mislim, da je napačna. Namreč, gre v bistvu samo za to, da se dokazno breme v tistem
               trenutku, ko tožilec uspe s stopnjo utemeljenega suma utemeljiti trditev, da neko
               premoženje izvira iz kriminalne dejavnosti, to breme prevali na tistega, ki je
               subjekt postopka in se njemu da možnost, da vendar pokaže zakoniti izvor premoženja,
               to ni obrnjeno dokazno breme v smislu dokazuj, da si nedolžen.</p>
               <p>In pa še vprašanje številka 6. Menim, da je poleg te razširjene konfiskacije v
               kazenskem postopku potrebna tudi civilna in administrativna konfiskacija. Če se
               namreč omejimo samo na korist iz nekaterih skupin kaznivih dejanj, kot se sedaj
               poudarja, samo na organiziran kriminal, hudodelske združbe, bom rekel resen
               gospodarski kriminal, potem se moramo vprašati kaj pa bomo s premoženjem, ki izvira
               iz drugih kaznivih dejanj ali prekrškov, kaj tistega bomo pa pustili. Glejte, v
               praksi je ogromno primerov, ko se lahko dejanja izvršujejo z majhnimi ugrabki, recimo
               v bančnem sistemu nekdo od vsake transakcije vzame en stotin, pa zasluži ogromno
               premoženje, vsako posamezno ravnanje je bagatelno, v skupnem učinku so pa efekti
               ogromni. Ne smemo si dopustiti, da bomo izpuščali posamezne sfere kriminalne
               dejavnosti iz okvira kjer je možna konfiskacija. Še posebej je to problem pri
               organizatorjih in profiterjih kriminalne dejavnosti. Te ljudje praviloma nikoli ne
               sodelujejo pri izvrševanju dejanj in jih ni mogoče vključiti v kazenski proces in če
               niso v kazenskem procesu bi po sedaj predstavljenih konceptih preprosto izpadli iz
               kakršnekoli možnosti. Zelo podobno je tudi z vprašanjem oseb, ki so zbežale, pa zato
               ni mogoče izvesti postopka ali so recimo trajno zboleli, ravno tako kazenski postopek
               ne more steči. Tako da opozarjam na to, da je ob moji načelni podpori potreben
               kompleksnejši pristop. Hvala lepa.</p>
            </sp>
            <sp xml:id="SDT5-OZNPJUIP-Javna-001-2011-02-16.sp9">

               <speaker>PREDSEDNIK DR. VINKO GORENAK:</speaker>

               <p>Hvala lepa. Sledi gospod Damjan Florjančič. Pripravi pa naj se gospod Klavdijo
               Stroligo.</p>
            </sp>
            <sp xml:id="SDT5-OZNPJUIP-Javna-001-2011-02-16.sp10">

               <speaker>DAMJAN FLORJANČIČ:</speaker>

               <p>Spoštovani predsedujoči, spoštovani gospod minister, spoštovani predlagatelji zakona,
               gospe in gospodje!</p>
               <p>Danes sem tukaj v dvojni vlogi, in sicer kot predstavnik kazenskega oddelka Vrhovnega
               sodišča in kot vodja kazenske sekcije slovenskega sodniškega društva, vendar naj na
               začetku izrecno povem, da ne bom predstavil nekih uradno sprejetih stališč nobenih od
               teh dveh ustanov, ampak bom predstavil neka stališča, ki so se pojavila v kontaktih
               in medsebojnih razgovorih v zvezi s temi danes obravnavami vprašanji kot nekakšen
               možen prispevek k tej razpravi. Predvsem bi pa na začetku tudi želel povedati, da so
               ta predstavljena stališča striktno iz kazensko-pravnega vidika in se ne dotikajo in
               se ne želijo dotikati drugih postopkov tako davčnih, carinskih ali kakšnih tretjih,
               ki bi lahko bili upoštevni tudi v okviru te obravnavne problematike.</p>
               <p>Morda bi pa na začetku vendarle tudi v zvezi z nekaterimi stališči, ki se pojavljajo
               v javnosti<stage type="mag"/><stage>(nadaljevanje)</stage> v zvezi s tovrstno
               problematiko, in ki je bila zaznana tudi na že omenjeni konferenci obrnjenem dokaznem
               bremenu, ki jo je pripravilo Ministrstvo za pravosodje. Torej izrazil nekako
               začudenje ali vprašanje, če se res moramo še vedno ukvarjati z vprašanjem, ki je
               izhodiščno in temeljno, ali je pravzaprav zaplemba premoženja izven tistega, ki je
               neposredno pridobljeno s kaznivim dejanjem, res lahko še vprašljiva oziroma ali se
               moramo tam še pogovarjati ali ne. Zato bi v tem okviru bilo smiselno opozoriti tudi
               na okvirni sklep, sprejet leta 2005, s strani Sveta Evropske unije, o zaplembi
               premoženjske koristi, pripomočkov in premoženja, ki so povezani s kaznivimi dejanji
               in ki bi moral pravzaprav v naši državi biti implementiran že do leta 2007. Tam
               pravzaprav so se razčiščevala vsa ta temeljna vprašanja in sedaj bi pri nas
               pričakoval človek, da se bi ukvarjali pravzaprav z nekakšnimi konkretnimi, tehnično
               implementacijskimi vprašanji, kako pravzaprav ta okvirni sklep implementira našo
               notranjo domačo zakonodajo. Ta okviru sklep med drugim, navajam, govori tudi, da
               države članice sprejmejo potrebne ukrepe za izvedbo zaplembe premoženja, na primer
               tudi in vsaj takrat, ko se ugotovi, da je vrednost premoženja osebe, obsojene za
               kataloško določena kazniva dejanja, nesorazmerna z zakonitimi dohodki obsojenca in je
               na podlagi določenih dejstev nacionalno sodišče z gotovostjo ugotovilo, da zadevno
               premoženje izhaja iz kriminalnih dejavnosti obsojenca. Torej, odločilna in
               nesorazmerje med njegovo vrednostjo, vrednostjo tega premoženja in zakonito
               izkazanimi dohodki obsojenca. Torej v tem pogledu bi bilo torej treba iskati
               zakonodajno pot, kako to implementirati. Če pa se s takšnim okvirnim sklepom ne bi
               strinjali, bi pa pravzaprav bilo pričakovano, da bi naša država predlagala ustrezno
               spremembo okvirnega sklepa in povedala kaj pravzaprav si bi mi želeli na tej ravni
               imeti zapisano.</p>
               <p>Drugo vprašanje, ki smo ga tudi danes že dotaknili, je vprašanje: Ali naj se ta
               problematika ureja v posebnem zakonu ali pa v različnih zakonih v obliki novel? Že
               dejstvo, da je ta varianta, kot je predstavljena v tem, danes obravnavanem zakonu in
               okoliščina, da je ministrstvo pripravilo tudi že osnutek sprememb kazenskega
               zakonika, kaže da gre za več možnih variant. Dodatno je lepo predstavil tudi minister
               za pravosodje. Tako, da se nam zdi, da je vendarle treba opozoriti, da če se bi
               urejalo to vprašanje v okviru kazenske zakonodaje, je vendarle potem vsa vprašanja,
               ki se v zvezi z interpretacijo pojavljajo, potrebno podvreči kazensko-pravnim
               interpretacijskim zahtevam. Potem se pa postavi vprašanje ali je to pravi način za
               dosego zgoraj oziroma prej navedenega cilja, kako pravzaprav priti in se osredotočiti
               do tistega premoženja, katerega zakoniti izvor se pravzaprav pokaže kot vprašljiv. V
               tem kontekstu se kot bistven element pokaže, pravzaprav kako razumeti to kaznivo
               dejanje zaradi katerega se država pravzaprav pridobi vstopnico za raziskovanje izvora
               tega storilčevega premoženja. Ali mora torej obstajati neka, potem trajna vez med tem
               kaznivim dejanjem in med obravnavanim premoženjem ali pa se lahko potem to premoženje
               na nek način odtrga ali odlepi od obravnavanega kaznivega dejanja in se potem
               pravzaprav v življenjskem slogu tega storilca išče legitimacijo preiskovanja tega
               izvora premoženja. V tem primeru bi torej bilo to kaznivo dejanje storjeno kaznivo
               dejanje, le nekakšen ključ, da se odprejo vrata v vse te prostore storilčevega
               nezakonitega življenja in se na ta način legitimira pregled tudi vseh ostalih
               njegovih <stage type="mag"/> <stage>(nadaljevanje)</stage> tovrstnih
               dejavnosti, ki so ga pripeljale do tega nezakonito pridobljenega premoženja. V tem
               smislu razumem tudi to zamisel o pravnomočni obtožnici, ki naj bi pravzaprav dala
               legitimacijo v tej smeri. V kolikor bi se torej sodišče v postopku ukvarjalo z
               vprašanjem izvora premoženja, potem mislim, da lastniku ni potrebno zagotavljati
               tistih procesnih kavtel, ki bi mu sicer šle v kazenskem postopku. Seveda se pojavijo
               potem vprašanja, kateri dokazni standardi pa bi morali biti upoštevani in na čigavi
               strani naj bi bilo dokazno breme. Vendar ne glede na to, da bi šlo lahko za civilne
               dokazne standarde ali kakšne druge ali pa bi lahko v posebnem zakonu celo uredili
               neke nove, se mi zdi, da bi se to vprašanje lahko rešilo brez kakšnih večjih težav,
               če bi odgovorili na ta, predhodno zastavljena vprašanja. Zaradi vsega povedanega se
               nam zdi, da bi pravzaprav ustrezneje in celoviteje to problematiko uredili v posebnem
               zakonu, kakršnega poizkus je tudi ta predlagani zakon. Razlogi, če jih na kratko
               povzamem so, da bi se tako vzpostavila lastna, z ustavno-pravnimi načeli, normami,
               usklajena izhodišča v tem zakonu. Ta zakon bi lahko celovito uredil vsa vprašanja,
               tako materialno pravna kot procesne pravne narave na enem mestu in vzpostavil
               pregledno sliko vseh pristojnih organov in postopkov, ki bi bili s tem v zvezi
               upoštevani. Poleg tega pa mislim, da tudi naš pravosodni sistem nima še nikakršnih
               izkušenj na tem področju in bodo gotovo nastopile nepredvidljive in kompleksne ter
               težke situacije v katerih bodo posamezne določbe zakona se pokazale kot neustrezne in
               pomanjkljive in bo potrebno verjetno kaj kmalu dopolnjevati zakonske določbe in zato
               bi to lažje, hitreje in tudi zakonodajno sprejemljiveje storili, če bi to urejal
               poseben zakon, ne pa, da bi obremenjevali Kazenski zakonik ali Zakon o kazenskem
               postopku s temi vprašanji in odpirali te sistemske zakone na ta način, da bi
               dopolnjevali v teh smereh. To, kar bi praksa pravzaprav prinesla. Naj ob tem omenim
               še, da mislim, da so na kazensko-pravnem področju, zlasti v zvezi s kazenskim
               postopkom druga sedaj odprta vprašanja, ki jih je pomembnejše in pravzaprav je bolj
               važno, da se tistim vprašanjem posvetimo, da napravimo kazenski postopek bolj
               učinkovit, ne pa, da dodatno obremenjujemo že tako slabo učinkovito zakonodajo na tem
               področju še s temi določbami. Tudi se mi zdi smiselno odgovoriti na tiste pomisleke,
               ki se pojavljajo dostikrat v javnosti, da že obstoječa zakonodaja, tudi kazenski
               zakonik daje odgovore na vsa vprašanja, ki jih ta vprašanja v praksi prinašajo v
               zvezi z odvzemom nezakonito pridobljenega premoženja. Tukaj mi dovolite, da citiram
               74. člen Kazenskega zakonika, ki pravi, da nihče ne more obdržati premoženjske
               koristi, ki je bila pridobljena s kaznivim dejanjem ali zaradi njega. Torej ta sklep
               zaradi njega, naj bi bil tisti, ki pravzaprav dopušča vse že sedaj želene variante v
               tej smeri, seči po nezakonito pridobljenem premoženju. Ampak to enostavno ne drži in
               ne vzdrži neke logične, niti jezikovne presoje, ker vedno je potrebno iskati povezavo
               s konkretno storjenim kaznivim dejanjem in premoženjem, ki je bilo pridobljeno zaradi
               njega, četudi je šlo recimo za plačilo, ker je bilo neko kaznivo dejanje storjeno, je
               to zaradi njega, ampak kaznivo dejanje mora biti ugotovljeno in je potrebno poiskati
               vzročno povezavo med enim in drugim elementom. Tako da, ta premoženja oziroma
               nezakonito pridobljeno premoženje, sicer pa mora imeti pravzaprav neko drugo podlago
               v, kot sem že prej omenil v tem življenjskem slogu storilca in lahko nima sploh
               nobene vzročno-posledične <stage type="mag"/> <stage>(nadaljevanje)</stage>
               povezave s tem konkretno obravnavanim kaznivim dejanjem. Seveda se pa tukaj pojavi
               dodatno vprašanje, kaj pa potem, če nastopi glede tega konkretno obravnavanega
               kaznivega dejanja oprostilna sodba na koncu kazenskega postopka, bil je pa hkrati
               pravzaprav legitimacijski ključ, nas je začelo ugotavljati premoženje nezakonitega
               izvora. V tem primeru se nagibam ali pa se nagibamo k temu, da bi bilo zelo
               vprašljivo ali je lahko še to ustrezna legitimacija za ugotavljanje premoženja
               nezakonitega izvora oziroma za njegov odvzem. Tudi to vprašanje bi bilo potrebno
               torej v zakonodajnem postopku doreči. Glede zakonskih pogojev, ki morajo biti
               določeni, seveda je jasno, da morajo biti toliko natančni in toliko omejevalni, da
               bodo še vedno zagotavljali varstvo zasebnosti storilca in varstvo pravice do zasebne
               lastnine, vendar pa po drugi strani ne smejo biti ti pogoji takšni, da bi zapirali
               pot do tega premoženja. V tem smislu bi torej morali imeti jasno določene predpogoje,
               od kaznivega dejanja do kataloško ali širše določenih kaznivih dejanj do teh
               okoliščin na strani storilca, ki bi kazale na njegov življenjski stil. Po drugi
               strani pa, kot sem dejal, ne bi smeli si zapirati poti in ena od takšnih se nam je
               zdela tudi v tem osnutku predlaganih sprememb kazenskega zakonika, kjer je bilo
               rečeno, da bi morali ugotoviti namen uporabe tega premoženja za nadaljnjo kriminalno
               dejavnost. Seveda je jasno, da s tem bi povsem onemogočili, izvotlili ta ukrep in bi
               lahko bili omejeni že s tem, če bi navsezadnje tako pridobljeno premoženje nekdo
               uporabil za legitimno gospodarsko dejavnost ali pa morda celo v dobrodelne
               namene.</p>
               <p>Še zadnje vprašanje, ki bi si ga želel dotakniti je seveda vprašanje samega postopka,
               ugotavljanja izvora premoženja in odvzema. Temeljni vzgib, kot sem že prej omenil, bi
               torej bil storitev kaznivega dejanja in to bi pomenilo zeleno luč za začetek tega
               postopka ugotavljanja izvora premoženja. Po drugi strani je pa pomemben tudi ta
               pravnomočni zaključek, kot sem že prej omenil. Vendar premoženje, ugotavljanje
               premoženja naj ne bi bilo striktno vezano na pravnomočno obsodbo v tem smislu, da bi
               čakali na pravnomočno obsodbo in minister je tui, kot sem danes slišal, že spremenil
               mnenje oziroma ne več vztrajajo na ministrstvu pri predlagani spremembi kazenskega
               zakonika v tem smislu, da bi pravzaprav pravnomočna obsodilna sodba v kazenskem
               postopku omogočila šele nadaljnji postopek v tej smeri, ker je jasno, da so lahko
               primeri, ko bi se po eni strani to premoženje lahko že v kazenskem postopku z lahkoto
               ugotovilo, da je nezakonitega izvora, lahko pa bi šlo za primere, ki bi bili zelo
               zahtevni, zapleteni in bi preveč obremenili kazenski postopek ter bi bilo v tistih
               zadevah primerno to zadevo izločiti iz kazenskega postopka in dokončati posebej.
               Torej zdi se nam, da bi bil tukaj potreben nekoliko bolj fleksibilen pristop. Na
               kratko bi povzel torej, da smo za ukrep odvzema premoženja nezakonitega izvora, da
               smo za ureditev v posebnem zakonu in ob tem, da se spremenijo določbe zakona v
               kazenskem postopku in kazenskega zakonika le kolikor je to nujno potrebno zaradi
               uskladitve s tem posebnim zakonom. Da smo za postopek z dokaznimi standardi, ki niso
               kazensko-pravne narave, da smo za določitev natančnih in strogih zakonskih pogojev za
               začetek postopka in za odvzem premoženja, pri čemer naj opozorim še na to, da je
               potrebno določiti tudi <stage type="mag"/> <stage>(nadaljevanje)</stage>
               verjetno časovni termin od storitve obravnavanega kaznivega dejanja nazaj, koliko
               časa nazaj bomo šli z ugotavljanjem tega nezakonito pridobljenega premoženja. In
               torej za možnost vodenja tega postopka v okviru ali pa izven kazenskega postopka.
               Hvala lepa.</p>
            </sp>
            <sp xml:id="SDT5-OZNPJUIP-Javna-001-2011-02-16.sp11">

               <speaker>PREDSEDNIK DR. VINKO GORENAK:</speaker>

               <p>Hvala vam. Sledi predstavitev gospoda Klaudija Stroliga, svetovna banka OZN, za njim
               pa je na vrsti gospod Branko Lobnikar Fakulteta za varnostne vede.</p>
            </sp>
            <sp xml:id="SDT5-OZNPJUIP-Javna-001-2011-02-16.sp12">

               <speaker>KLAUDIJO STROLIGO:</speaker>

               <p>Dober dan, gospod predsedujoči, ostali udeleženci, gospodje in dame! Uvodoma naj
               povem, da stališča, ki jih bom predstavil, so moja osebna stališča in ne institucij
               kjer trenutno delam. Naj povem, da sem eden od avtorjev varšavske konvencije, ki je
               tudi omenjena večkrat v tej razpravi in tudi eden od soavtorjev trenutnih določb po
               odvzemu premoženjske koristi v slovenski kazenski zakonodaji. V svojem prispevku bom
               najprej razpravljal o predlogu zakona. Na kratko bi komentiral tudi predlog ministra
               za pravosodje, ki ga je danes prestavil, brez da bi seveda .../nerazumljivo/...
               vpogleda v konkretne rešitve. In tretjič, predlagal bom rešitev, ki mislim, da je
               boljša od teh, ki smo jih danes slišali oziroma te, ki je tukaj.</p>
               <p>Najprej naj uvodoma tudi povem, da podpiram uvedbo obrnjenega dokaznega bremena. To
               sem že nekajkrat tudi javno povedal. Podpiram tudi boljšo rešitev upravljanja z
               začasno zaseženimi in začasno zavarovanje odvzeto premoženjsko koristijo, kot je ta
               sedanja. Žal predlogi za drugačno rešitev so bili dani že tudi deset, petnajst let
               nazaj, vendar takrat se je država odločila za drugačno pot skozi sodne izvršitelje,
               ki očitno je neučinkovita in da to omogoča tudi, žal, tudi predvideti. V zvezi s tem
               zakonom mislim, da ta zakon ni v tej obliki in s tako vsebino ni primeren za rešitev
               problematike, ki si jo želimo rešiti. Mislim, da je prvič že naslov zakona nekoliko
               problematičen. Namreč govori o odvzemu nezakonitega premoženja, ne da bi pravzaprav
               specificiralo kaj s tem mislimo. V definicijah govorih o nezakonitem premoženju, ki
               .../nerazumljivo/... vseh nezakonitih ravnanj, se pravi tudi prekrškov, teoretično
               ali drugih nezakonitih ravnanj ne samo kaznivih dejanj, čeprav naj bi za začetek
               postopka tega bil potreben začetek postopka kazenskega zaradi točno določenih
               kaznivih dejanj. Že tukaj je neka nelogičnost in bi se morali opredeliti v
               kakršnikoli rešitvi ali želimo odvzeti premoženje za katerega sumimo, da je povezano
               s storilcem kaznivih dejanj in s storjenimi kaznivimi dejanji ali želimo kar tako
               odvzeti premoženje, ki je neznanega izvora in verjetno ali pa mogoče tudi
               nezakonitega iz kakšnih drugih, nekaznivih dejanj. To je bistvena stvar, kjer mislim,
               da je ena ločnica, ki mora vsaka zakonodajna rešitev zelo jasno izločiti, zato tudi,
               da se izognemo temu, da bo nekdo recimo v rešitvi, ki je, minister jo je predstavil,
               da bo v davčnem postopku se odvzelo to dodatno nezakonito premoženje. Davčna uprava
               odvzema praviloma ali pa lahko obdavči premoženje, ki je zakonitega premoženja ali
               neznanega, ne pa nezakonitega. Tako, da tukaj bo treba tudi dodaten razmislek na to
               temo narediti. Če grem v naprej, ta zakon ni dober zato, ker meša tri postopke. Meša
               pravdne postopek, meša poleg pravdnega tudi izvršilni postopek v del civilnega
               postopka in meša kazenski postopek ne da bi določil jasne ločnice kdaj se kateri
               uporablja in v katerem delu se uporablja kateri postopek.</p>
               <p>Drugi. Dajanje vloge skrbnika Uradu za preprečevanje pranja denarja je približno tako
               dobra rešitev, kot če bi dali to gozdarski inšpekciji ali pa sanitarni inšpekciji ali
               pa kateremukoli drugemu državnemu organu. Namreč skupne točke tega urada za to
               problematiko so enake ali pa, če bi dali to Sovi. Torej, urad ima, ne vem, mislim da
               18., 19 ljudi. Kolegi iz urada bodo to povedali. Nima ne znanja ne kapacitet, taka
               rešitev bi bila v nasprotju z mednarodnimi standardi, niti enega urada na svetu
               nimate, ki bi bil skrbnik začasno zaseženih stvari, torej niti nima nobene strukture
               niti nič, kar bi lahko pomagalo k temu. Ravno obratno, to bi vodilo k zmanjšanju
               ostalih nalog urada itn. Mislim, da ta rešitev je skrajno neposrečena v zakonu, glede
               na to, da je potrebna dobra rešitev te problematike in vem, da je v tej razpravi tudi
               namen rešiti tega. Poglejte, zadeva je zelo enostavna, kamorkoli boste to dali ali
               ustanovili novi organ ali dali k nekomu drugemu, bo potrebno za to nameniti sredstva,
                  <stage type="mag"/><stage>(nadaljevanje)</stage> usposobiti ljudi in
               zaposliti dodatne ljudi. Torej, to je zelo enostavno. Stroškovno bo to strošek, ki ga
               bo treba dati ali k eni ali k drugi instituciji. Glede na to, da je to problematika,
               ki sodi v pravosodje, pred leti je bila razprava o tem, ali naj bo to oddelek pri
               ministrstvu za pravosodje, ki bo imel prav pravnikov, ekonomistov, ki se bo ukvarjal
               s tem s pomočjo drugih organov, glede na različne predmete ali premoženje, ki je bilo
               zaseženo. To je rešitev, ki je boljša.</p>
               <p>Sedaj, razmišljanja, ki gredo v smeri, naj gre to k carini ali davčni upravi, rešitve
               so dobre za to, ker so to organi, ki imajo tisoč zaposlenih in lažje akumulirajo ali
               dajo resurse nekam drugam kot pa to uredi urad, ki ima 18, 19 zaposlenih. Tudi to je
               še dodatna stvar.</p>
               <p>Naj še to povem, da se urad ne spozna na pravdne postopek tudi ni njegova naloga, da
               bi se ukvarjal s pravnimi in civilnimi postopki, z menedžiranjem. K večjemu
               ministrstvo za finance bi lahko rekel, da je celo bolj primeren organ kot ministrstvo
               ali pa znotraj ministrstva za finance bi to bila še neka logika, podobno kot pri
               ministru za pravosodje. Vendar z vidika stroškov in tisto, kar je bil, tako sem
               razumel, namen zakonodajalcev, da ne bi dodatnih stroškov državni upravi delali,
               mislim da tega problema ne rešuje.</p>
               <p>V delu, ki se nanaša na dajanje podatkov, izmenjavo podatkov, glede tega je potrebno
               biti zelo previden, ne glede na namene, da državni organi morajo sodelovati, so
               seveda določene omejitve, ki jih sedanja zakonodaja na tem področju zna, jih je
               potrebno spoštovati. Morate vedeti, da ne more še tako pomemben razlog biti, da se
               gre dostop do podatkov Uradu za preprečevanje pranja denarja. Na primer, urad
               predvidi podatke od bank tudi, ki so bančna in drugačna tajnost, brez sodne odredbe.
               Ostali državni organi za to potrebujejo sodno odredbo, večina državnih organov.
               Seveda, ne more sedaj tožilstvo, zaradi namena odvzema premoženjske koristi oziroma
               nezakonitega premoženja priti do teh podatkov brez sodne odredbe, ni logično, ker se,
               potem postavi vprašanje možnih zlorab in podrobno. Tudi to področje bo treba rešiti
               natančno. Ne tako, da bi se onemogočilo izmenjavo podatkov, ampak zelo natančno
               povedati, katere podatke je mogoče dati in za katere velja posebni režim in za katere
               ne za druge namene. Namreč, podatki, ki se zbirajo za določen namen ne morejo biti
               kasneje uporabljeni za neki drugi namen kar tako, vsaj to bi bilo v nasprotju s
               pravili igri na področju varovanja osebnih podatkov. Govorim predvsem o teh osebnih
               podatkih.</p>
               <p>V tem predlogu zakona pogrešam podatke o tem, koliko je kaznivih dejanj, za katere
               želite uvesti ta ukrep, kakšna je bila premoženjska korist pridobljena s temi
               kaznivimi dejanji do sedaj? Tako da bi se katerikoli zakon, ki bo urejal to vezan na
               nabor določenih kaznivih dejanj bi bilo dobro, da bi ta podatek, ki ga je mislim,
               vsaj naravni kazenskih ovadb za ta kazniva dejanja mogoče pridobiti iz policijskih
               evidenc, zato da se tudi lažje predstavi, o čem govorimo, o kakšnem obsegu kaznivih
               dejanj in problematike. Vsi vemo, da je kaznivih dejanj veliko, organiziranega
               kriminala tudi.</p>
               <p>Naj povem še to, da ni jasno razmerje v zakonu dobro narejeno med odvzemom
               premoženjske koristi in odvzemom nezakonitega premoženja torej ostalega, ki presega
               premoženjsko korist. Mislim, da je veliko napačnih uporaba terminov. Nekje se meša z
               vseh in zavarovanje odvzema nezakonitega premoženja. Ni tudi predhodnih določb v tem
               predlogu zakona, ki bi reševala razmerja z ostalimi zakoni, mislim, da je to še
               dodatni element. Tudi določbe o postopku mednarodnega sodelovanja so v določenem delu
               v nasprotju z mednarodnimi akti ali priporočili mednarodni konvenciji, na katere se
               sicer predlagatelj sklicuje, zlasti govorim tudi o možnosti prenosa odvzetega
               premoženja do drugih držav, ki je glede na nove trende princip in ne more biti
               princip, da denar ostane v države, v kateri je bil zasežen, zlasti, če izhaja iz
               kazniv dejanj storjenih v tujini in če so oškodovanci v tujini.</p>
               <p>Na kratko, kaj mislim, da bi bila dobra rešitev. Sam se zavzemam za to, za naslednjo
               rešitev. Da bi se odvzem dodatnega premoženja nezakonitega vezalo na storitev
               kaznivega dejanja ne pa nujno na obsodilno sodbo za kaziva dejanja. Torej rešitev bi
               bila, da se v predkazenskem in kazenskem postopku zavaruje ne samo možnost odvzema
               premoženjske koristi in premoženjske pravne zahtevke oškodovancev, ampak vse
               premoženje storilcev, ki bi bili v postopku za ta določena kazniva dejanja. V tem
               primeru bi se seveda doseglo to, da storilec, osumljenec, kasnejši obdolženec ne bi
               mogel ves čas kazenskega postopka ne glede na to, koliko bo ta postopek trajal
               razpolagati z vsem tem premoženjem. Strinjam se s predlogom, da v tem primeru mojega
               predhodnika, ki je omenil, da je treba <stage type="mag"/><stage>(nadaljevanje)</stage> določiti čas, v kateri se bo šlo oceniti premoženje. Ali bo to
               tudi sedaj premoženje, ki ga je dobil osumljenec, ko je bil star 2 leti, ker mu je
               mama umrla in ga je podedoval od mame, ali bo to nekaj drugega, kar je mogoče
               pridobil iz neznanega izvora pa ne bo nezakonito? Torej, potrebno je v katerikoli
               zakonodajno rešitev dati tudi neko časovno obdobje, za katero se bo šlo oceniti
               premoženje, ki ga je pridobil v tem obdobju, za katerega obstaja možnost, da je
               pridobljeno z kaznivimi dejanji, s katerimi se je ta storilec ukvarjal.</p>
               <p>Torej, na ta način bi se z začasnim zavarovanjem vsega premoženja omogočilo to, da ne
               bi bilo nobene škode, zaradi dolgega trajanja postopkov. Na koncu bi bile možne dve
               rešitve. Storilec je obsojen, v tem primeru se mu lahko odvzame že sedaj premoženjska
               korist ali protivrednost pridobljene premoženjske koristi in v tem primeru bi se tudi
               ostalo zavarovano premoženje, ki presega premoženjsko korist lahko na podlagi
               obrnjenega dokaznega bremena ocenilo s strani sodišča, ki bi v tem postopku bil torej
               kazensko sodišče ocenilo, ali obstaja verjetnost, da je to premoženje, da storilec ne
               more dokazati, da je pridobljeno na zakonit način.</p>
               <p>Druga možna rešitev seveda takega postopka je bila, da je storilec oproščen, ali pa,
               da je postopek ustavljen. To je mogoče iz večih razlogov. Mogoče ta storilec ni kriv,
               kaznivo dejanje je pa še vedno storjeno bilo, torej, objektivni znaki kaznivega
               dejanja so bili storjeni. Torej, v tem primeru bi bilo treba, po mojem mnenju,
               razširiti sedanji seznam dveh vrst kaznivih dejanj, ki so že sedaj možna v Zakonu o
               kazenskem postopku, govorim o korupcijskih kaznivih dejanjih in kaznivem dejanju
               pranja denarja, ki je že sedaj mogoče iti in ne vem, zoper premoženje tudi
               oproščenega storilca, ali pa tudi, ko postopek kazenski zastara. Te določbe ZKP-ja so
               bile preizkušene tudi s strani Vrhovnega sodišča. Imamo odločbo, vsaj eno, kjer je
               sodišče že to uveljavilo v določenem primeru, kar pomeni, da bi z razširitvijo
               kaznivih dejanj nabora možnosti, v katerem bi se vzelo premoženje tudi v primeru, ko
               je storilec oproščen, torej, ni storil tega dejanja ali pa je prišlo do zastaranja
               ali ni dosegljiv, bi sodišče moralo iti zoper, ugotoviti vsaj to, da so bili
               objektivni znaki kaznivega dejanja storjeni in iti na odvzem ne glede na obrnjeno
               dokazno breme, kolikor je to možno sedaj.</p>
               <p>Mislim, da je taka rešitev boljša kot ta, ki smo jo slišali kot možno rešitev, bi
               predstavljala neko kombinacijo. Mislim, da bi bil korak naprej, od tega, kar imamo
               sedaj. Rešilo bi vse tiste probleme, v katerih predlagatelj in tudi minister
               opozoril, predolgo trajanje postopkov, itd., vsaj bi bilo vse to premoženje v obeh
               primerih, da ta dejanja ves čas predhodnega in kazenskega postopka. Nobene škode.
               Pravzaprav je čisto vseeno, če primerjamo obe možni rešitvi, ali je sedaj v drugem
               postopku tokrat davčnem postopku neki organ začel paralelni postopek.</p>
               <p>Zakaj mislim, da je problem rešitve, ki jo je predlagalo ministrstvo ali o kateri
               razmišlja sedaj Ministrstvo za pravosodje? Mislim, da so problem naslednji. Če bo v
               fazi obtožnice začel neki drugi organ svoj upravni postopek, predpostavljam, da bo v
               upravnem postopku možna pritožba, torej, lepo, če bo obsodilna sodba in bo upravni
               organ prišel do odločitve in bo ugotovil, da je ostalo premoženje vzeto. Kaj pa, če
               bo oprostilna sodba in bo ta storilec nedolžen in tudi kaznivo dejanje, ki naj bi ga
               storil ni bilo storjeno, kaj bo v tem primeru s postopki, ki naj bi teklo neodvisno?
               Mislim, ni si potrebno delati iluzij, da bodo storilci, osumljenci, obdolženci v teh
               primerih seveda vlagali v revizije v davčnem postopku z dveh razlogov. Prvič. Dejanje
               ni bilo storjeno, zaradi katerega je postopek začel. Ali pa, oni niso kriti za to
               dejanje. V tem primeru seveda malo težko si bo predstavljati, da bo rešitev
               učinkovita in dobra.</p>
               <p>Drugič. Mislim, da tak predlog brez, da bi videl konkretni tekst ne rešuje enega
               problema, razmejitve med odvzemom premoženjske koristi ali protivrednosti
               premoženjske koristi kaznivega dejanja in ostalega premoženja. Sedaj v fazi
               obtožnice, kdo bo zavaroval to premoženje, ali bo davčna služba čakala do vložitve
               obtožnice, da bo zavarovano tudi ostalo premoženje, ki presega premoženjsko korist.
               Te rešitve, če ne bo tako, če bo prej že morala posegati, potem ni razloga, da bi
               začela delati šele z vloženo tožnico, saj do takrat bo storilec pospravil svoje
               premoženje oziroma obdolženec ne bo imel več ostalega premoženja, ker ga bo skril?
               Ali pa je mišljeno, da se bo v kazenskem postopku začasno zavarovalo vse premoženje
               in se bo v fazi obtožnice premoženjska korist obravnavala znotraj kazenskega postopka
                  <stage type="mag"/><stage>(nadaljevanje)</stage> ostalo premoženje
               potencialno zakonitega izvora pa v nekem upravnem postopku?</p>
               <p>Tukaj vidim veliko tehničnih težav, ki jih bo težko rešiti, glede na to, da bo ta
               postopek v nekem delu razcepljen. Mislim pa, da ne vodi k dobri rešitvi kot sem že
               rekel.</p>
               <p>Strinjam se s tem, kar je bilo povedano, da bi mednarodna kombinacija na tem področju
               bila stvar državnega tožilstva, mislim da je dobra odločitev, glede organa, kam naj
               bi to šlo sem pa že omenil. Mislim, da rešitev kot je sedaj ni dobra in ostale
               rešitve še vedno stroškovno so nepomembne. To je bolj tehnična kot vsebinska stvar. V
               vsakem primeru bi bilo treba, v kolikor želite to dati davčni ali carinski upravi
               zelo dobro pogledati, ali so ti organi znotraj širšega mandata, ki jih imajo v svojih
               zakonih, to sodi v njihovo področje, ne glede na to, da to znajo delati za razliko od
               urada, vsaj to. To že delajo in znajo delati, to je prednost dati v Durs. Ali ne bi
               morda res kazalo iti v poizkus zaposlovanja par ljudi v nekem oddelku pri enem od
               ministrstev, ki bi skrbeli za logistiko s pomočjo drugih organov kot z možnostjo, kot
               jo je kolega iz tožilstva omenil, medresorskega sodelovanja ostalih organov in
               pomoči? Mislim, potrebno je vedeti, da ko bo šlo za začasno zavarovanje, da tukaj
               imate določene predpise, ki veljajo za drogo, posebej veljajo za orožje, režim, ki bi
               ga bilo potrebno ohraniti kot velja sedaj, ko za to skrbi vojska in policija. Ostalo
               premoženje, ki bi ga zavarovali, ki ni nevarno in ni v nasprotju z moralnim in je v
               prometu in glede na različne vrednosti.</p>
               <p>Mislim, da rešitev kot je bila do sedaj, da z začasnim zavarovanjem odvzemom denarja
               na računih, gotovine ali vrednostnih papirjev po sedanji rešitvi po podzakonskem aktu
               iz ZKP skrbi za to Ministrstvo za finance, da ta rešitev drži in jaz je ne bi
               bistveno spreminjal, ne glede na to, kateri organ bo s tem upravljal, saj je
               logistika, ki smo jo naredili in pregledi na tem področju dobra. Ni dobra za prevozna
               sredstva, za nepremičnine, za vse ostalo, ker tam ima seveda veliko hib. Tudi ni
               dobra ta sedanja rešitev, ker ne omogoča centraliziranega zbiranja podatkov o efektih
               tega, kar pomeni, kakšni so stroški, kakšen je na koncu izplen in tukaj je mogoče
               narediti še eden poizkus.</p>
               <p>Še zadnja misel. Mislim da v rešitvah, ki jih imajo v tujini na tem področju del
               denarja, ki gre v državni budžet je mogoče nameniti za financiranje tega menedžiranja
               začasno zaseženimi stvarmi, poleg ostalih možnosti kako ta denar uporabiti. Sami
               veste, da konvencije ../Nerazumljivo./.. in konvencija o korupciji, OZN konvencije in
               tudi Washingtonska konvencija v nekem delu napotujejo države, da del denarja, ki se
               pridobi z odvzemi premoženjem nezakonitega izvora ali premoženjsko koristjo naj se
               nameni za organe, ki se s tem ukvarjajo, se pravi, tisti, ki delajo finančno
               preiskavo, ki menedžirajo to. Kazalo bi razmisliti, da bi se ta stvar sama uredila.
               Hvala lepa.</p>
            </sp>
            <sp xml:id="SDT5-OZNPJUIP-Javna-001-2011-02-16.sp13">

               <speaker>PREDSEDNIK DR. VINKO GORENAK:</speaker>

               <p>Hvala, vam. Dr. Branko Lobnikar, Fakulteta za varnostne vede.</p>
            </sp>
            <sp xml:id="SDT5-OZNPJUIP-Javna-001-2011-02-16.sp14">

               <speaker>DR. BRANKO LOBNIKAR:</speaker>

               <p>Spoštovani. Gospod predsedujoči. Gospod minister. Državni sekretar. Hvala za povabilo
               k razpravi o področju, ki pomembno vpliva na zagotavljanje tistega, kar je pravzaprav
               temeljno načelo, zakaj je tak zakon ali podoben zakon, ki ureja podobno področje v
               državi potrebujemo.</p>
               <p>Gre za načelo simbolične pravičnosti, ki govori o tem, da mora država narediti vse,
               kar je v njeni moči, da vzpostaviti stanje pravičnosti, kadar je bilo to stanje
               pravičnosti v družbi kršeno. To temeljno načelo je nekaj, kar pravzaprav pooblašča
               dobro državo, da deluje v imenu državljanov in državljank, zato da vzpostavlja neki
               temeljni red, ki omogoča državljanom, da pošteno in dobro živijo v nekem družbenem
               okolju.</p>
               <p>Zakon, ki ureja odvzem protipravno pridobljenega premoženja je eno od tistih
               področjih, ki ga je po našem mnenju in po mojem osebnem mnenju potrebno še dodati,
               zaradi tega, da zapolnimo praznino, ki v procesu delovanje kazenskega pravosodja in
               zagotavljanja prej omenjenega načela <stage type="mag"/>
               <stage>(nadaljevanje)</stage> potrebujemo. Zaradi tega bom danes poskušal biti zelo kratek, ne bom
               ponavljal nekaterih odličnih delov razprav mojih kolegov, ki so pred menoj govorili
               in gospe poslanke. Ampak bom poskušal odgovoriti na tri vprašanja: zakaj to rabimo,
               kdaj to rabimo in na kakšen način. Mislim, da bi bilo potrebno to narediti, pri čemer
               moram povedati, da ne bom ponavljal točno tistih stvari, ki so jih povedali na primer
               kolega Stroligo, predvsem pa gospod Pintar v zelo natančnem in izčrpnem nastopu.</p>
               <p>Če se premaknem iz zakaj, kar pomeni, da se strinjamo, in to mi je bilo v veselje
               slišati danes tako s strani ministra, kot s strani predlagatelja in strokovne
               javnosti, da takšno zakonodajo potrebujemo, pa je potrebno se odločiti kdaj takšen
               postopek začnemo. Načeloma se strinjam, da je potrebno določiti nek trenutek, ki
               deluje kot prožilo za začetek postopka, ki je zakonsko določen o odvzemu protipravno
               pridobljenega premoženja. Strinjam se, da gre, vsaj kar se tiče kazenskih zadev,
               upoštevati načelo, da se takšen postopek začne takrat, kadar država oziroma državni
               organi v zadostni meri dokažejo razloge za utemeljen sum ali utemeljen sum, da je
               bilo storjeno kaznivo dejanje. Kar pomeni, da vsi organi kazenskega pravosodja, od
               policije, državnega tožilstva in kasneje potem tudi preiskovalnega sodišča že v neki
               stopnji, ki je podprto z dokazi, dokažejo, da je bilo nekaj narobe, da je bilo kršeno
               načelo pravičnosti. In ko je to dokazano, ali je to v predkazenskem, kazenskem
               postopku to deluje kot prožilo za začetek postopka odvzema protipravno pridobljenega
               premoženja, ki pa je neodvisno od tega trenutka naprej, in je določen v posebnem
               sistemskem zakonu. Ker so določeni subjekti, pooblastila, proces in postopek. Na
               takšen način potem takšnega postopka, vsaj kar se mene tiče, ni več potrebno vezati
               na končen rezultat kazenskega postopka. Zakaj? Zaradi tega, ker zelo dobro vemo, da
               je kazenski postopek postopek, ki močno posega v posameznikove pravice in svoboščine.
               In zaradi tega veljajo zelo visoki dokazni standardi. In če je nekdo na podlagi teh
               zelo visokih dokaznih standardov spoznan za pravnomočno obsojenega, potem lahko pride
               tudi do teh ukrepov države, kot je odvzem osebne svobode, odvzem premoženja in tako
               naprej. Postopek odvzema protipravno pridobljenega premoženja pa je lahko neodvisen
               od tega. Zakaj? Zaradi tega, ker za obsodilno sodbo res rabite nek zelo visok dokazni
               standard. Pri protipravno pridobljenemu premoženju pa je zadosti, da je v tem
               kazenskem postopku prišlo do trenutka, ko lahko nekomu dokažemo, da je kot kaže bilo
               res nekaj narobe, potem pa to začnemo po nekih drugih standardih določenih z zakonom
               peljati naprej. Tisto, kar se meni zdi pomembno je, da ko pride do tega prožilnega
               momenta, ta prožilni moment okuži celotno premoženje posameznika, ali oseb povezanih
               s tem posameznikom. Treba je stvar zelo natančno zapisati v zakonu. Gre za to, da ne
               ostanemo samo pri premoženju, ki ima neposredno povezavo s kaznivim dejanjem. Če jaz
               preprodajam mamila in me ustavi policija in najdejo v žepu 1.500 evrov in 10 gramov
               kokaina, potem bodo verjetno rekli, da je teh mojih 1.500 evrov v žepu povezano s
               preprodajo, ne pa moja 2 milijona vredna hiša. Zaradi tega je potrebno postaviti neke
               dosti težke standarde za to prožilo. Zaradi tega se tudi strinjam, da gre za neka,
               vsaj kar se tiče kazniva dejanja, kataloško opredeljena kazniva dejanja. Pri čemer pa
               kljub vsemu mislim, da bi bilo potrebno v tem sistemskem zakonu pomisliti na tisto,
               kar je <stage type="mag"/> <stage>(nadaljevanje)</stage> okrožni državni tožilec
               Pintar prej rekel, kaj pa za tista kazniva dejanja, ki ne spadajo sem notri, pa bi
               lahko kumulativno jim dokazali. Načeloma je to, vsaj kar se mene tiče sicer pomembno,
               vendar ne najbolj pomembno vprašanje. Če pa znamo v posebnem sistemskem zakonu zelo
               natančno ločiti vse tri postopke, ki jih je gospod Pintar omenil in gospod minister
               tudi opisal, da so možna, in med njimi ne narediti neke povezave, vendar iz tega
               narediti neko celoto, je pa to več kot odlično. Potem pa se lahko začne postopek,
               kjer posameznik z nižjim dokaznim standardom, recimo standardom verjetnosti,
               dokazuje, da je pravno prišel do nekega premoženja. Tudi če bi rekli, da nek prožilo
               okuži celotno moje premoženje, pa sem jaz neko premoženje dobil kot dediščino od moje
               pokojne matere, potem bom jaz znal to v postopku zelo hitro in zelo enostavno
               dokazati, in potem bo ta del premoženja izvzet iz tega postopka.</p>
               <p>Prehajam na ta tretji del mojega nastopa, ki sem ga že omenil, se pravi, kako to
               narediti. Verjamem in mislim, da je tudi zaradi načela obličnosti pomembno imeti
               poseben sistemski zakon, ki ureja to področje. Seveda mora biti ta zakonska ureditev
               povezana s tem zakonom povezano zakonodajo, kazenskim zakonikom, zakonom, ki določa
               delo državnih tožilstev, organizacije države in podobne stvari. Vendar ne verjamem,
               da je mogoče zgolj s spremembami zakonodaje, ki sedaj opredeljujejo delovanje
               različnih organov v zadostni meri zagotoviti uspešnost in učinkovitost tega nujno
               potrebnega početja. V tem zakonu je seveda potrebno določiti tudi organ ali organe in
               njihova pooblastila na tem področju. Ker bi sprejeli poseben zakon, potem ne bo več
               vprašanje, ki ga je pravzaprav legitimno odprl gospod Stroligo v tem trenutku, ali
               sme nekdo, kot so na primer urad za preprečevanje pranja denarja, ali carinska
               uprava, ali davčna uprava to počenjati. V kolikor se z zakonom določijo neka
               pooblastila, potem lahko ugotovimo, da imajo tudi to legitimno pravico. In jaz se
               strinjam, da mogoče predlagana dikcija v sedanjem zakonu, ki urad pooblašča za te
               aktivnosti ni primerna, in da gre iskati, vsaj ministrstvo je bilo, po mojem mnenju,
               pravo določeno, gre iskati skrbnika ali glavnega subjekta tega procesa znotraj
               Ministrstva za finance, kot je davčna uprava ali carinska uprava. Jaz verjamem, da je
               to mogoče narediti, ker če bo carinska uprava postala pooblaščenec za to, da bo
               nadzorovala delo na črno, ne vidim posebnega razloga zakaj ne bi cariniki ali
               carinska uprava potem izvajala tudi naloge iz tega sistemskega zakona. V tem zakonu
               je seveda, in tukaj podpiram, potrebno opredeliti obrnjeno dokazno breme, ob
               upoštevanju, da gre za postopek pred sodiščem, in da veljajo nižji dokazni standardi,
               kot veljajo dokazni standardi v kazenskem postopku, zagotavljamo zadostno stopnjo
               varovanja posameznikovih pravic in svoboščin, pri čemer se strinjam s
               predlagateljico, da odvzem protipravno pridobljenega premoženja, takšnega ali
               drugačnega, se pravi tistega neposredno povezanega s kaznivim dejanjem ali okuženega,
               čeprav ni bil za neko premoženje sprožen kakršenkoli kazenski postopek pravzaprav ne
               gre za kazen. Gre za simbolično pravičnost, ko nekomu odvzamemo nekaj, česar sicer ne
               bi smel imeti, je pa nekomu odvzel. Na ta način je potem treba tudi razumeti, da
               takšen postopek ne krši človekovih pravic in svoboščin z vidika zasebne lastnine,
               niti ne krši načela nedolžnosti pred obsodilno sodbo zaradi tega, ker pravzaprav
               sploh ni vezano na kaznivo dejanje.</p>
               <p>Verjamem, da v tem trenutku obstajajo razlogi, da državni organi naredijo vse
               potrebno, da v Sloveniji <stage type="mag"/> <stage>(Nadaljevanje)</stage>
               dobimo primerno zakonsko ureditev tega področja. Verjamem tudi, da pri obstoječem
               vloženem zakonu obstaja kar nekaj pomanjkljivosti na tem področju, hkrati pa lahko
               ugotovimo, da je obstoječ predlog zakona vsaj spodbudil aktivnosti, da se to področje
               uredi. Mislim, da bi ali s procesom amandmiranja, ali celo z zamenjavo besedila
               celotne zakonodaje bilo mogoče priti do boljše rešitve kot je ta, ki je predlagana,
               hkrati pa vztrajanje v tem zakonodajnem postopku zagotavlja, da bo ta vsebina urejena
               v nekem doglednem času in da bomo na ta način tudi zagotovili nek celovit postopek
               organu, procesov, ki bodo zagotavljali, da bo tudi na področju zagotavljanja
               simbolične pravičnosti, s katero sem začel svoj nastop, ta država veliko bolj uspešna
               in učinkovita. Hvala lepa.</p>
            </sp>
            <sp xml:id="SDT5-OZNPJUIP-Javna-001-2011-02-16.sp15">

               <speaker>PREDSEDNIK DR. VINKO GORENAK:</speaker>

               <p>Hvala vam. Sledi dr. Blaž Kovačič Mlinar, pripravi naj se gospod Rok Praprotnik.</p>
            </sp>
            <sp xml:id="SDT5-OZNPJUIP-Javna-001-2011-02-16.sp16">

               <speaker>DR. BLAŽ KOVAČIČ MLINAR:</speaker>

               <p>Hvala lepa za besedo. Na kratko bom predstavil nekaj izhodišč, ki sicer niso uradna
               stališča Odvetniške zbornice Slovenije, so pa posledica več pogovorov in izmenjav
               mnenj med kolegi odvetniki, ki se ukvarjajo s področjem, predvsem, kazenskega
               prava.</p>
               <p>Ne bi ponavljal razlogov, ki so jih že spoštovani kolegi navedli pred menoj, zakaj
               menimo, da ta konkretni predlog zakona ni ustrezna osnova za nadaljnji zakonodajni
               postopek. Menimo, da je potrebno v zvezi s to problematiko pripraviti popolnoma nov
               predlog zakona, ki bo bolj konsistentno urejal to problematiko, iz razlogov, ponovno,
               ki so jih kolegi že navedli. Vsekakor pa menimo, da se je potrebno predvsem odločiti
               kakšno vrsto postopka želimo imeti za odvzem premoženja, ki je nezakonitega izvora.
               Ali bo to postopek v okviru kazenskega postopka, ali bo to davčni postopek, ali bo to
               civilni postopek, ali pa kakšna izmed drugih možnosti, ki so bile že predstavljene.
               Menimo, da ta zakon tega vprašanja ustrezno ne ureja, predvsem napačno, ali pa, bi
               rekel, pomanjkljivo ureja vprašanja dokaznih standardov, ki naj se uporabijo v tem
               postopku in uvaja celo nek nov dokazni standard, ki se imenuje "izključeni razumen
               dvom", ki ga seveda slovensko pravo ne pozna. Menimo, da slovenski pravni red,
               kazensko pravo, civilno pravo, davčno, upravno pravo pozna zadosti dokaznih
               standardov, ki so ustrezni za uporabo tudi v novem postopku.</p>
               <p>Kar se tiče samega namena zakona pa morda naslednje. Gotovo je, da gre za pomembno
               problematiko, ki je v zadnjem času postala tudi medijsko zanimiva. Ne smemo pa
               spregledati, da poznamo že sedaj instrumente, predvsem v kazenskem pravu, pa tudi v
               davčnem, ki omogočajo ustrezno reagiranje države, vendar, po mojem mnenju, državni
               organi v tem trenutku teh možnosti zadosti zavzeto, če lahko tako rečem, ne
               uporabljajo. Kot je bilo že večkrat rečeno obstaja v kazenskem postopku in v
               kazenskem materialnem pravu podlaga za odvzem protipravno pridobljene premoženjske
               koristi in tudi za odvzem tistega premoženja, ki izhaja iz določenih kaznivih dejanj,
               recimo korupcijskih ali pa pranje denarja, tudi ko ni dosežena pravnomočna obsodilna
               sodba. 498.a člen ZKP. V zvezi s tem členom obstaja neverjetno malo sodne prakse, in
               tudi po mojih osebnih izkušnjah neverjetno malo <stage type="mag"/> <stage>(nadaljevanje)</stage> primerov, da, ko je ta člen uporabljen. Menim, da bi z
               ustrezno razširitvijo teh kataloških kaznivih dejanj, ki so v tem členu navedena,
               lahko dosegli že podobne učinke brez vseh ostalih negativnih učinkov, ki bi jih s
               posebnim zakonom in z ustanavljanjem posebnih organov, ki bi bili pooblaščeni za
               vodenje tega postopka, pa za upravljanje s tem premoženjem in tako naprej, ki bi s
               tem nastali.</p>
               <p>Morate se zavedati nečesa. Iz prakse je razvidno, da večina kaznivih dejanj, kjer
               pride do neke premoženjske koristi, se pridobljena premoženjska korist iz tega
               kaznivega dejanja ponavadi prikriva s siceršnjim premoženjem, ki je nezakonitega
               izvora. In bi te določbe prišle v poštev, če pogledamo absolutno število kazenskih
               postopkov v res minimalnem številu. Zato res je bolj na tem mestu morda apel
               pristojnim institucijam, da tista določila, ki jih zakon različno in zakoni že
               poznajo, uporabljajo. Ker morda je včasih, pa tukaj mogoče gre kritika res na
               tožilstvo, najbolj primanjkuje znanja in volje, da bi se pač te določbe uporabile.
               Čeprav po drugi strani, sedaj pa govorim kot odvetnik, pa opažam, da je, recimo, v
               civilnem postopku veliko težje pridobiti začasno odredbo, kot pa v kazenskem. Menim,
               da tudi zadnji dogodki ustvarjajo nek pritisk na sodišča, da bolj, bi rekel,
               naklonjeno odločajo glede predlogov o začasnem zavarovanju protipravno pridobljene
               premoženjske koristi, ali pa zahtevkov, ki so jih dali oškodovanci.</p>
               <p>V tem pogledu res ne vidim posebne potrebe po novem zakonu. Če pa že, pa gotovo ta
               konkretni predlog zakona ne more predstavljati ustrezne podlage.</p>
               <p>Zgolj za zaključek pa še tole razmišljanje. Vedeti moramo, da je poseg v premoženje
               poseg v ustavno zavarovano pravico. In nobenega tovrstnega posega ne moremo jemati
               zlahka in ne moremo opravičevati s trenutno politično situacijo, ali pa nekimi
               domnevno kriznimi razmerami v državi. Treba je vedeti, da je ustvarjanje podobe, da
               smo vsi ogroženi zaradi kriminala, da je Slovenija mafijska država gre za
               populistične izjave. To ni res. Menim, da je takšno govorjenje neodgovorno, da
               ustvarja po nepotrebnem strah, negotovost in da je v takšnem okolju zelo veliko
               tveganje po prehitrih posegih v zakonodajo in po prehitrem odpovedovanju določenim
               temeljnim ustavnim pravicam. Vsi pa vemo, težko je določene standardna varovanja
               pravic doseči in veliko lažje se jim je odpovedati. Hvala lepa.</p>
            </sp>
            <sp xml:id="SDT5-OZNPJUIP-Javna-001-2011-02-16.sp17">

               <speaker>PREDSEDNIK DR. VINKO GORENAK:</speaker>

               <p>Hvala vam. Sledi predstavitev gospoda Roka Praprotnika, Komisija za preprečevanje
               korupcije. Naslednji bo gospod Darko Stare.</p>
            </sp>
            <sp xml:id="SDT5-OZNPJUIP-Javna-001-2011-02-16.sp18">

               <speaker>ROK PRAPROTNIK:</speaker>

               <p>Pozdravljeni gospod predsednik. Gospe in gospodje. Komisija za preprečevanje
               korupcije načeloma podpira vsako rešitev, ki bi okrepil oziroma zagotovil učinkovit
               sistem odvzema premoženja nezakonitega izvora. Menimo pa, da je predlagani pristop
               premalo premišljen in dodelan, da bi v praksi prinesel bistven napredek. Z
               zaskrbljenostjo tudi ugotavljamo, da je tudi na tem področju se začel odvijati
               nekakšen prestižni boj. Sicer imamo neke informacije, da bi naj to bilo preseženo in
               da prihaja do dogovorov oziroma zbliževanja stališč,<stage type="mag"/><stage>(nadaljevanje)</stage> kar je dobro, ne vemo pa torej, kakšen bo predlog na koncu
               ostal oziroma kakšna bo usoda konkretnega predloga, o katerem danes govorimo. Zato
               samo načelno, da je povsem jasno, razumljeno, da je premoženjska korist oziroma
               pridobivanje življenjske koristi eden glavnih razlogov za kazniva dejanja s področja
               korupcije, organiziranega kriminala in gospodarskega kriminala in iz tega vidika je
               primerno tudi najprimernejša sankcija odvzem protipravno pridobljene premoženjske
               koristi.</p>
               <p>Kar se tiče mnenja komisije o ureditvi oziroma rešitvi, ki bi bila ustrezna smo
               mnenja, da je taka rešitev za tako pomembno področje smiselno poiskati s sodelovanjem
               vseh strokovnih institucij na tem področju in tak predlog strokoven, celovit je možen
               pripraviti v dveh, treh mesecih. Komisija je pri tem pripravljena polno sodelovati in
               se polno angažirati.</p>
               <p>Ker pa seveda zelo veliko v tej državi govorimo o represiji vse premalo pa o
               preventivi moram opozoriti na dejstvo, da je komisija pred dvema tednoma poslancem v
               parlament posredovala predlog sprememb Zakona o integriteti in preprečevanju
               korupciji, to je temeljni protikorupcijski akt, ki v svojem smislu predvideva tudi
               preventivno delovanja, na področjih o katerih tudi danes govorimo. V tej noveli je
               tudi ena zelo pomembna določba namreč predlagamo, da bi podjetja, ki poslujejo z
               državo morala državi torej naročniki razkriti morebitne tihe družbenike, fiduciarno
               lastništvo, opcijske pogodbe, itd., in hkrati tudi razkriti v določenih primerih, ko
               je to dejstvo, lastništvo v davčnih oazah do fizičnih oseb. Namreč iz prakse, ki jo
               ima komisija ugotavljamo, da je to poslovanje s tovrstnimi gospodarskimi subjekti
               lahko problematično hkrati pa tudi ne zagotavlja komisiji kakovostnega oziroma sploh
               onemogoča nadzor nad določbami, ki govorijo o omejitvah poslovanja.</p>
               <p>Ob tej sicer konsenzualno zavezanosti boju proti korupciji in gospodarskemu kriminalu
               še torej ta informacija o vložitvi tega predloga. Prepričani smo, da v kolikor je ta
               zavezanost pristna bo ta predlog, ki sem ga omenil dobil tudi ustrezno podporo.
               Mislim, da bo moj kolega, Darko Stare, ki je šef nadzora in preiskav na Komisiji za
               preprečevanje korupcije lahko več povedal o tem torej osnovno temo današnje razprave
               vidijo v praksi. Hvala lepa.</p>
            </sp>
            <sp xml:id="SDT5-OZNPJUIP-Javna-001-2011-02-16.sp19">

               <speaker>PREDSEDNIK DR. VINKO GORENAK:</speaker>

               <p>Hvala. Darko Stare, Komisija za preprečevanje korupcije.</p>
            </sp>
            <sp xml:id="SDT5-OZNPJUIP-Javna-001-2011-02-16.sp20">

               <speaker>DARKO STARE:</speaker>

               <p>Hvala, gospod predsedujoči, za povabilo. Dober dan želim, gospe in gospodje.</p>
               <p>Jaz bi z iztočnico nekaj mojih misli povezanih z današnjo razpravo oziroma temo
               uporabil besede že odsotnega ministra, ki je povedal, da praksa kaže, da problem ni v
               pravilih temveč v praksi odločanja in uporabe določil, pravil, ki jih že imamo. V
               podkrepitev te teze, s katero se strinjam bi navedel nekaj osnovnih dejstev, za
               katere verjamem, da jih poznate, sploh tisti, ki se ukvarjate s to problematiko. In
               sicer instituti, ki jih veljavno kazensko pravo v Sloveniji že ureja in pozna, torej,
               odvzem protipravno pridobljene premoženjske koristi kot je bilo že omenjeno se mora
               po uradni dolžnosti vzeti po vsakem kazenskem postopku, ko je ugotovljen kaznivo
               dejanje <stage type="mag"/><stage>(nadaljevanje)</stage> obstaja. Obstaja tudi
               Institut premoženjsko pravnega zahtevka, ki ima primarno drugi namen, ampak je vezan
               na dejstvo, da se premoženjska korist, ki je bila odvzema hkrati s sodbo tudi odvzame
               in nameni storilcu torej oškodovancu po uradni dolžnosti. V ta namen je ravno, zaradi
               učinkovitosti postopka ob upoštevanju načela ekonomičnosti in hitrosti zakonodajalec
               predvidel institut adhezijskih postopkov in s tem predvidel, da organi o teh stvareh
               odločajo hkrati hitro v istem postopku. Poznamo institut obrnjenega dokaznega bremena
               deloma že pri prejetem premoženju, ko gre za v bistvu prenos premoženja od storilca
               torej ta institut poznamo. Poznamo institut odvzema nezakonito pridobljenega
               premoženja z kaznivi dejanji tako imenovanega umazanega denarja kot je že predstavnik
               odvetniške zbornice povedal, kjer nismo vezani po veljavni zakonodaji na obsodilno
               sodbo. Izjema je samo, če je oprostilna, sicer se pod določenimi zakoni lahko ta
               institut uporabi za odvzem na ta način pridobljenega umazanega denarja. Torej, imamo
               institute, imamo željo, ker je pač dejstvo, da sistem ni učinkovit, da bi ga
               izboljšali, vendar, ali je dovolj samo to, da spremenimo zakonodajo, ali je res
               razlog samo v zakonodaji? Namreč, po mojem prepričanju je za pravilno izbiro poti
               oziroma enega izmed petih, šestih ali pa kombinacijsko delo, ki so uveljavljeni in
               jih poznamo iz primerjalnih ureditev torej zelo pomembno za dobro odločitev in
               optimalno izbiro za nas, sistemsko poznavanja dejanskega stanja in dejanskih
               problemov, tega pa mi ne poznamo.</p>
               <p>Iz mojega vidika in tudi izkušenj je zelo problematično in neodgovorno v državi in
               njenih institucij, da z nadzornimi mehanizmi v pravosodni upravi ne zagotavlja
               spremljanja dejanskega stanja na tem področju. Če gremo samo na področje letnih
               poročil o delu sodišč ne dobiš osnovnih podatkov, v kolikih primerih je bila vzeta
               premoženjska korist, v kolikih primerih je bil adhezijski postopek, v kolikih
               primerih je bil premoženjsko pravi zahtevek, v kolikih primerih je bil vzet umazan
               denar oziroma denar iz nezakonitega izvora. Skratka, vse te postopke, institute, ki
               jih naše pravo pozna in ureja v bistvu verjetno ne uporabljamo. Žalostno je to, da
               tega dejstva ne želimo prikazati, priznati, ugotoviti in predvsem na podlagi
               ugotovitve, ki je kar realna, ugotoviti, kaj je vzrok temu, ali je vzrok v pravilih
               igre ali da državni organi, nimajo znanja, volje, ali je neusklajeno sodelovanje,
               sistemski problem, ali pa kot je povedal predstavnik Odvetniške zbornice, nezavzetost
               ljudi, ki smo v teh organih zaposlenih, da bi svoje naloge učinkovito izvajali. Morda
               iz vidika tudi našega delovanja torej komisije je lahko tudi vprašanje integritete
               posameznih ljudi, ki v teh institucijah delajo in premalo vestno in nenazadnje tudi
               pogumno uporabljajo pooblastila in orodja, ki jih imajo.</p>
               <p>S pravilno, dobro, optimalno odločitev, kako naprej se mi zdi neizogibno, da
               ugotovimo, kaj je dejansko stanje, kaj je dejanski problem in vzroki za to stanje.
               Teh podatkov preprosto ne ugotovimo. V vseh državah se lahko ugotovi, kje in koliko
               je bilo protipravno pridobljene premoženjske koristi zaseženo, pri nas je to
               praktično nemogoče, in se vprašamo, zakaj. Že predgovorniki oziroma predhodniki so
               omenili <stage type="mag"/><stage>(nadaljevanje)</stage> da so bile rešitve
               pred 10-imi leti nakazane, vendar ni bilo volje, da bi bile sprejete. Danes smo
               praktično na istem. Učinka pravega ni, dejstvo, da je pa razlog predvsem v delovanju
               in neučinkovitem delovanju naših institucij pa dokazuje oziroma pritrjuje k temu tudi
               dejstvo, ki je prisotno v zadnjem času, da se vendar lahko odvzame premoženje bodisi
               z začasnim zavarovanjem, torej, je možno. Seveda naš sistem ni popolne. Presežek, ki
               bi ga z dopolnitvijo tega zakona dosegli tudi z razširjeno konfiskacijo tako
               imenovano in s stvari, ki jih nimamo urejene so dobrodošle, jih podpiramo, vendar je
               vprašanje realnosti, pričakovanj, kaj bo to prineslo v učinkovitosti delovanja, ker
               vsa pravila igre uporabljamo ljudje in ljudje moramo biti usposobljeni predvsem pa
               zavzeti, da te institucije uporabljamo.</p>
               <p>Tukaj se mi zdi, da je tudi za vse tiste, ki sodelujemo ali bi želeli sodelovati pri
               iskanju najboljših rešitev pomembno predvsem to zavedanje, da z novo ureditvijo
               oziroma dopolnjeno ureditvijo, kakršnakoli bo že odločitev poskušamo zagotoviti
               procesna pravila ali dopolniti obstoječa in pogoje vključno z logističnimi, ki bodo
               deležni v teh postopkih, za enkrat so ti trije ključni organi spodbujali oziroma jih
               ne bodo odvračali od uporabe teh institutov, kar se mi zdi, da je ne malokrat primer
               v dosedanji praksi.</p>
               <p>S procesnimi določbami se da marsikaj olajšati seveda v okviru ustavnopravno
               dopustnega tudi z gledišča jamstev osumljencev hkrati pa se da tudi z drugimi
               zakonskimi pogoji, ki bi se uredili, zagotoviti, da določevalci o teh zadevah se ne
               obremenjujejo s stvarmi, ki so popolnoma logistične narave in jih to odvrača od teh
               ukrepov.</p>
               <p>Moje sporočilo oziroma želja je v tem, da preden bi se odločali za dokončno izbiro
               modela, da dejansko ugotovimo stanje in pa ključne vzroke, zakaj smo v položaju, v
               katerem smo in danes o tem razpravljamo na tak način, da smo res, neka mafijska
               država, da imamo pereče probleme, kar je deloma lahko res. Prepričan sem, da je
               ključni razlog za ta dejstva in to realnost predvsem v ljudeh in organih, ki smo
               odgovorni za to področje. Zaradi tega želim, da bi to bilo tudi vodilo zakonodajalcu
               pri iskanju novega, boljšega modela. Samo normativna ureditev ni dovolj. Papir
               prenese vse, vse je odvisno od izvajalcev in odnosa usposobljenosti in zavzetosti
               ljudi, ki se s tem ukvarjajo. To sem hotel sporočiti. Hvala lepa.</p>
            </sp>
            <sp xml:id="SDT5-OZNPJUIP-Javna-001-2011-02-16.sp21">

               <speaker>PREDSEDNIK DR. VINKO GORENAK:</speaker>

               <p>Hvala. Gospod Matej Hanžel, Ministrstvo za finance.</p>
            </sp>
            <sp xml:id="SDT5-OZNPJUIP-Javna-001-2011-02-16.sp22">

               <speaker>MATEJ HANŽEL:</speaker>

               <p>Sam bi želel v svojem osebnem imenu predstaviti nekatera stališča z vidika obdavčitev
               premoženja nezakonitega razvoja, kakor so se do njih opredeljevali v nekaterih drugih
               državah. Izhajal bi predvsem iz praktičnega problema, tako so se lotili v nekaterih
               državah določenega problema in kako so obdavčili tako premoženje v dokončni fazi.</p>
               <p>Do pred leti je veljalo, da davčne uprave ne morejo obdavčiti premoženja nezakonitega
               izvora. Kako se je to vprašanje presekalo? In tudi <stage type="mag"/> <stage>(Nadaljevanje)</stage> v organizacijah kot je OECD priporočajo ravnanje, da takrat,
               ko drugi organi odpovedo, kako potem uporabiti davčne mehanizme pri tovrstnem
               premoženju. Sedaj, če pogledamo Slovenijo, rekli smo, da problem ni v pravilih. Če
               pogledamo druge države, so rekle, problem je v pravilih. Če štartamo z Irsko, leta
               1196, veljala je za družbo s sorazmerno nizko stopnjo kriminala in iniciativa, da so
               spremenili zakonodajo, je bil umor neke novinarke. In to je tako zbudilo javnost, da
               so zahtevali takojšnjo ureditev problema, ker so videli, da kriminalne strukture z
               veliko količino denarja, ki ga imajo na razpolago, lahko vplivajo na vse, od
               novinarjev do politike, praktično vse jim je bilo mogoče. Pa čeprav so statistike
               kazale, da imajo sorazmerno zelo malo kriminala. In ta umor novinarke je bil
               sprožilec, da so pripravili to zakonodajo in ne zdaj v nekaj letih, ampak mislim, da
               je bil čas dva, tri mesece je bila zakonodaja končana. In ta zakonodaja se je
               pokazala z izredno učinkovito. Že v prvem letu po sprejetju zakonodaje, so imeli
               večkratnike dosežkov glede na predhodno stanje. In zdaj bi čisto na kratko njihov
               pristop, pa potem še enega drugega predstavil. Recimo, policija dobi informacijo, da
               so pri nekomu doma, da ima mamila. S hišno preiskavo preišče stanovanje, od tega
               osumljenca, mamil ne najdejo. Najde pa večjo vsoto gotovine. Recimo, najde gotovino v
               višini 300 tisoč evrov. Potem v kazenskem postopku ne uspejo dokazati povezave med to
               gotovino in med osnovnim kaznivim dejanjem trgovine z mamili zaradi katere so izvedli
               hišno preiskavo. In tožilec se odloči, da zadeve ne bo preganjal, ker nima dovolj
               dokazov za to. Kaj storiti zdaj? Ali tej osebi vrniti denar ali ne? Denar je policija
               zasegla na hišni preiskavi. Irci imajo tudi model civilnega odvzema premoženja, kadar
               so podani razlogi, da oseba sodeluje, da je bila vpletena v kazniva dejanja v
               preteklosti, in da je njeno premoženjsko stanje nesorazmerno s prijavljenimi
               prihodki. Spet so se vprašali, kaj zdaj s temi 300 tisoč evri, kako naprej. Pogledali
               so zadevo in so videli, da oseba še nikoli ni bila obsojena in da nimajo resnih,
               dobrih dokazov, da je ta oseba povezana s storilci kaznivih dejanj. Je pa v vseh teh
               postopkih oseba pač povedala, da je ta denar zaslužila v tej dejavnosti, oni
               dejavnosti, tretji dejavnosti. In potem, ko je tudi ta v civilnem postopku odvzem
               premoženja na Irskem odpadel, se odločijo za obdavčitev tega premoženja. Tukaj se več
               ne ugotavlja ali je nezakonito pridobljeno, zakonito pridobljeno, ampak se pogledajo
               okoliščine ali je plačala ta oseba vse davke iz tega premoženja. In z obdavčitvijo
               tega premoženja vzamejo večji delež tega premoženja, večino. Potem bom povedal pa
               konkreten primer še skandinavske države. Vzamejo toliko, da se tej osebi tega ne
               splača delati. In pogledamo celotno to verigo od kazenskega, civilnega do davčnega
               postopka in pogledamo statistike njihove, vidimo, da v davčnem postopku vzamejo zelo
               pomemben delež, samo temu ne rečejo odvzem, ampak visoka obdavčitev takega
               premoženja. In zdaj pa konkreten švedski primer, ki ni tako zelo različna ureditev
               kot naše. Oni mislim, da niti nimajo <stage type="mag"/>
               <stage>(nadaljevanje)</stage> obrnjenega dokaznega bremena v kazenskem postopku in podoben primer
               pri trgovcu z mamili, to so bile pa konkretne številke, ko sem na predstavitvah, so
               našli 320 tisoč evrov gotovine. Spet, v kazenskem postopku niso mogli dokazati, so ga
               obdavčili in obdavčitev je bila v višini približno 270 tisoč evrov. To je končni
               epilog te zgodbe, ki kaže na to, da je dobro, da se uporabljajo in se razmišlja o
               vseh tovrstnih postopkih, od kazenskega, civilnega do davčnega postopka.</p>
               <p>Prej smo malo govorili o izmenjavi informacij. Te zadeve potekajo v večini evropskih
               držav od 90. let prejšnjega stoletja naprej, te razprave, ki smo jih zdaj pri nas
               začeli v zadnjem času in so že dobre prakse izoblikovane. Recimo konkretno Švedi, so
               rekli, da je lažja izmenjava, če dobi, je lažje sodelovanje davčnih organov, če
               dobijo tudi davčni organi določena pooblastila v kazenskem postopku. Tako, da ima
               recimo švedska davčna uprava kot angleška, avstrijska, italijanska, madžarska,
               slovaška, pa še veliko davčnih uprav, bom raje rekel davčnih organov, ker ponekod
               prevzame to funkcijo carina. Saj mogoče to, kar sem govoril za davčne organe, velja
               skupaj za davčne in carinske organe. To bi bilo na kratko vse. Hvala lepa.</p>
            </sp>
            <sp xml:id="SDT5-OZNPJUIP-Javna-001-2011-02-16.sp23">

               <speaker>PREDSEDNIK DR. VINKO GORENAK:</speaker>

               <p>Hvala za vaš prispevek. Ugotavljam, da k razpravi ni več prijavljenih. Zato sprašujem
               predlagateljico, če želi besedo, čeprav poslanci mislim, da bomo še imeli. <stage>(Ne.)</stage>
               Hvala lepa. Če ni več prijavljenih, zaključujem to javno predstavitev mnenj.
               Zahvaljujem se vsem udeležencem za prispevke. Hvala lepa in na svidenje!</p>
               <stage>(Javna predstavitev mnenj je bila končana 16. februarja 2011 ob 11.17.)</stage>
            </sp>
         </div>
      </body>
   </text>
</TEI>
