<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-KZPTZČPIEM-Nujna-008-2010-03-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">6407BA27EFB8A397C12576D600426F79</idno>
               <idno type="custom" subtype="day">CA7CA18241750069C12576D900545D4B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=CA7CA18241750069C12576D900545D4B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KZPTZČPIEM-Nujna-008-2010-03-01.KZPTZČPIEM" n="008">
               <name>Nujna</name>
               <date when="2010-03-01"/>
            </setting>
         </settingDesc>
         <particDesc>
            <listOrg>
               <org xml:id="SDT5-KZPTZČPIEM-Nujna-008-2010-03-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KZPTZČPIEM-Nujna-008-2010-03-01.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">8. nujna seja</stage>
            <stage type="date">(1. marec 2010)</stage>
            <stage type="chairman">Sejo je vodila Eva Irgl, predsednica komisije.</stage>
            <stage type="time">Seja se je pričela ob 9.08.</stage>


            <sp xml:id="SDT5-KZPTZČPIEM-Nujna-008-2010-03-01.sp1">

               <speaker>PREDSEDNICA EVA IRGL:</speaker>

               <p>Dober dan in prav lepo pozdravljeni! Pričenjam 8. nujno sejo Komisije za peticije ter
               za človekove pravice in enake možnosti.</p>
               <p>Obveščam vas, da so se za današnjo sejo opravičili naslednje članice in člani: Andrej
               Magajna, Majda Potrata, Milan Gumzar. Toliko zaenkrat, kar kaže na to, kako težko je,
               očitno, nekaterim govoriti o tej temi, ki jo imamo danes na dnevnem redu. Vse
               prisotne prav lepo pozdravljam!</p>
               <p>Prehajamo na določitev dnevnega reda seje komisije.</p>
               <p>S sklicem seje ste prejeli naslednji dnevni red: obravnava peticije oziroma pričevanj
               o delovanju Službe državne varnosti. Ker v poslovniškem roku nisem prejela predlogov
               za razširitev dnevnega reda oziroma za umik predlagane točke dnevnega reda,
               ugotavljam, da je določen takšen dnevni red seje, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - OBRAVNAVA PETICIJE OZIROMA PRIČEVANJ O
                  DELOVANJU SLUŽBE DRŽAVNE VARNOSTI.</title>
               </p>
               <p>Naj povem, da ste gradivo prejeli s sklicem seje. Seveda pa želim tudi pojasniti,
               koga vse sem povabila na to sejo. Na to sejo sem vabila dr. Danila Türka, predsednika
               Republike Slovenije, dr. Zdenko Čebašek Travnik, varuhinjo človekovih pravic, gospod
               Alenko Puhar, gospoda Žarka Petana, gospoda Andreja Aplenca, gospoda Alojzija
               Kovačiča, gospo Cveto Stepanjan in dr. Milka Mikulo. Naj povem, da se je dr. Milko
               Mikula opravičil, opravičila se je tudi gospa Alenka Puhar, ki je trenutno v
               Libanonu, nam pa želi dobro razpravo in predvsem lepo pozdravlja vse tiste, ki ste se
               danes te razprave udeležili. Naj povem, da, kot je že do sedaj v navadi, kar me pa
               zelo žalosti, glede na to, da gre vendar za Državni zbor, za pomembno institucijo,
               nismo dobili nikakršnega opravičila ne s strani varuhinje človekovih pravic, čeprav
               gre za tematiko, kjer so bile grobo kršene človekove pravice osnovne temeljne
               svoboščine, in tudi nismo dobili nikakršnega opravičila s strani Kabineta dr. Danila
               Türka, predsednika Republike Slovenije. Ampak tega smo pravzaprav že vajeni s
               prejšnjih sej, tudi ko smo govorili o Doku Zavgajevu, ko smo govorili o odlikovanju
               gospoda Tomaža Ertla, nikogar ni bilo na sejo.</p>
               <p>Preden dam besedo vabljenim, naj povem naslednje. Obravnavali bomo torej prispele
               peticije v zvezi z delovanjem Službe državne varnosti oziroma Udbe oziroma represije,
               povezane s prejšnjim sistemom, ki je vsekakor grobo kršil človekove pravice in
               temeljne svoboščine. Za poziv sem se kot predsednica Komisije za peticije ter za
               človekove pravice in enake možnosti odločila zato, ker je predsednik države dr.
               Danilo Türk odlikoval Tomaža Ertla, ki je bil 12 let na čelu najbolj represivnega
               organa v državi, to je tajne politične policije. S tem je po mojem mnenju predsednik
               države Danilo Türk legitimiral vsa ta grozljiva početja Udbe in tudi Tomaža Ertla v
               času, ko jo je le-ta vodil. S tem odlikovanjem smo se, žal, v Sloveniji znašli v
               situaciji, ko je demokratična država Slovenija podelila najvišje državno odlikovanje
               nedemokratični Republiki Sloveniji. S tem odlikovanjem je bil kršen 34. člen Ustave
               Republike Slovenije, ki pravi, da ima vsak posameznik pravico do svojega osebnega
               dostojanstva. Predsednik države je s tem odlikovanjem ponovno kršil dostojanstvo vsem
               tistim ljudem, ki so že za časa Tomaža Ertla in še prej doživljali vse grozote
               sistema in so že takrat vsi ti prijemi globoko posegli v človekovo dostojanstvo in
               integriteto.</p>
               <p>Moram opozoriti, da smo dobili precej pričevanj in dokumentacije s strani
               posameznikov, ki so doživljali različne oblike represij s strani sistema in
               organizacije, ki ni bila neka humanitarna organizacija, kar želijo nekateri danes
                   prikazati. To je bila
               vsekakor kriminalna združba, ki se je ukvarjala z vrsto nečednih poslov, ampak o tem
               lahko več rečemo kasneje v sami razpravi.</p>
               <p>Tu želim opozoriti, da sem na sejo povabila tudi dva predstavnika, ki sta doživela
               vso grozo s strani Udbe v času, ko jo je vodil predsednikov odlikovanec Tomaž Ertl. Z
               nami sta namreč gospod Alojzij Kovačič, ki je bil med drugim tudi aretiran s strani
               Tomaža Ertla <stage>(več bo zagotovo lahko povedal sam potem v nadaljevanju, ko mu bom dala
               besedo)</stage>. Z nami je tudi gospa Cveta Stepanjan <stage>(upam, da sem pravilno naglasila)</stage>, žena
               enega izmed po krivem obtoženih v procesu osmerice iz leta 1984. Naj povem, da smo na
               komisijo njeno pričevanje prejeli še pred pozivom, še preden sem sama dala poziv ven,
               in to zaradi dejstva, ker država še danes ni poplačala gospe za krivice, ki jim je
               bila storjena.</p>
               <p>Vse, ki ste danes tukaj - žal mi je, da ni koalicijskih poslancev, ampak to kaže tudi
               na odnos do te problematike. Kljub vsemu bi prosila vse za strpnost. Oba, tako gospod
               Kovačič kot gospa Stepanjan, sta pokazala izjemno velik pogum, da sta se danes
               udeležila te seje. Moram povedati, da sem sama večkrat govorila z gospo Stepanjan in
               na koncu mi je dejala, da bo prišla na komisijo, in to zaradi tega, ker mora to
               storiti zaradi svojega pokojnega moža, pa tudi zaradi sina, ki je postal po tem
               procesu invalid. Seveda bomo njeno zgodbo slišali v nadaljevanju. Želela bi se še
               posebej obema vama zahvaliti, da sta danes z nami, da sta se odzvala temu povabilu,
               saj bosta lahko kot človeka predvsem povedala in s tem tudi ovrednotila, kaj dejansko
               skozi vašo prizmo, skozi to, kar se je vama dogajalo, pomeni to odlikovanje, ki je po
               mojem mnenju nedopustno in neetično in, kot je dejala gospa Puharjeva že na prejšnji
               seji, žali moralni čut vseh tistih, ki so se kadarkoli borili tako za demokratizacijo
               Slovenije kot za temeljne človekove pravice in svoboščine.</p>
               <p>Mogoče bi opozorila samo še na to, da smo dobili veliko število pričevanj, ki so
               razdeljena nekako v tri obdobja. Prvo obdobje je tisto po letu 1945, se pravi, po
               drugi svetovni vojni, pa vse do leta 1960. Potem je drugo obdobje pričevanj od leta
               1960 do 1976. In potem je še tretje obdobje pričevanj, kamor sodita tudi naša dva
               sogovornika. V tretjem obdobju imamo torej pričevanja, ki spadajo v leto, ko je
               Službo državne varnosti vodil gospod Tomaž Ertl. Naj opozorim vse - mislila sem, da
               bodo danes tudi ostali člani tukaj, vendar so spet pokazali, kaj jim pomeni ta
               problematika, s katero se še po tolikih letih očitno ne morejo soočiti. Naj vseeno
               opozorim, da smo dejansko posredovali celotno dokumentacij, prispelo na podlagi
               poziva, nismo delali nikakršne selekcije, nismo izločali prispelih pričevanj. Sama
                   sem dejansko želela kot
               predsednica komisije, da imamo vsi skupaj dejanski vpogled v to, kar je prihajalo na
               naslov komisije.</p>
               <p>Bi pa še nekaj poudarila. Vse prisotne, mojega poslanskega kolega, gospoda Mariniča,
               da zaradi varovanja osebnih podatkov skrbno pazimo na gradivo, in ko bomo govorili,
               da ne operiramo z imeni in priimki ljudi iz peticije. Toliko zaenkrat. Potem bom
               nadaljevala še v sami razpravi.</p>
               <p>Zdaj pa res toplo najprej med nami pozdravljam gospoda Žarka Petana, ki se je že
               prejšnjič udeležil seje, ko smo govorili o odlikovanju gospoda Tomaža Ertla. Zelo sem
               veselja in počaščena, da ste tudi danes z nami, gospod Petan. Vi ste človek, ki zelo
               dobro poznate situacijo, poznate zgodovinska dejstva. Marsikaj ste preživeli v
               prejšnjem sistemu in imate zagotovo tudi odnos do tega odlikovanja, pa tudi morda do
               ustavne obtožbe in do vsega tega, kar nam bosta danes povedala naša dva sogovornika,
               ki sta dejansko doživela zelo hude stvari, ki jima še danes prinašajo velike
               bolečine. Gospod Petan, prosila bi vas najprej za uvodno besedo. Lepo prosim.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp2">

               <speaker>ŽARKO PETAN:</speaker>

               <p>Rojen sem v Ljubljani, in sicer leta 1929. Leta 1932 se je moja družina, se pravi,
               moja mama, moj oče in moj brat, preselila iz Slovenije v Zagreb. In sem potem jaz
               celo vojno bil praktično na Hrvaškem oziroma v Italiji. In sicer, zakaj. Moja mama je
               doma iz vasi Selo, to je blizu Gorice, in je bila italijanska državljanka. Ona sploh
               vedela ni, da je italijanska državljanka, veste. Ko je prišla po vojni iz Sela v
               Maribor, kjer se je poročila z mojim očetom, ni vedela, da je državljanka. Šele ko so
               nas izselili Nemci leta 1941 v Zagreb, takrat je videla, da ima italijansko
               državljanstvo. In moram reči, da je bila to neka sreča, ker takrat so bili Italijani
               na strani nacistov in so priznali tudi moji familiji po mami in mojemu bratu ter moji
               mami, da smo mi italijanski državljani. Hočem reči, da smo se na ta način tudi nekako
               izognili ustaškemu terorju, ker smo bili italijanski državljani. Ampak to je bilo
               samo dve leti, ker potem je pa Italija kapitulirala, kot se spomnite, leta 1932 ali
               1933. In takrat seveda pa nismo bili več italijanski državljani. In mama se je
               ustrašila, da je to nevarnost, in se preselila v Selo, to je pa takrat bila Italija,
               to je zraven Gorice. In je pravzaprav šla v Trst najprej, jaz pa sem za njo šel tudi
               v Trst, kot italijanski državljan še vedno. V Trstu, veste, sem postal član
               antifašistične organizacije, ki se je imenovala Gioventu Antifašisti Triestina. To je
               bila italijansko-slovenska organizacija. Predsednik te organizacije je bil Slovenec.
               To je bila organizacija, ki je delovala proti fašizmu predvsem in, jasno, tudi
               nacizmu pozneje. Ni to bila neka nevarnost, jaz sem bil takrat star 15 let, 14 in
               pol. Mi smo metali, pisali  po
               zidovih proti italijanskim in nemškim ljudem. Cela naša organizacija je imela eno
               pištolo, če se dobro spomnim. Vendar je pa ta organizacija bila aktivna takrat, ko je
               bilo konec vojne in ko je pravzaprav Trst moral praktično postati del Slovenije
               oziroma mi smo mislili, da bo postal, samo potem se to ni zgodilo. Nekaj časa je
               Jugoslovanska armada takratna res bila v Trstu in jaz sem bil takrat tudi v stiku s
               to organizacijo, vendar potem so se pa morali umakniti. Kakor veste, zahteve zahoda,
               predvsem Amerike in Anglije, da se umaknejo. In se je dejansko Jugoslovanska armada
               umaknila. Ko se je umaknila Jugoslovanska armada, sem tudi jaz malo pozneje se
               umaknil iz Trsta in sem šel v Maribor, ker smo bili iz Maribora doma. Vrnil sem se,
               vrnili so nam celo kavarno Astorio takrat, to je bilo pred letom 1945. Pozneje so nam
               kavarno seveda spet vzeli, eno leto pozneje. Takrat so nam kavarno vzeli, moram pa
               povedati, da je bila čudna ta stvar, ker so očetu računali, da mora plačati to, ko so
               mu kavarno vrnili, ker lastnik kavarne je takrat bil Nemec, ki je zbežal, ko je bilo
               konec druge svetovne vojne. Zbežal je v Graz, v Avstrijo, in očetu je rekel, da mora
               plačati, da je zdaj kavarna več vredna, kot je bila prej. In oče je to plačal, ampak
               samo za eno leto je dobil nazaj, potem so mu pa kavarno ponovno nacionalizirali. To
               je nek tak detajl, administrativen, ki ga moram povedati.</p>
               <p>Ko sem se vrnil v Maribor, to je bilo leta 1945 jeseni, takrat sem se vpisal v
               partizansko gimnazijo, ker meni so priznali tri leta, ki sem jih izgubil v vojni. In
               sicer, ko sem bil v Trstu v tej organizaciji, sem dobil to možnost, da delujem
               oziroma takrat je bilo tako, veste, da je partizanska gimnazija trajala samo 6
               mesecev, še manj, 4 mesece, se mi zdi. Tako da sem v enem letu naredil tri razrede,
               peto, šesto, sedmo. To je bilo najbrž tudi slabo zame, ker sem moral v treh letih en
               razred narediti. Zadnji razred, to je peti razred gimnazije, sem pa naredil v realni
               gimnaziji v Mariboru. In ko sem končal to gimnazijo in sem dobil tudi maturo, sem se
               preselil iz Maribora v Ljubljano, kjer sem bil nekaj časa, na začetku, sploh, končal
               sem Ekonomsko fakulteto najprej, potem sem končal še igralsko akademijo, tako da sem
               se pravzaprav celo življenje ukvarjal s teatrom, ne pa z ekonomijo, ki sem jo tudi
               končal. In ko sem bil že v Ljubljani, so me poklicali k vojakom, češ da bi že moral biti v vojski. Ampak to ni
               bilo res, ker jaz nisem končal ekonomske fakultete, jaz nisem diplome naredil. Mogoče
               sem malo tudi špekuliral, da bom počakal, da bom obe fakulteti naredil in so mi potem
               dali možnost, da jaz čakam, da obe fakulteti naredim. ...<stage>/Nerazumljivo./</stage>... so me
               poklicali kljub temu, pred časno, ampak jaz sem hitro naredil potem še, imel sem še
               en predmet in sem potem dobil možnost, da samo eno leto služim vojsko. Se pravi, še
               eno stvar sem naredil. Potem, ko so me pa dali v vojsko, normalno sem začel služiti
               vojsko, takrat sem jaz imel neke težave že, politične. Zakaj? Jaz ko sem prišel iz
               Trsta, me je tako imenovana komunistična partija oziroma mladinska organizacija
               koptirala<stage>(?)</stage> za člana komunistične mladine. Nisem bil pa član. Uradno sem pa delal za
               njih, ker sem bil tisti, ki se je ukvarjal s kulturo. Potem sem pa izstopil iz te
               organizacije. In ker sem bil iz te organizacije, to je bilo malce komplicirano, ampak
               ta sekretar, takratni moj, ki še živi in sem njegov prijatelj, takrat sem mu rekel,
               da bom izstopil zaradi tega, ker pač, ne mislim, da to ni organizacija zame, predvsem
               tudi zaradi tega, ker sem jaz doživljal, da so mojemu očetu vse vzeli. Oče je pač bil
               strašno zaradi tega prizadet in tudi jaz sem bil prizadet in sem rekel, kako sem jaz
               lahko v tej organizaciji, ker mojemu očetu, ki je bil normalen človek, pa so ga
               preganjali Nemci in Italijani, da mu vse vzamejo. ...<stage>/Nerazumljivo./</stage>... zakon je bil
               tak, ampak jaz sem bil prizadet in ...<stage>/Nerazumljivo./</stage>... so nekako mislili zanalašč
               mene takrat poklicali v vojsko, misleč, da bom služil dve leti in pol. Ker če si
               ...<stage>/Nerazumljivo./</stage>... nisi ..., si služil pa pol več. In potem so me seveda, sem šel
               služit vojsko. Najprej v Srbijo, potem pa v Novi Sad in v Novem Sadu so me zadnji
               dan, so me zaprli. Zadnji dan dneva, ko sem služil vojsko. In so me vrgli, češ da sem
               žalil Tita. In so me dali na sodišče, in na sodišču sem bil, je trajal proces eno
               leto in pol. Pred tem sem pa že eno leto bil vojak. In v tem času eno leto in pol, so
               me najprej obsodili na 7 let zapora zaradi žalitev predsednika republiki, na prvem
               procesu. ...<stage>/Nerazumljivo./</stage>... sem protest naredil in po enem letu in pol, še več, se
               pravi, ko sem bil že eno leto in pol zaprt, so me izpustili iz zapora. To je, bi
               rekel, zgodba iz tega časa. Seveda, nekaj moram povedati, da je v mojem primeru bilo
               verjetno to vendarle urejeno, en razlog. Veste, moj starejši brat je imel isto usodo
               kot jaz. On je z menoj, z našo familijo bil med vojno v Trstu. V Trstu je spoznal eno
               Tržačanko, s katero se je poročil. In potem je kar ostal po vojni v Trstu.  In v Trstu ni imel nobene službe
               in je potem začel delati za ameriško službo <q>"free Europe"</q> se je imenovala. To je bila
               organizacija, ki se je borila za zmago proti Nemcem in Italijanom, imenovala se je pa
               <q>"free Europe"</q>. In moj brat je delal kar nekaj let za to organizacijo. In potem, ko
               sem jaz bil zaprt jaz sem vedel, da je razlog, da me zaprejo zaradi tega, ker naj bi
               jaz rekel proti Titu, kar sploh nikoli nisem rekel. Zakaj? Ker takrat je človek
               pameten, da ni govoril o nobenemu, tudi če bi mislil kaj takšnega, v vojski pa zlasti
               ne. Imeli so pa priče, ki so pričali proti meni, da sem jaz res žalil Tita in ne vem
               kaj. Ampak, kot rečeno, na novem procesu so me osvobodili. Ampak, medtem ko so vodili
               ta proces, ljudje, ki so vodili ta proces to so bili udbovci in moram povedati, da je
               vodila ta proces slovenska Udba, ne srbska. Zakaj? Ker jaz sem videl kdo je prihajal
               mene zasliševati, ljudje iz Ljubljane, ki sem jih jaz poznal. Res, da so vodili go
               udbovci srbski tudi, ampak prihajali so ljudje iz Ljubljane, ki sem jih jaz celo
               poznal in so me zasliševali. No, kakorkoli, jaz sem na koncu vendarle, med tem
               zasliševanjem je pa en glavni organizator tega zasliševanja, to je bil nek major,
               major Marača se je pisal, to je bil Srb. Pozneje sem ga spremljal...<stage>/nerazumljivo/</stage>..
               zelo znano ime je bil, on je pozneje postal polkovnik in je bil direktor Hajduka,
               tega znamenitega kluba in je...ime Hajduka je bil, postal je pa polkovnik potem čez
               nekaj let. In ko se je obrnila ta zadeva so njega vrgli ven iz Hajduka, ker je
               postala neodvisna Hrvaška. In jaz sem prvič prebral, da ni on več to, ampak njega so
               vrgli kot bivšega udbovca, očitno je drugače deloval, ne samo v mojem primeru, ker o
               mojem primeru niso takrat govorili. Mene so takrat zaradi tega, jaz pač nisem bil
               obsojen, to je res, nisem pa smel iti v inozemstvo nekaj let, kar je zame bilo zelo,
               veste, ker sem delal kot režiser in sem začel delati v inozemstvih in da smo se
               čudili, da povem, da vendar pri nas so bili ljudje različni po karakterju. Jaz, ko
               sem takrat že delal kot režiser, to je bilo po tem zaporu, pa ko sem že končal
               ekonomijo in ko sem začel delati, takrat sem jaz hotel dobiti možnost, da grem
               režirati v inozemstvo in takrat sem hotel vprašati, prositi, kakorkoli, Kavčiča, ki
               je bil takrat predsednik vlade, če bi on meni dal možnost, da jaz grem v inozemstvo.
               Takrat je bila vlada na istem mestu kot zdaj, tam nasproti ekonomske fakultete,
               takrat je bila tam ekonomska fakulteta, tam kjer je vlada zdaj. Jaz sem pa  hodil k drugemu članu vlade, ker
               jaz sem takrat že pisal za časopise in sem njemu nosil časopisne članke. In ko sem
               prišel v hišo sem najprej temu mojemu kolegu, ni bil kolega, ampak sem ga dobro
               poznal, bom prinesel članek, nazaj grede sem šel pa h Kavčiču, ki je bil eno stopnjo
               nižje. Šel sem k tajnici in sem rekel, jaz bi rad z gospodom, tovarišem Kavčičem
               govoril. Desetkrat sem bil pri njem in desetkrat je rekel, oprostite, tajnica je šla
               k njemu v sobo, na vogalu je ta hiša, še danes je na istem mestu, je potem vedno
               rekla, oprostite, tovariš Kavčič vas ne bo sprejel. Enajstič, ko sem to rekel, je
               prišla tajnica in je rekla: Petan, izvolite naprej. In ko sem prišel notri se je
               Kavčič smejal in rekel: Petan edino tega nisem vedel, kako prihajate notri, ker če
               notri k meni pridete se morate javiti pri vratarju. Rekel, sem, potem sem pa izvedel,
               da vi hodite k mojemu kolegu in da vas on sprejme in potem drugič pridete notri. Sem
               rekel, to je krasen trik, je rekel. Dobro, Petan, eno uro časa imate, da poveste
               kakšne težave imate. V tej eni uri sem mu razlagal, da kar sem jaz v življenju vse
               naredil takrat, in da bi rad hodil ven. On je rekel, Petan, vzel je pok papirjev in
               rekel, poglejte, tukaj imam papirje o vas, mi jih je dala Udba. In tukaj so mu
               pisali, če ...<stage>/Nerazumljivo./</stage> potni list, jaz vas nikoli več ne vidim. Nekaj moram pa
               povedati, je rekel, če je to res, in jaz moram verjeti, človek jaz sem v vladi, da je
               to res, potem je bolje, da greste ven in ostanete zunaj. In jaz ...<stage>/Nerazumljivo./</stage>
               potni list, ampak upam, da ne boste ostali zunaj in mi je dal potni list. In res sem
               šel ven takrat. Nekaj časa sem delal v Nemčiji in sem se vrnil. In ko sem se vrnil
               sem ga obiskal. Rekel je, Petan, vidite, takrat ni več bil predsednik vlade, ampak je
               bil pri drugi organizaciji, ampak politični, še vedno, in je rekel, srečen sem, to
               je, da sem imel prav, je rekel. Nekako se je zgodilo, to moram še povedati naprej
               zgodbo, vi veste kakšna zgodba Kavčiča je bila. Kakor veste, da je Kavčič potem bil
               popolnoma rehabilitiran, kakor veste, celo so ga ...<stage>/Nerazumljivo./</stage> na nek način. Jaz
               sem v tistem času, ko sem to izvedel, veste, pisal o njem in potem sem se najavil pri
               njegovi ženi. Vi, ki ste mlajši ne veste, on je bil poročen z žensko, z drugo žensko.
               Prva je bila v partiji, znana iz partije, druga pa, ki je bila poročena s človekom,
               ki ni bil član partije. In ona je še živela. Ona me je sprejela. Z njo sem se
               pogovarjal. Sin iz prvega zakona me je sprejel, me je počakal, s prvo ženo. Rekel je,
               Petan oče moj, je rekel, dva sina ima, veste, mlajši sin, ki je bil direktor Name
               takrat. Rekel je, oče je vam zaupal. Mi hočemo, da napišete knjigo tudi o tem, kako
               je bilo s Kavčičem takrat. In sem jaz takrat to tudi naredil.  To povem samo mimogrede. Hočem pa povedati to,
               da je največja smešnost, ali kako bi rekel, nenavadnost to, da so bili takrat ljudje
               v tem sistemu krivi, ne da bi bili krivi. To je najbolj grozno. Recimo, moja družina
               je doma iz Sela. To je slovenska vas. Tam ni bilo niti enega človeka, ki bi bil na
               strani fašista. Tu so bili vsi, ki so bili proti Italijanom. Cela družina, ne samo
               moja, vsi v vasi. Tam se tudi nikakor niso mogli Italijani organizirati, v Vipavski
               dolini, ker je bil cel narod drugačen, obrnjen. In večinoma so šli ljudje živeti v
               Slovenijo, če so le mogli. Recimo, moja žena se je poročila z očetom, ker je rekla,
               ni bilo pravega moža v naši vasi, ker je bilo samo malo moških. In je šla v Maribor,
               kjer je dobila ustreznega moža. In to so ljudje, ki so res bili. In ne morem se
               spomniti kdaj sem dobil en podatek, zdaj sem ga našel, ker zdaj iščem te stvari.
               Veste, moja žena, moja mama je takoj po vojni, ko smo bili še v Trstu in je prišlo do
               konca vojne, je moja mama, čeprav je bila iz bogate družine, mislim oče je imel
               kavarno Astorio je prvi denar dala delavcem v Trstu, ker je rekla: mi smo iz delavske
               familije, mi smo kmetje, mi je rekla. Sem rekel: Kako daješ ti denar. Moram dati, ker
               to je moj, to so moji ljudje. To so iz Sela, moji ljudje, je rekel, delavci, to je
               naša familija je rekel. Hočem reči kako je bila miselnost obrnjena narobe. Namesto,
               da bi ljudje upoštevali, da upošteva, da ljudje hočejo narediti dobro tej državi, ker
               to je normalno, najbrž če si državljan neke vojske ali neke države, da tej državi
               hočeš nekaj dobrega. Tudi danes je najbrž tako, najbrž, to se je pri nas spremenilo
               po neki čudni logiki, ki je jaz ne morem natančno razumeti. Ampak ti so bili 100% in
               še danes ljudje, ki se spoznajo na to, tudi starejši, jaz še vedno hodim v to vas, ki
               je zdaj čisto drugačna, in tudi manj Slovencev je še, veliko jih je tudi odšlo. Ker
               tam so pač težki časi za preživeti, čeprav so postali del Slovenije, tudi Selo je
               postalo del Slovenije. Ampak, odhajajo ker so težki časi, brez politike. Tam je pač
               težko preživeti v Vipavski dolini, ker pač nima velikih možnosti.</p>
               <p>Zato jaz vedno hočem, kadar pišem veliko teh stvari, najbrž veste, jaz hočem povedati
               samo to, da se mora spremeniti način mišljenja, da ljudje so za neko domovino, ne
               glede na to kako v tej domovini mislijo. Ker to je edina imovina, ki jo imajo. Ker če
               te nimajo, nimajo nobene. In če nimajo nobene, je pa to na svetu hudo, kajti ljudje
               so vezani na neke, bi rekel, na domovino, na miselnost in tako dalje.  No, jaz sem malce preskočil na
               dve stvari, da razlagam v tem smislu, kot jaz tudi pišem. Ampak hotel sem povedati,
               da je ta sistem bolj tebe ubije, ubije te zavestno, zato, ker te ima kot nasprotnika
               in to a priori, ker nisi ta prav. Pa ne zato, ker bi ti mislil tako, ampak ker te
               pripravijo do tega, da začneš misliti drugače. Rečeš, za božjo volja, saj ne smem
               biti bedak in misliti drugače, ker te oni stalno. Ti, če si bil pač tisti, ki si bil
               opisan kot tak in tak si za vse življenje imel črno piko. In jaz sem imel celo
               življenje to črno piko.</p>
               <p>Glejte, povedal bom eno zadevo, ki je indirektna s tem, vi najbrž ne veste tega. Jaz
               imam 330 knjig, sem napisal, največ tujih. In če berete časopise, o mojih knjigah
               zelo malo pišejo, zaradi tega, te ki so v časopisu, ta oblast, ne piše o teh mojih
               knjigah, boljše da ne. Med novinarji imam tudi prijatelje, veste, on ni ta prav.
               Zakaj pa bi jaz o tem sploh razmišljal ali bi napisal nekaj dobrega ali ne. Zato, ker
               te vnaprej pritisnejo drugam. To pa je grozljivo, ti spreminjaš miselnost ljudi,
               miselnost ljudi ki je normalna. Ker, Slovenci so ljudje, ki realno razmišljajo, to
               niso ljudje, ki bi razmišljali tako na nek način, bi rekel, razlika je tudi po
               narodih, Slovenci in Hrvati in Srbi. Jaz sem živel dolgo časa, in poznam to razliko.
               Tisti nekako razmišljajo drugače, mi pa smo razmišljali, vsak ima malo slabo vest.
               Jaz recimo vam povem, moj brat je seveda zunaj, prihaja res redno nazaj, on je 10 let
               starejši od mene, ampak še vedno prihaja normalno v Slovenijo, takrat ko so ga
               napadali ni prihajal, in on še danes misli kot Slovenec. On je bil športni novinar,
               on sam piše o tekmah nemško, srbskih, slovenskih in teh, in to dela, ker on je še
               vedno vezan na to Jugoslavijo v kateri je živel vsega skupaj 50 let. To hočem reči,
               mi izgubljamo to, da ne govorim o teh ljudeh, ki so emigrirali in živijo in se imajo
               še danes za Slovence. Vi najbrž ne veste, ampak jaz sem hodil veliko v inozemstvo, da
               ljudje, ki so emigrirali, so bili najboljši Slovenci, čeprav so bili politični
               nekateri bili proti, ker so bili vezani na Slovenijo, na miselnost. In ne veste, da
               je migracija, tudi politična, najbolj deli, skupaj se drži<stage>(?)</stage>, zaradi tega, ker ne
               morejo iti stran. Imajo svoje šole, oni so organizirani. To je neverjetno, ampak to
               je ta slovenski način razmišljanja in ne ga razbiti za božjo voljo, to je dober način
               razmišljanja, to je ljudi, ki imajo neko vezo z narodom, ljudmi, ki so bili pač neki
               predniki in najbrž mislijo prav.</p>
               <p>Hvala lepa, če ste me poslušali, sem preveč časa govoril.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp3">

               <speaker>PREDSEDNICA EVA IRGL:</speaker>

               <p>Ne, najlepša hvala, gospod Petan za to izčrpno pripoved - življenjsko, ampak verjetno
               se boste lahko še tekom razprave kaj oglasili, zagotovo.  Preden dam besedo naprej gospodu Kovačiču, ki je z
               nami, bi želela samo povedati, da je prispelo sporočilo s strani varuha človekovih
               pravic in sicer pravit takole: dne 26. 2. smo prejeli vabilo na 8. nujno sejo
               Komisije za peticije, ter za človekove pravice in enake možnosti, ki bo v ponedeljek,
               dne 1. marca ob 9. uri. Na seji bo obravnava peticij oziroma pričevanj o delovanju
               Službe državne varnosti. Seznanjamo vas, da se navedene nujne seje varuhinja
               človekovih pravic, dr. Zdenka Čebašek Travnik, zaradi predhodno že dogovorjenih
               obveznosti ne bo udeležila, prav tako pa se seje ne bo udeležil nobeden njenih
               namestnikov.</p>
               <p>Zdaj pa še enkrat za vse tiste, ki nas morda danes tudi spremljajo na tej seji, naj
               povem še enkrat, da sem sama, kot predsednica Komisije za peticije, človekove pravice
               in enake možnosti dala pred novim letom poziv javnosti za posredovanje podatkov o
               delovanju Službe državne varnosti in morda ne bi bilo odveč, če preden dam besedo
               gospodu Kovačiču, povem samo to, da je bilo znotraj te izjave zapisano naslednje:
               predsednik Republike Danilo Türk je podelil visoko državno odlikovanje Tomažu Ertlu,
               človeku, ki ga javnost prepoznava kot simbol kršenja človekovih pravic. Kot vodja
               politične tajne policije, bolj znane pod imenom Udba je bil načelu najbolj
               represivnega organa v državi, ki je kršil človekove pravice s svojimi nedopustnimi
               dejanji pa posega v človekovo integriteto in dostojanstvo. Takšno odlikovanje je
               nedopustno za demokratično državo, saj v nasprotju s 34. členom Ustave Republike
               Slovenije, ponovno jemlje dostojanstvo vsem tistim žrtvam, ki so doživljali teror s
               strani Službe državne varnosti oziroma Udbe. S tem odlikovanjem daje predsednik
               države v sedanji demokratični ureditvi legitimnost vsem preteklim kršitvam človekovih
               pravic, zato žrtve upravičeno podoživljajo tedanjo represijo. Komisija za peticije,
               ter za človekove pravice in enake možnosti zato naproša vse žrtve preteklih represij,
               da nam pošljejo svoja pričevanja o delovanju Službe državne varnosti oziroma Udbe v
               naslednjih primerih. Omejevanja pravice gibanja ali osebne svobode, o tem je že
               gospod Petan tudi govoril, kaj se mu je dogajalo: prisiljevanja v ovaduštvo, širjenje
               strahovlade, kršitve domnevne nedolžnosti v sodnih postopkih, grožnje z zaporom ali
               zaporom, zaradi nesodelovanja s SDV, preprečevanje učinkovite obrambe pred sodišči,
               sojenja po diktatu SDV, grožnje ali odvzem lastnine, zaradi delovanja Službe državne
               varnosti, neupoštevanje osebnega dostojanstva, neupoštevanje pravice do zasebnosti,
               kršitve pravice nedotakljivosti stanovanja, kršitve pravic varstva tajnosti, pisem in
               drugih občil, kršitve svobodnega izražanja, preprečevanje pravice do svobode vesti,
               preprečevanje svobode do zbiranja in združevanja, preprečevanje izražanja volilne
               pravice, preprečevanje svobode političnega izražanja, preprečevanje pravice do
               svobode dela, preprečevanje pravice do socialne pomoči, preprečevanje pravice do
               zdravstvenega varstva, preprečevanje pravice do izobrazbe in šolanja, preprečevanje
               pravice avtonomnosti univerz in drugih visokih šol, preprečevanje pravice do svobode
               in znanosti, preprečevanje pravice do izražanja narodne pripadnosti, preprečevanje
               pravice do sindikalnega združenja ter preprečevanje pravice do stavke. Vse to so nam
               lahko pošiljali na naš naslov, Komisiji za peticije, človekove pravice in enake
               možnosti. Kot že rečeno, smo dobili okrog 60 pričevanj, ki so vezana na preprečevanja
               vseh teh pravic, ki sem jih danes naštela.  Kot že rečeno, ta pričevanja so bila razdeljena v več obdobij in
               seveda se nanašajo tudi na to zadnjo obdobje, ko je 12 let bil na čelu službe državne
               varnosti oziroma Udbe, Tomaž Ertl, ki ga je predsednik Danilo Türk odlikoval in mu
               podelil visoko državno odlikovanje.</p>
               <p>Zdaj pa bi prosila gospoda Kovačiča, da nam... Bom, še gospod Petan, vam dala še
               besedo. Kratko. Lahko najprej gospod Kovačič, pa potem vi ali bi želeli sedaj takoj?
               Vam bom takoj dala besedo. Pa naj gospod najprej, pa boste potem vi. Je v redu? Njemu
               bom dala najprej besedo ja.</p>
               <p>Samo še prej, preden se vključite, naj samo povem, da je torej z nami gospod Alojz
               Kovačič, ki je od leta 1975 do 1989, če imam pravilne podatke, služboval v policiji.
               Seveda boste vi sami več povedali, dejstvo pa je, da ste bili pod izjemno ostrim
               nadzorom Udbe, in kot sem že prej tudi povedala, vaša družina v celoti je zelo trpela
               v tem času, če se ne motim, pa ste bili tudi aretirani ravno s strani Tomaža Ertla
               oziroma takratne Udbe, ki jo je vodil Tomaž Ertl.</p>
               <p>Jaz vam dajem sedaj besedo. najbolje, da sami poveste to dogajanje okrog tega.
               Najlepša hvala. Izvolite.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp4">

               <speaker>ALOJZ KOVAČIČ:</speaker>

               <p>Lep pozdrav gospa predsedujoča, vsi prisotni, gospe in gospodje! Tema je zelo široka
               pa bi bilo precej treba časa, zato pa, skušal bom čim krajše.</p>
               <p>Glede predsednika države. Žalostno je, da ga ni na sejo. Žalostno je, kaj je govoril
               pred tem, ko je postal predsednik, ko je kandidiral za predsednika, kako bo prišel v
               Državni zbor za vsako malenkost. Zdaj za neko tako temo ga ni. Žal je tudi to
               žalostno, da je tehtno precenil, komu da odlikovanje. Očitno ni. Če bi samo prebral
               pravilnik, ki ga je Ertl izdal o delovanju policije in sicer se glasi: <q>"Delo milice
               na področju varstva ustavne ureditve - strogo zaupno."</q> Po tem so morali delati. To je
               Ertl izdal, ni podpisa notri, tako kot drugi diktatorji niso podpisani na nobeni
               svojih povedi. Dobro, to pustimo, ampak gospod predsednik bi moral tudi vedeti, da
               tisoče in tisoče Slovencev živi izven naše meje, živi v Kanadi, Ameriki, se prvi, na
               tisoče Slovencev je zelo užaljenih, ne samo mi tukaj doma, ki smo trpeli pod Udbo,
               tudi drugih izven naših meja, ki so morali zaradi političnih vzrokov, takih ali
               drugačnih, zapustiti to državo, zapustiti celotno premoženje tukaj, vse sorodnike in
               se podati v tujino na grozovito slaba dela. Jaz sem bil tam med njimi in so to
               grozovita pričanja. Mislim, da bi ...<stage>/Nerazumljivo./</stage>... bi se lahko malo razjoka.
               Dobro, gremo dalje.  Krivi naj
               bi bili krivi, ko je gospod Petan omenil. To je bilo bistvo delovanja Udbe. To je
               bilo bistvo delovanja Udbe, da so krivi ne bili krivi. Zakaj? Udba, mislim, da je
               bilo nekje rednih pripadnikov okoli 1.500 z zunanjimi, notranjimi agenti redno
               zaposlenih. Ti so imeli v svojem okrilju rezerviste, ki je bilo tako kot v manjših
               enotah 10, 15, tu nekje, do 16, tako kot je bila redna sistemizacija v tistem času
               policijskih enot v teh manjših krajih. Danes je te policije krepko čez 200. To kaže
               kje živimo. Živimo v demokraciji ali živimo v represiji? Pustimo to.</p>
               <p>Jaz bi se dotaknil zgodovine. Gospod Petan je omenil, da je rojen v Selu, ki je
               takrat pripadalo fašistični Italiji, in je pozneje prišel pod Slovenijo. Jaz pa sem
               rojen v Štrigovi<stage>(?)</stage>, ki je takrat pred mojim rojstvom, ko se je tja preselila moja
               mati in moj ded, ko so tam kupili posest, bila pod Slovenijo. Pozneje z izdajstvom je
               ta Štrigova<stage>(?)</stage> pripadla Hrvatom. Izdajstvo je konkretno napisano, to so dokumenti, ki
               ga je objavil Peter Pavel Klasinc na strani 72, številka 27 dokumenta, ki govori kako
               se Hrvaška globoko zahvaljuje gospodu Edvardu Kardelju ...<stage>/Nerazumljivo./</stage> in normalno
               vso okolico in prebivalstvo. Takrat, po naših evidencah oziroma uradnih evidencah je
               bilo čez 85% tam Slovencev in se je tudi tako število izreklo za Slovence, kljub
               temu, da je bila represija Hrvatov grozno grozno huda v smeri zatiranja slovenstva.
               Kar je še drugo pomembno, cerkev je v Štrigovi<stage>(?)</stage> delovala izredno izredno sovražno
               zoper slovenstvo. Tam sem jaz rojen, v tej Štrigovi<stage>(?)</stage>, se pravi Štrigova ja leta
               1947, po drugi svetovni vojni, je Štrigova pripadla Sloveniji, tam so bili slovenski
               učitelji, je bilo vse slovensko. Potem je Kardelj to Štrigovo predal z izdajstvom
               Hrvatom. Poglejte, prebivalstvo, ki ni hotelo biti, se pravi 85% tega prebivalstva,
               ki ni hotelo biti hrvaško se je <q>"pobunilo"</q>. To so bili množični protesti, tudi so
               bile tako ali drugače, na vse možne načine je izražalo svoje nezadovoljstvo. Potem je
               Hrvaška policija, Udba takratna, enote Knoja<stage>(?)</stage> - kar so pač bile, vemo kako je Udba
               nastala, ima organizacijo zla pravijo, ...<stage>/Nerazumljivo./</stage> OZNA, mi imamo pač Udbo,
               pozneje državna varnost, svet državne varnosti. Oni so tem začeli te ljudi
               preganjati. Ti ljudje so se pred pregonom, pred terorjem umaknili v Avstrijo. Tam je
               bil tudi moj bratranec Nemec Anton. ...<stage>/Nerazumljivo./</stage> ljudi Udba, pozneje v Avstriji
               izsledila, aretirala in prisila v sodelovanje.  Potem je formirala skupino pod imenom Šajnenčeva
               skupina, ker Udba je vedela, ker na drug način ne more zatreti prebivalcev kot z
               močno represijo in s poboji. To ni bilo v času vojne, to je bilo leta 1947. Tu ni
               bilo okupatorja, tu ni bilo domobrancev, tu ni bilo nobenih drugih struktur. Tu je
               bila samo Udba, ki je bila takrat na oblasti, imela popolno oblast in je manipulirala
               z ljudmi. In takrat je organizirala po drugih krajih Slovenije, Hrvaške, in so se tu
               infiltrirale skupine križarjev. Te skupine križarjev so bile organizirane zunaj
               kraljeve vlade, Londona, in so se potem tu formirale na mejnem območju z Avstrijo in
               so potem prihajali notri kot neke teroristične skupine. To je edina resnica o
               terorizmu, ki je bil takrat, tista leta po vojni. Vendar te skupine niso bile med
               sabo povezane. Tu v tem kraju, v obmejnem območju Štrigova, Ljutomer, teh skupin ni
               bilo, poudarjam, teh skupin ni bilo. Udba je izkoristila te skupine, da je ustvarila
               svojo skupino. In tu je izsilila te ljudi, da so morali iti nazaj v Slovenijo oziroma
               v ta kraj. V to skupino je dala Šarman Ernesta, kot svojega pripadnika, agenta, in
               določila za bazo Muta št. 27, kjer sem bil jaz doma, tu so imeli bazo. Tu so dobivali
               naloge in orožje. Udba jim je dala orožje in naloge, kje in kako se morajo gibati,
               kam morajo iti, koga morajo obiskovati. In potem nekaj ur pozneje, ko so tam dobili
               vodo ali nekaj za piti, je prišla Udba in te ljudi aretirala, češ da so sodelovali v
               kontrarevoluciji. Samo zaradi tega, da nekateri od teh ljudi, ki so bili aktivni pri
               prizadevanjih, da je to bilo slovensko, niso nobenih kriminalnih dejanj počeli, samo
               zaradi tega, ker so hoteli biti Slovenci na slovenski zemlji. Samo to, in nič drugega
               preprosti kmet ni vedel. On je samo mogoče to vedel nekaj preko... <stage>/nerazumljivo/</stage>,
               kako je Stalin uničeval oziroma Stalinova diktatura je bila v Sovjetski zvezi.
               Drugega ti domačini niso vedeli.</p>
               <p>No, in potem je tu prišlo do množičnih aretacij prav tistih voditeljev tega upora,
               množičnih aretacij in množičnih pobojev, na krut način, s poljedelskim orodjem, z
               motikami, lopatami, s krampi so te ljudi pobili. Pobili in so jih zakopali v nemške
               strelske jarke v Repovi šumi. Tu so tudi ubili mojega strica Kovačič Franca. Med
               zaslišanjem so ga tako pretepali, da je ranam podlegel na rokah svojega sotrpina v
               celici, v kateri je bilo do kolen vode. V takih celicah so ljudje morali stati, v
               takih celicah so morali čakati na usodo, kaj se bo z njimi zgodilo.</p>
               <p>Druge stvari, ko so ti Udbovci javno, torej kot je tu, na mizah posiljevali ženske,
               katastrofa taka, da si človek ne more zamisliti. To je pa res bilo vse obsodbe
               vredno. Pa dobro, gremo naprej.</p>
               <p>No, in moje starše so tudi aretirali tam. Obsodili so jih, da so oboroževali skupino
               križarjev, se pravi, tega mojega bratranca, da so oboroževali to skupino. Ta skupina
               ni prišla k nam, zato ker je vedela, da se tu ne sme gibati, ker bodo potem prišli za
               njimi in jih tam potem dejansko z represijo aretirali. Vendar pa so jih kljub temu
               aretirali, ker sta bila za Slovenijo, bila sta Slovenca, hotela sta ostati Slovenca,
               aretirali in ju obtožili, da sta skupino oboroževala z orožjem. Poglejte skrajno
               neprimerno stvar - ko so dobivali orožje na bazi, na Muti 27, kjer so imeli...
               <stage>/nerazumljivo/</stage> in potem so obsodili druge ljudi, da so oboroževali to skupino. Pa so
               to sami delali.  Udba je to
               sama delala. No, to je potem Udba zatrla, s takim načinom je zatrla to slovenstvo.
               No, Slovencev ni mogla, duha v človeka ni mogla zatreti, zatrla je to tako, začasno,
               zatrla je to z represijo, tako ali drugače. Ni so se upali opredeliti za Slovence.
               Vendar je tu ostalo v vseh teh povojnih letih, po teh dogodkih je tu ostala zelo
               močna prisotnost varnostno-politične policije oziroma Udbe, da nadzoruje vsak premik,
               vsako stvar, ki se je dogajala, in na podlagi tega je tudi mene potem leta 1989
               aretirala, samo zaradi tega, ker sem spoznal pred tem gospoda Vrzela Štefana. Vrzel
               Štefan, kdor ga pozna, je mogoče bil eden od teh največjih domoljubov, kar bi jaz
               pripisal nekemu človeku, Slovencu, tako je bil on za to Slovenijo zagnan. Njegova
               zgodba je sicer drugačna, on je bil na Golem otoku, bil je najprej kot telesni
               stražar pri največjem predsedniku države, o imenu ni vredno, da bi govoril. Pri meni
               je bil, potem je tam nekaj narobe naredil in potem so ga, normalno, dali na Goli
               otok. Na Golem otoku mu je pa uspelo, ne bom govoril, na kak način, pobegniti. Bil je
               verjetno edini pobegli, še živeči kaznjenec z Golega otoka. Pobegnil je, potem se je
               skrival v planinah, uspelo mu je dol priti, ker so mu ljudje pomagali, dobri ljudje
               se zmeraj najdejo. In je odšel v tujino in je v tujini vsa ta leta preživel in se
               nekje v začetku 80. let vrnil in je živel v Mariboru, na Slovenski ulici.</p>
               <p>Midva sva prišla v kontakt takrat s tem gospodom. In nekje je kazalo vseeno to
               spremembo, da se bo nekaj zgodilo. In sva potem začela zbirati podatke, kako bi se
               ljudje obnesli še zmeraj v Štrigovi, ko je bilo slovenstvo do konca zatrto, kako bi
               se obnesli, recimo, na morebitnem referendumu. In smo ugotovili, da bi ta referendum
               z veliko večino uspel. In tudi smo delali na tem, da bi se ta referendum organiziral.
               Takrat so me pa aretirali. Normalno, to mojo aretacijo je moral podpisati gospod
               Ertl, to moje pridržanje je gospod Ertl moral podpisati, to mojo predajo tujim
               varnostnim organom oziroma hrvaški policiji v represiji je moral Ertl podpisati. Tam
               sem bil pridržan, bil sem v preiskovalnem zaporu, tam sem bil zaslišan. In potem
               naprej je moral gospod Ertl napisati, da se me odstrani tako ali drugače iz službe
               policije. In ko so me uspeli odstraniti, se pravi, tri dni so me pridrževali na
               postaji na zaslišanju, izsiljevanju, okrog odvetnika, zagovornika, niti slišati niso
               hoteli. Potem pripor, odpeljali so me v pripor oziroma v nadaljnje obdelovanje drugim
               organom, zdaj v drugo državo. Potem sem se vrnil nazaj iz pripora. Tega ne bom
               pripovedoval, kako je bilo, da sem bil samo kratek čas v priporu, samo nekaj dni, ker
               sem se tam dobro znašel. Bil pa je glavni direktor tega zapora nek prejšnji, zgleda,
               partizan, ker sem uspel priti do njega, namreč, z gladovno stavko. Sem prišel do
               njega in potem sem mu tisto, kar sem vedel, recimo,  ker je to bilo v krvi, predal raport tisti kot se preda po
               vojaškem in to se mu je tako dopadlo, da ni mogel se me nagledati. Je rekel, 30 let
               iz svoje prakse tega še ni doživel. Kdo je mene spravil v ta zapor, njegov zapor je
               rekel, in da jaz nimam mesta v njegovem zaporu. In ta človek je odšel do
               ...<stage>/nerazumljivo./</stage>... so me čez eno uro izpustili iz zapora. Tam ... turnejo
               vprašanje. Prinesli so mi za podpisati za prvi mesec zapora, potem se vidimo spet
               naslednji mesec pa tako dalje. To so takrat moralno kot čisto dol potreti recimo, da
               bi potem še kakšne skrajnosti sam sebi naredil, mislim ne bi bilo ugodno za njih, za
               kakšen samomor, ampak to niso uspeli.</p>
               <p>Dobro. Potem je prerepresija, potem so me za eno stvar ovadili, neka službena pištola
               bi naj bi bila v... Službena, ne službena. Predmet, ta pištola, ki so jo
               protizakonito posedovali, ker so jo zasegli na meji. Kako so jo zasegli, ne vem. Na
               meji so jo zasegli in nekako ni bilo lastnika tega predmeta in ...<stage>/nerazumljivo./</stage>...
               prisvojili in so to tako talali kar okrog, razen teh svojih ...<stage>/Nerazumljivo./</stage>... in
               ta predmet je bil tudi na strelišču, ko smo hodili vaditi in smo midva s kolegom en
               predmet prinesla, to pištolo na enoto. In ta pištola je izginila in se našla pri enem
               mojem kolegu, ampak pri takem kolegu, s katerim je njegova mati in njegova mati so
               skupaj prestajale zapor leta 1947 zaradi teh dogodkov v ...<stage>/Nerazumljivo./</stage>... so bile
               zaprte. In tukaj so me postavili. Se pravi, da morajo mene in tega, razen sedaj pa še
               potem večje število ljudi za takrat tam aretirali in priprli. In potem so me na
               podlagi, ko sem prišel iz pripora, na podlagi grobega izseljevanja in še groženj, da
               bodo zoper mojega tasta uvedli kazenski postopek in pripor, tukaj so me strli. Ker
               poglejte, moj tast je bil v zaporu, ko je dejansko v zaporu leto dni je presedel, pa
               preiskovalni zapor skozi dal, hotel storiti samomor, pa so mu to preprečili. Ampak
               zakaj? Zaradi tega, ker je bil osumljen, da je čez mejo, čez peljal mojo sestrično.
               Sestro tega ...<stage>/Nerazumljivo./</stage>... Ko so pa .... njo čez mejo spravil, da je pobegla v
               tujino in zaradi tega so ga zaprli in zaradi tega so ga tako mučili in zdaj ponovno
               bi ga zaradi mene, razumete, njega priprli, nič krivega in ponovno vso represijo
               narediti in tukaj so me strli, psihično, fizično in na vse načine. Tukaj so bile
               sicer te metode, kaj pač Udba dela. In pozneje, ko sem jaz mogel zapustiti te organe
               za notranje zadeve, sem odprl privatno trgovino, vendar tudi tam nisem imel miru. Non
               stop so hodili, pošiljali mi kontrole, letno, vsaj mesec, vsaki drugi mesec so bile
               kontrole. Jaz sem imel za vsako malenkost, poglejte, rabite za en prtek, sem že bil
               pri sodniku za prekrške. ...<stage>/nerazumljivo./</stage>... s sodnikom sva se poznala in je čakal,
               ...<stage>/nerazumljivo./</stage>... naj pridem tja, da sem se zmenil kaj bomo s tem. Dobro, to je
               tako, malo za intermezzo. Ali, poglejte, to je okrog ...<stage>/nerazumljivo./</stage>... zelo
               kratko bilo povedano. Tema je izredno široka, je izredno dolga.</p>
               <p>Sedaj pa, nekaj bi še rad tukaj, kar sem pa  nazadnje napisal - oprostite, samo malo. <stage>/Zvonjenje
               telefona./</stage></p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp5">

               <speaker>PREDSEDNICA EVA IRGL:</speaker>

               <p>Ja, samo če ugasnete telefon, ja, se strinjam. Gospod bo torej potem takoj nadaljeval
               svojo zgodbo. No, bomo počakali še toliko. No, zdaj pa bo. Če ga pa izključite, bo pa
               še bolj pametno. Izvolite.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp6">

               <speaker>ALOJZIJ KOVAČIČ:</speaker>

               <p>Poglejte, ene stvari bi se rad tu še dotaknil, konkretno gospoda Ertla. Namreč, Ertl
               je bil sekretar Ministrstva za notranje zadeve, takratnega, v času mojega celotnega
               službovanja v policiji. Na kratko sem opisal te zadeve. Upam, da ni notri kaj takega,
               da bi me lahko kdo <q>"haklal"</q>. Če pa je, bom pa poskušal to preskočiti.</p>
               <p>Politična policija Udba je imela v svojih rokah popolno oblast in je v celoti krojila
               usodo posameznika. Imela je dobro organizirano mrežo delovanja in političnega nadzora
               nad vsakim posameznikom. Za svoje delovanje je imela veliko število zaposlenih
               agentov. Nadzorovala je vse družbene strukture, od gospodarstva, športa, kulture,
               šolstva, verskih organizacij, zdravstva. Skratka, povsod je delovala in povsod je
               kadrovala svoje kadre in usmerjala delo. Vsa pomembna podjetja so imela direktorje,
               ki so bili prejšnji pripadniki Udbe ali pa dobri sodelavci. In tu izhaja zdaj to, ko
               se mi danes borimo proti tajkunom. Iz tega izhaja, iz tega časa Ertlove vladavine.
               Ker kaj se je zgodilo? Poglejte, najprej je komunizem, ko je prišel na oblast, s
               prevaro, to moram poudariti, žive priče so, ko so tiste skrinjice, kraljeve
               skrinjice, tiste kroglice, presipavali v Titove skrinjice, po končanih volitvah.
               Vsakega, ki je vrgel kroglico v kraljevo skrinjico, je spodaj bilo dno tako narejeno,
               da je zaropotalo, naglas se je slišalo, in to močno naglas. In potem je Udbovec poleg
               napisal priimek in ime tiste osebe. In tisti so bili na črni listi. Poglejte, tu
               imam, da ne bom potem pozabil, te preverke. Ti so bili na črni listi in so bili
               avtomatično ti ljudje sovražniki, notranji sovražniki, če so šli pa v tujino, so bili
               pa zunanji. In tu je potem bila ta oblast, ki se je formirala, s prevaro so prišli na
               oblast. Za to so dokazi. Potem je bila tu organizacija, agentura v obliki
               zaposlovanja agentov za sodelovanje s široko mrežo svetovalcev, zaupnikov. Povprečno
               je vsak sedmi državljan, to je pa statistika, deloval in zbiral varnostno-operativne
               podatke za Udbo. Na podlagi tako široko zastavljene mreže agentov je Udba vedela za
               vse podrobnosti in za vsakega posameznika, dobesedno, kako diha. Udba je delovala
               močno, konspirativno in nasilno. Konspiracija, veste, kaj pomeni, tajnost podatkov,
               in nasilno. In tu izhaja, iz te konspiracije izhaja tisto, da so ti ljudje, ki so delovali z Udbo oziroma so bili
               aktivni agenti, so podpisali tisto izjavo, se pravi, da lahko posežejo celo po
               življenju, in so imeli tako močan strah nad svojo lastno senco. Ti ljudje so se svoje
               lastne sence bali, ne da bi se bali svojih misli. Tako je bilo to zastavljeno. Zaradi
               grobega nasilja je sejala strah in trepet med državljani in med lastnim kadrom.
               Svojim sodelavcem je grozila s smrtjo v primeru izdajstva, neposlušnosti in
               samovolje. Svoje kadre je nastavljala na vodilnih delovnih mestih vseh družbenih
               struktur, predvsem gospodarstva, sodstva in tožilstva; na sodstvo se bom še vrnil.
               Udba je svoje agente vrinila ali pridobila preko vseh organizacij naših političnih
               združenj v tujini. To so četniki, ustaši, domobranci, kakorkoli so se imenovali,
               vsepovsod, to so podatki, tudi knjige pišejo o Udbi. Te knjige so v javni prodaji,
               tam je to navedeno. Najlažje so pa prišli do teh vodilnih struktur oziroma oseb v
               hrvaški emigraciji. To sami priznavajo, da so najlažje prišli, tam ni bilo nobenega
               problema. Drugače so pa vse te ljudi imeli pod sabo, tujega sovražnika so postavili,
               oni so krojili in vodili te organizacije, kako in kaj morajo delati, tako rekoč. Pod
               nadzorom in sodelovanjem je imela vse vodilne člane teh organizacij in je usmerjala
               njihovo delo. Organizirala je njihovo teroristično dejavnost doma in v tujini.
               Organizirala je te teroristične skupine, ki so leta 1973 notri prišle in tam v Bosni
               hotele revolucijo narediti. Morala je imeti zunanjega sovražnika, morala je imeti
               vzroke, zakaj je obstajala. Številna delovanja in izsiljevanja so izsledila vsakega
               posameznika na vseh koncih sveta, se nisi mogel skriti, taka mreža je bila zunaj
               organizirana. Večina političnih emigrantov so pridobivali za svoje delovanje,
               nekatere med temi pa so po lastni presoji likvidirali. Kaj je zanimivo? Zanimivo je
               to, ne vem, če bi se to še dalo naprej napisati, bom videl, da ne bi stvari
               ponavljal. V kolikor se jim kateri od njihovih sodelavcev znotraj same strukture ni
               dopadel. Poglejte, zakaj je bil organiziran Goli otok - samo zaradi tega, da so
               partijo <q>"spucali"</q>. Tam je bilo dosti tega notri, kar ni bilo pogodu partiji, ki niso
               bili striktno za to ideologijo in jih je bilo treba <q>"spucati"</q>. Zakaj je Pohorski
               bataljon padel? Ni hotel iti pod okrilje Osvobodilne fronte, že pod okrilje, vendar
               ni hotel njihove politike sprejeti, zato je potem bil tudi izdan. No, in ti ljudje na
               Golem otoku so bili samo zaradi tega, da se partijo očisti. In tu, v tej Štrigovi, ko
               je skupina bila v neki hiši, ta skupina, njihova skupina križarjev, so obkolili, se
               pravi, nekaj se je moralo dogajati, so obkolili, so streljali eden na druge. Ampak
               kaj so skupini naročili: da tisti, ki bo prišel na vrata potrkat, da se odpre, so
               poslali svojega, ki so se ga hoteli rešiti. Naročeno pa je bilo tej skupini, da ga
               mora likvidirati direktno v sredino čela. In to so naredili. In ta človek je bil
               takoj mrtev. Potem so obkolili hišo v dnevnem času. Potem so omogočili, da ta skupina
               šestih ljudi pobegne iz te hiše, a obkoljena je bila, enota je bila KNOJ-a okrog.
                   Lepo vas prosim! Lepo vas
               prosim! Ne da bi bil ranjen. Tisti je potem bil na Muti na zdravljenju, pri nas, na
               Muti. In v tistem času, ko je bila ta skupina, je pa bila hiša obkoljena z vseh
               strani, da ne bi kdo prišel noter, da ne bi kdo ugotovil, da se tam nahaja, samo
               zaradi tega.</p>
               <p>Po drugi svetovni vojni so svoje agente pošiljali v Avstrijo, da so tam minirali in
               razstreljevali partizanske spomenike. Dobro se spomnim, nekje tam do leta, ne vem
               katerega točno, ne me za besedo držati, ne vem, kdaj je to bilo, 1973 ali 1974, ko so
               vsake toliko časa, dvakrat, trikrat letno, Heimatdienst, Heimatdienst, Heimatdienst
               nam razstreljuje partizanske spomenike v Avstriji. Od tistega časa naprej več ne. In
               zakaj? Poglejte, takrat so pa avstrijski varnostni organi pri delu - se pravi, to je
               avstrijski varnostni organ... <stage>/nerazločno/</stage>, pa so organizirali straže pri teh
               partizanskih spomenikih. In so tam enega agenta Udbe zgrabili, ko je nastavil
               eksploziv. So ga zgrabili in so ga zaprli. Potem smo tu mi - takrat še mene sicer ni
               bilo, to se je zgodilo malo pred mano, ko sem prišel noter, kakšni dve leti -, so tu
               zgrabili, ujeli, aretirali nekega avstrijskega varnostnega organa in je potem prišlo
               do zamenjave. Tako so potem svojega agenta spravili iz zapora.</p>
               <p>Celo taka dejanja je Udba podpirala, ko je nek posameznik, predstojnik policijske
               enote - to je pa že bilo v času delovanja gospoda Ertla -, obiskoval svojo
               prijateljico na njenem domu zaradi zadovoljevanja svojih seksualnih potreb. Preden je
               odšel na tak obisk, je poklical patruljo, da so morali priti in tega njenega moža
               aretirati, ga dati v pripor na pridržanje. Ko je on to svoje delo končal, je poklical
               spet - takrat še mobitelov ni bilo -, je poklical spet po zvezi, da so lahko tega
               možakarja izpustili iz pridržanja. In to se je dogajalo kar nekaj časa, v času
               vladavine Tomaža Ertla. No, ta gospod, ki ga ne želim imenovati, je tudi večkrat
               povzročal obmejne incidente, ker je bil lovec in je streljal po madžarskem ozemlju.
               Potem so to ugotovili in so potem to rešili drugače. Potem je z osebnim avtomobilom
               povzročil prometno nesrečo v vinjenem stanju. Iz tega vozila so se bili razmetali
               oziroma so ven padli dokumenti, pošta zaupnega značaja. To so bili potem tudi med tem
               registri tujcev, to so pa bili politični nadziranci, ki so bili navedeni v teh
               registrih. To je ležalo okrog. To je potem nek civil pobral in prinesel na enoto, pa
               so oni skrili.</p>
               <p>Vse take stvari so se dogajale, vse to se je podpiralo. Lahko so to delali, ker so
               pač bili njihovi. No, potem je bil primer, ko je nek predstojnik enote ugotovil -
               saj, poglejte, vse to je povezano z Udbo, veste, policija ni bila stran od Udbe, to
               je bilo vse povezano. Udba je delala stvari, s katerimi je seznanjala policijo
               oziroma od policije zahtevala, da opravlja določene naloge za Udbo. Dejansko, to je
               bil Sekretariat za notranje zadeve in je to potem bilo vse pod enim poveljstvom.
               Sicer naj bi vsak svoje delal, ampak so se potem tako ali drugače zadeve križale.
                   No, in potem je ta gospod
               ugotovil, da je pri neki ženski - dobro, lahko povem, na Hotizi - bilo neko orožje,
               lovsko orožje, ki so ga tam pustili njeni trije zeti. Ti zeti so bili francoski
               državljani, so bili izgnanci in so prihajali... <stage>/nerazumljivo/</stage>. In so tam pustili
               orožje, z namenom, da se čez dva, tri dni vrnejo nazaj. In to je izvedel ta
               predstojnik. Prišel je tja in je to orožje odnesel. Ampak ne vem, zakaj, še danes mi
               ni znano, zakaj je potem prinesel drugo orožje. In je tam podtaknil drugo orožje, ki
               je, normalno, bilo staro in tako rekoč že skoraj uničeno. In jaz sem potem to orožje
               našel. Ta gospa me je prosila, naj pridem k njej, da se tega boji, naj to odnesem,
               ker to njeni zeti, Francozi, nočejo imeti. Jaz sem po to prišel in sem to odnesel. In
               sem preveril na Oddelku za notranje zadeve pri občini in je bilo ugotovljeno po
               njihovih evidencah, tam obstoječih, da je to orožje bilo strokovno uničeno. Ampak
               orožje je bilo še zmeraj v delovanju in v redu stanju. In potem sem, normalno, o tem
               obvestil, kot je bilo potrebno, Upravo za notranje zadeve, depešno. In, glej ga,
               zlodja, prišli so inšpektorji z dvema, tremi vozili. Sesulo se je vse na mene, takoj
               na zasliševanje in takoj je bilo treba okrog tega vse pozabiti. Vse pozabiti, v
               momentu prekiniti z delom, vse pozabiti. In na ta način so si potem, recimo, ti
               vodilni inšpektorji, Udba, normalo, prisvojili to orožje. To orožje je bilo prestižne
               vrednosti. Neko lovsko orožje je lahko čisto navadno, lahko pa je gravirano, še malo
               pozlačeno, ima te gravure in potem dejansko lahko to orožje predstavlja celo neko
               veliko premoženje. V tem primeru je bilo prestižne vrednosti to orožje, ocene tega
               orožja ne more zdaj nihče reči, koliko je bilo vredno, vendar je pa že nekaj bilo. To
               so si med sabo razdelili, enostavno, in nikomur nič. To je pač tako bilo, pod
               vodstvom Tomaža Ertla.</p>
               <p>No, potem pa imamo tu nek primer, da je pa agent Udbe, aktiven, v bližini Ljubljane
               hudo poškodoval svojo življenjsko partnerico, jo zvlekel v gospodarsko poslopje,
               gospodarsko poslopje zažgal, z namenom, da zgori. Ampak reševalci so prišli na kraj
               in so to žensko rešili, pa je bila doma iz Ljutomera. Pa so jo rešili, v bolnišnici
               je ozdravela. In pozneje je ta možakar bil doma, na svojem domu. Ko smo to izvedeli,
               smo se pripravili, da ga aretiramo. Imeli smo v rokah depešo <q>"uhapsiti oprezno"</q>, se
               pravi, da ga moramo aretirati z orožjem, da lahko nudi odpor, oborožen, to je
               pomenilo to, <q>"uhapsiti oprezni"</q>. Se pravi, potem je potrebno, ne samo osebna
               oborožitev, še kaj več. In smo ga šli aretirat. Mislim, nameravali smo ga aretirati.
               Slišalo se je, da se dol reglja z orožjem, predstojnik enote je pridrvel dol, kaj
               delamo. Smo rekli, da gremo, da ga aretiramo, zato ker je to naredil. Ne, to pa ne.
               Se pravi, to je samo na papirju, bistvo je drugačno.  V bistvu se mu mora omogočiti beg čez mejo. Bil je pa
               dvojni agent, delal je tudi za nemško obveščevalno službo. In smo mu morali omogočiti
               beg oziroma normalen prehod čez mejo, v tujino. To se je dogajalo pod gospodom
               Tomažem Ertlom, ki ga je predsednik odlikoval. </p>
               <p>Ja, potem je tu bil primer - govorim za tiste primere, ki sem jih jaz doživel v svoji
               praksi -, primer tihotapstva osebnih avtomobilov. Predvsem tista vozila, ki so bila
               doma, karambolirana ali kako drugače, razumete, ampak tu je šlo za prestižna vozila.
               Tista vozila so uvozili iz Nemčije, iz drugih zahodnih držav in so potem tu
               ponarejali številke na teh vozilih in dokumente. Imeli so pa tudi pomoč teh, ki so
               pozneje to ugotavljali, te številke, tako da je to bilo legalizirano in so potem ta
               vozila šla naprej kot domača vozila ali so si jih med sabo razdelili, nekaj takega.
               No, in tu je zanimiv primer pri teh vozilih, poglejte. To se ugotovi na terenu, in
               pride na enoto po koncu službe, okrog enih, pride s temi podatki in, normalno,
               dežurni me je zaprosil, naj ostanem tu, ker gre on na kosilo. Tako je ponavadi bilo,
               ko sem tisto poročilo pisal, si je on ta čas privoščil kosilo. Vem pa, da noter
               nobenega drugega ni kot čistilka, ki čisti prostore, jaz pa to pišem. Naenkrat me z
               roko tako čez zagrabi in me odtrga stran od pisalnega stroja. Jaz skočim gor, kaj
               zdaj je - vidim Udbovca. Nisem vedel, ker so jih gor k meni prestavili in nisem
               vedel, da je gor. On je čez mojo ramo bral in videl, kaj pišem, in me odtrgal stran
               od pisalnega stroja. In tisto stran v svoji beležnici sem moral iztrgati in jo dati
               njemu in v tistem momentu na to pozabiti - ne govoriti in pozabiti. Zdaj sem star 57
               let, nimam več kaj skrivati. Meni so tega gorja prizadeli, uničili so mi življenje,
               nimam kaj skrivati, razumete, jaz se več ne bojim, kljub temu, da se lahko znašajo
               nad mojo družino naprej.</p>
               <p>Ja, poglejte, zadeve v policiji, za napredovanje za kader, za kader ni bilo pomembno
               znanje, sposobnost. Bila je pomembna samo pripadnost politične opcije, hinavsko in
               zahrbtno delo. S poštenim delom nisi mogel nikamor priti. In te s poštenim delom niso
               niti uporabljali za določene stvari, ker so vedeli, da tega nisi sposoben narediti.
               Tisti pa, ki so bili hinavci, zahrbtneži, tisti so pa uspevali in so potem kot gobe
               po dežju lezli naprej. Tako je tudi tisti moj sodelavec, s katerim sva skupaj v šoli
               spala, si duhala noge, hitro napredoval naprej, pa samo na podlagi tega, ker je mene
               takrat, razumete, spravil s policije. Po drugi strani pa so omogočili šolanje vsem
               tistim kadrom, ki so ga oni izbrali, da je sposoben za vodilni kader v naslednjem
               obdobju. Jaz ne, ker nisem bil njihov. To je bila močna krivica, ki se je dogajala.
               Recimo, nekateri so se lahko šolali, drugi pa ne. Z vestnim, požrtvovalnim delom nisi
               mogel nikamor priti.</p>
               <p>Če se dotaknem še tega. Tu imam dve odlikovanji, kako bi rekel, oziroma dve pismeni
               pohvali za svoje delo, kot nekje najboljši delavec  v Pomurju. In sem bil odlikovan za malo višja
               odlikovanja, kot je ta pismena pohvala. Vedno pred vsakim tem odlikovanjem so mi
               podtaknili neko stvar. Nekaj so mi podtaknili. Na primer, nekoč so mi podtaknili - pa
               je bil celo aktivni delavec Udbe zraven -, podtaknili so mi nekega Madžara, ki bi naj
               pobegnil čez mejo. Pa jaz nisem imel nobene podlage, ali je pobegnil ali ni pobegnil,
               ampak sem ga premalo varoval in je ušel. Razumete, kajne? Ušel mi je. Zaradi tega so
               mi potem tisto najvišje odlikovanje črtali in so mi potem dali samo pismeno
               pohvalo.</p>
               <p>V nekem drugem primeru, takrat ko so me disciplinsko preganjali, pa mislim, da nisem
               bil nič kriv. Bil sem poslan na kraj prometne nesreče s pobegom. No, prometna nesreča
               ni bila huda, telesna poškodba, ampak vseeno, že zaradi pobega. Jaz sem tega storilca
               izsledil na njegovem domu in sem mu takrat na njegovem domu dal preizkus
               alkoholiziranosti, kjer je bil pozitiven, in sem mu potem tudi proti potrdilu, vse v
               okviru zakona, odvzel vozniško dovoljenje. In kaj je bilo? Na dvorišču se mi je ta
               vrgel pred vozilo. Pa tega vozila nisem jaz vozil, vozil je kolega. Vrgel se je pred
               vozilo, sem rekel, pojdi vzvratno, in je on zapeljal vzvratno. Ampak takrat se je pa
               prijel za odbijač. Ko se je za odbijač prijel, razumete, sva ga vlekla, skoraj en
               meter, sva ga premaknila. In tu bi se naj malo poškodoval v obliki odrgnine, kri ni
               tekla. Zaradi tega so mene preganjali disciplinsko in sem bil spoznan za krivega. Kaj
               sem narobe naredil, še danes ne vem. Ampak bistvo vsega je bilo samo, da se ta
               pohvala, tista, ki naj bi bila neka srebrna ali kakršnakoli že, preimenuje in zmanjša
               v pismeno pohvalo.</p>
               <p>Poglejte, kaj se je zgodilo. Kot sem že prej omenil, vse direktorje so imeli pod
               svojo kontrolo, zato so bili njihovi ljudje, njihovi sodelavci. In preko njih so oni
               vodili podjetja, usmerjali podjetja in delovali dejansko v podjetju. Tu je prišlo do
               večje odtujitve tega takratnega družbenega premoženja. Zato sem vam prej razlagal, da
               tajkuni izhajajo iz teh časov. Poglejte, konkretno, bilo je več šleperjev bakrene
               pločevine, no, mogoče eden ali več, ne vem, koliko jih je bilo, je bilo odtujenih.
               Odtujeni so bili in ta pločevina se v tej proizvodnji v tem podjetju ni potrebovalo.
               Bila je nabavljena in bila je odtujena samo zaradi tega, da se je s tem nekdo
               okoristil. In kot vem, ali sem nekje prebral ta podatek, da je služba državne
               varnosti, Udba, po osamosvojitvi Slovenije imela na tujih bankah naloženih 6,5
               milijarde ameriških dolarjev. Tega ne vem, ali je ta podatek točen ali ni točen,
               vendar to je bilo vse  iz tega
               našega družbenega premoženja. Na ta način se je odtujevalo. In mi smo takrat
               ugotovili to, da je bilo odtujeno večje premoženje, in smo potem zbrali podatke,
               kolikor se jih je dalo zbrati, ki so se pripravili, da bomo skupaj z delavci,
               kriminalisti odšli in bomo zadevo realizirali. Se pravi, notranja preiskava v samem
               podjetju in hišna preiskava pri direktorju. In preden smo začeli, je spet prišel
               tisti <q>"ne, pustite na miru,"</q> in smo morali vse na miru pustiti, tako da se ni smelo
               nič delati okrog tega in nič narediti. Pozneje je to podjetje v kratkem času po
               tistem zabredlo v hude težave, razumete, da so začeli delavci stavkati, bila je
               stavka, in smo potem dejansko te delavce morali preganjati, ker je bila stavka
               oziroma štrajk in je bilo to zelo sovražno v samoupravnem družbenem redu, da bi se
               nekaj takega zgodilo. Ampak ti so nam to preprečili.</p>
               <p>No, potem, kot sem že omenil, je bil tu priročnik milice na področju varstva ustavne
               ureditve. Če ta priročnik preberete - gospod Janša ga ima, jaz tudi vem za njega, ker
               še obstaja -, poglejte, že to je zadosti za obtožbo ali obsodbo takratnega vodje ali
               sekretarja te službe, to, kar se tu notri nahaja, po katerem smo morali delati. To je
               že zadosti, saj se vidi, kakšna represija je bila in kaj vse se je moralo delati.</p>
               <p>Lep primer je bil že to, da je bilo nasilje dovoljeno, nenapisano dovoljeno. Po
               zakonu nisi smel nasilja nikjer uporabljati do državljanov, vendar pa je to nasilje
               bilo v neki meri dovoljeno. Torej, kdorkoli ti pride v roke, ga zgrabi in ga tepi.
               In, poglejte, kaj se je zgodilo meni osebno. Pri kontroli cestnega prometa v nočnem
               času sem ustavil nekega voznika kolesa z motorjem. Zdaj pa poglejte, tu glede na...
               <stage>/izgovarja nerazumljivo/</stage> in tako dalje, zmeraj lahko sumiš, ali je pobegnil zaradi
               tega, ker nima izpita, ali je pobegnil zaradi tega, ker je kaj ukradel kje ali kaj
               takega. Glejte, še nekaj drugega bi povedal. Mi smo takrat kot policija preganjali
               kurje tatove, pa sodišča. Ves ostali kriminal, ki ga povzroča državna varnost, Udba,
               je pa bil legaliziran, je bil zlata vreden. Tu se nisi smel vključiti notri, mi smo
               bili samo za kurje tatove. No, in poglejte, ob tej priliki sem jaz temu pubecu eno
               zaušnico pač prilepil, ni bilo nič hudega. In pozneje se je pritožil - nisem vprašal,
               če lahko to policija dela, pa dobro. Potem pa so mene dali v ta disciplinski postopek
               in sem bil kaznovan. Jaz sem priznal, udaril sem ga. In v disciplinskem postopku so
               mi najbolj zamerili to, da sem priznal, da se nisem zlagal. Nisem se pa mogel
               zlagati, vest, morala mi ni dopuščala, da se zlažem.  Če sem to naredil, sem to naredil. Kolega, ki je bil z
               mano, je bil pripravljen potrditi, da to ni res. Vendar sem jaz kljub temu vztrajal,
               da sem to naredil. In to so mi zamerili, da sem to priznal. Zanimiva stvar.</p>
               <p>Poglejte, kar dosti tega je. Vem za primer nekoga, ki je bil šolan v policiji. V
               policiji je bil šolan in potem poslan na sodišče, kot sodnik je deloval. Preko tega
               sodnika je potem policija vse te umazane stvari spuščala skozi. Se pravi, da so tako
               tudi mene, da sem bil spoznan za krivega, temu dali v roke, čeprav sva bila prej tako
               rekoč sodelavca. Potem so dali ovadbo zoper mene njemu in on je potem obsodbo dal na
               to mojo ovadbo, čeprav je pregon, čas za pregon tega kaznivega dejanja je potekel. In
               me je obsodil. Drugostopenjsko sodišče je to ugotovilo, to ni tožilstvo ugotovilo in
               ne ta sodnik, ker je bilo vsepovsod naročeno - Kovačič Alojza morate obsoditi. Mora
               dobiti kazenski - mora biti obsojen. In drugostopenjsko sodišče je potem to zavrglo.
               Žalostno, to se je dogajalo.</p>
               <p>Poglejte naprej. Tu so pa zdaj take manjše stvari, ki jih bom samo na hitro omenil.
               Uboj Krambergerja, Ivana Krambergerja. Uboj Ivana Krambergerja ni izvedel tisti, ki
               je za to sedel pa za to odgovarjal, ker ni bil zmožen. Jaz sem od leta 1975 lovec in
               vem, kaj pomeni, recimo, najti optično linijo pa vse poravnati, da boš lahko žival
               ustrelil. Čeprav ne streljam, dva srnjaka sem v življenju ustrelil, in to je bilo
               vse. Od takrat naprej ne, ker ne pustim, da bi jih pobijali. Lisico pa kako že ali pa
               kaj takega. In moraš imeti zelo mirno roko. Tega osumljenca, ki je bil pozneje
               kaznovan, je okrog policija vozila štirinajst dni pred tistim, vsepovsod mu je
               plačevala pijačo, nonstop je bil <q>"nasekan"</q>. Mogoče je bilo še kaj drugega v pijači,
               vendar je to vprašanje, tega ne vem. In ta je potem bil osumljen, da je ustrelil
               Krambergerja na razdaljo 300 metrov točno v srce. Tega se ne da, veste. Tega se ne da
               narediti, nikakor ne, normalnemu, treznemu. Če bi si jaz tarčo postavil na 300
               metrov, tega ne bom zadel v center s svojo navadno lovsko puško. To je bil
               specialist, ostrostrelec, ki je to opravil.</p>
               <p>Nadalje imamo zanimiv uboj nekega podjetnika. Ta podjetnik je imel večjo količino
               denarja. No, in...</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp7">

               <speaker>PREDSEDNICA EVA IRGL:</speaker>

               <p>Gospod Kovačič, se opravičujem, prosila bi vas samo, če lahko samo malo skrajšamo,
               zato da bo tudi gospa lahko povedala. Še bistvene stvari, ki jih imate, kar
               izvolite.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp8">

               <speaker>ALOJZIJ KOVAČIČ:</speaker>

               <p>No, ta podjetnik je tudi potem pod čudnimi okoliščinami bil ubit. Ampak kaj, bil je
               vpleten v mrežo tihotapstva z belim blagom, kjer so tihotapili ljudi. In v to je bila
               policija vključena. Ampak pozneje, ko je pa šlo za delitev materialnih sredstev,
               dobička, pa so se med seboj skregali in je prišlo do takega spora, da je  nekdo moral iti na ta način.</p>
               <p>Končamo to, da ne bomo predolgi. Glede na navedeno dejstvo, da se je vse to dogajalo
               v času službovanja Tomaža Ertla, ki si za ta način dela zasluži najmanj kazenski
               pregon. Glede na dejstvo, da je Ertl odlikovan z največjim državnim odlikovanjem
               pomeni, da se vračamo nazaj, v čase vladavine Udbo mafije. Če bo mafija prenehala<stage>(?)</stage>
               vladati, je to zdaj sporna zadeva, mislim, da še ne. To pomeni, da so vsi morilci
               slovenskega naroda dvignili glavo in da se bo zgodovina množičnih nezakonite morije
               ponovila. Predsednik Türk<stage>(?)</stage> je tehtno premislil, to pomeni, da se je seznanil z
               vsemi navedenimi dejstvi in da taka dejanja osebno podpira. Hvala lepa.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp9">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospod Kovačič. Zelo izčrpni ste bili, ampak ste zelo dobro
               nam prikazali, kaj vse se je dogajalo, predvsem v obdobju tudi delovanja, kot ste
               dejali gospoda Tomaža Ertla, zelo pomembno, sploh, če pogledamo v luči tega
               odlikovanja, ki mu ga je predsednik države podelil, tukaj se absolutno strinjam z
               vami, najbolj se pa strinjam tudi z izhodiščem gospoda Petana, ki je prej dejal, da
               niso bili krivi navadno in tukaj je mislim, da že dejansko zgodba gospe Cvete
               Stepanjan<stage>(?)</stage>, zdaj bi najprej samo vprašala, jaz bi dala najprej besedo gospe, če
               lahko, potem pa bi še vidva dodala, zato ker čaka že toliko časa in mislim, da je
               prav, da ji damo to besedo. Jaz bi na začetku samo to povedala, da se je proces, o
               katerem bo govorila gospa Stepanjan odvijal oziroma dogajal leta 1984, se pravi ne
               tako daleč nazaj, leta 1984 pred vojaškim sodiščem v Ljubljani, obsojenih je bilo
               takrat 8 oseb, vsi so bili civilne osebe, brez kakršnekoli povezave z vojsko. Predala
               pa jih je takrat slovenska Udba, kateri je načeljeval gospod Ertl. Jaz samo toliko za
               uvod, gospa Stepanjan, jaz vem, da ste imeli veliko tremo priti sem, ampak mislim, da
               vaše pričevanje bo pripomoglo tudi k temu, da bodo tudi mlajše generacije, pravzaprav
               lahko prepoznale, vaša hčerka je tudi zraven, bodo lahko prepoznale, kaj se je
               dogajalo v tistem času in kako zelo globoko je z vašo bolečino to povezano še danes.
               In kako še danes iščete neko uteho, ki bi vam jo država morala dati že toliko in
               toliko let nazaj. Jaz vas res lepo toplo pozdravljam in res hvala, res ste pogumni,
               da ste danes prišli sem. Dajem vam besedo, gospa Stepanjan. Izvolite. 
               </p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp10">

               <speaker>CVETA STEPANJAN:</speaker>

               <p>Najprej vsem lep pozdrav, čeprav sem primorana ŽE 20 let, že več kot to se boriti z
               državo, z mlini na veter, brez, da bi komurkoli v tej državi, karkoli storili, smo
               bili pač ne vem, kako, vpleteni v to, da moramo zdaj reševati te stvari.</p>
               <p>Moj mož je bil v glavnem jazzist, glasbenik, ki je prišel v Slovenijo. Sva se
               spoznala na Bledu, kot profesionalni glasbenik. Delal je z velikimi, s slovenskimi,
               igral je z raznimi glasbeniki z Lado Jakšem, s Sonjo Gaberšček, z Andrejo Zupančič, z
               velikimi na takratni glasbeni sceni. Tudi prijatelji so bili vsi iz skupine Hazard,
               ki bo zdaj po 30-ih letih imela koncert v Ljubljani. Tudi tukaj, če ste brali mogoče,
               notri piše, da je imel takrat leta 1983 ...<stage>/Nerazumljivo./</stage>... član te skupine Hazard
               izgnan iz Slovenije. Izgleda, da se je takrat ta proces začel odvijati. Mi to nismo
               takrat še vedeli. Tudi tukaj je notri napisano, da je skupina bila takrat zelo
               popularna in potem so se začele v 83. letu težave, ko so Dančota izgnali, je dobil
               izgon za pet let iz Jugoslavije takratne in sicer zaradi tega, ker so ga iz koncerta
               zvečer so ga odpeljali in so želeli tukaj na policiji, da bi dejal, da bo delal za
               slovensko Udbo, in je rekel, jaz nisem noben vohun, ampak sem muzikant in takrat je
               dobil izgon iz Slovenije. Takrat se je izgleda začel, mi še sedaj ne vemo, kaj je v
               bistvu tega procesa, zakaj se je začel ta proces, ker se vse to tako skriva, vse je
               nekaj skrivnostno. Bilo je zelo veliko ljudi notri vpletenih. Ne vem, notri je bilo
               devet, bil je proces na vojaškem sodišču, da začnem zdaj tako, je bilo dva od teh sta
               bila obsojena, v tem procesu sta že sedaj pokojna in to je eden, med njimi je moj
               mož. Drugi je prijatelj, tudi glasbenik, bili so vsi mlajši, to se pravi, moja
               generacija, zdaj vsi govorijo, pustimo te povojne procese, pustimo to, samo ni bilo
               samo povojni, to je bilo, jaz sem povojna generacija. Jaz sem rojena 1952 leta, moj
               oče je bil tudi partizan. Nisem jaz ena sovražnica Slovenije, ne vem, kaj. Ampak jaz
               tukaj ne morem pustiti, ne morem poslušati, saj to so povojni procesi. Mi sedaj
               živimo, moji otroci so toliko stari, kot vaši otroci. Otroci od teh, ki smo bili
               udeleženi v tem procesu so invalidi, od enega otrok se je...</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp11">

               <speaker>PREDSEDNICA EVA IRGL:</speaker>

               <p>To je bilo sedem let pred osamosvojitvijo?</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp12">

               <speaker>CVETA STEPANJAN:</speaker>

               <p>Tako. Od enega si je naredil samomor, zdaj dve leti nazaj, otrok. To so strašne
               tragedije in zelo veliko ljudi je v tem. Računajte devet je bilo obsojenih. Koliko je
               to pri nas, nas je samo pet, jaz imam osem sester, to je bilo grozno veliko familij
               uničenih. Vse je tišina, kot da tega ne bi bilo. Lahko pa povem, da če ne bi bilo
               tega procesa proti gospodu Janši, četverice, da bi bil moj mož mogoče ali bi bili mi,
               ne vem, če bi to šlo naprej, ampak takrat se je sreča narod dvignil in takrat so pa
               tam mojega moža izpustili. Samo v zaporu mu je bilo takrat rečeno, če bo pričati šel
               na vojaško sodišče, takrat še ni bilo, to je bilo prej, če bo šel pričati na vojaško
               sodišče proti nekomu, ker mi nismo poznali nobenega, da so uvažali maske iz Italije,
               da takrat bo pa on izpuščen takoj. Ampak jaz sem takrat mu rekla, sem rekla, veš kaj,
               v vrsto naj nas postavijo, pa naj  nas pobijejo, ker tega je že dosti. Jaz ne prenesem več. Potem so
               ...<stage>/Nerazumljivo./</stage>... so me poklicali in so rekli, mi vam bomo plačali to, ampak jaz
               sem rekla, jaz ne rabim nobenega denarja, napišete na prvo stran Dela
               ...<stage>/Nerazumljivo./</stage> to so zelo težke obtožbe. V tej sodbi so zelo težke obtožbe. To ni
               kradel, ne vem kaj, ampak terorizem, vohunstvo in sovražna propaganda. Čeprav je
               lansko leto, ali ne vem koliko nazaj pisalo: prvega terorista v Sloveniji so ujeli,
               ki je ne vem, ali je gospodu Bushu nekaj pisal, samo so bili že takrat tukaj
               ....<stage>/Nerazumljivo./</stage> To so zelo težke obtožbe in zaradi tega sem rekla, jaz moram
               zaradi teh, ki so umrli moram, ne vem kaj bo, upam, da... Zelo veliko ljudi je bilo
               udeleženih. Vse to je povezava, kot je gospod tukaj sam povedal, to se vse vidi, to
               so bile vse povezave, od službe do vsega. Bila sem pet let skozi nadzirana, skoz so
               za menoj hodili. Vsak dan so prišli naj se ločim, ker so hoteli moža izgnati iz
               Slovenije, meni bi tukaj pomagali, da bi tukaj z otroci ostala, njega bi pa... Vsak
               dan. Nobene poročne slike nimam, vse slike poročne so mi vzeli, kot da ne bi bila
               nikoli poročena. To so bile take stvari, neverjetne stvari.</p>
               <p>Kaj naj povem? Da se borim že 20 let. Mi smo mislili, da ko bo demokracija 90., 91.
               leta, da bo država rekla, veste kaj, to je moglo biti, to je takrat bilo, to je moglo
               biti, pač, ampak ni bilo tako. Od 91. leta smo se vedno morali vse povsod
               skrivališčih, vse se je skrivalo, tako da je oprostilno sodbo mož dobil 19 dni pred
               smrtjo, tako da sem jo komaj prebrala. Samo trikrat je rekel: Prekleti komunisti! Če
               povem po pravici, tako je rekel, vse to 19 dni pred smrtjo. Še sedaj se jaz borim po
               sodiščih najmanj pet stvari, zaradi zakona o popravi krivic, zaradi 20. člena sem
               dala, da bi, ampak pravim, da je bilo zdrav, to so neverjetne stvari. Ne moreš
               verjeti, kako se s teboj norca delajo. Prav norca, namesto da bi država sama rekla,
               pač to in to in to, saj ne zahteva nihče nič, ker, ne vem, ampak hoče samo tisto
               zadoščenje, ker smo zelo veliko izgubili. V glavnem celo življenje so nam uničili.
               Obsojen je bil na 9 let. Prvo obsojen je bil še do leta 1993, čeprav je bila 1991
               samostojna Slovenija je bil do 1993 pogojno. Tako da je bil še v novi državi
               politični zapornik, če se tako izrazim. Pa tudi zakon predvideva samo do 1990 leta,
               da se priznajo tiste pravice, če je prezaposlen. V glavnem nobene stvari, nobenega
               zakona, nobene stvari ni za te novejše sodne postopke.</p>
               <p>Od procesa pa ne vem kaj naj govorim, ker mi je zelo težko. To mogoče ve samo gospod
               Janša, ki je preživel te zapore. Vojaški zapori, ne morem tudi govoriti, ker mi je
               tako težko. Tam notri, ne vem kako sploh lahko sedajle kjer je hotel tam notri ljudje
               živijo,  ker
               ....<stage>/Nerazumljivo./</stage> To je kri špricala po stenah, to so take stvari delali z ljudmi.
               Vse zobe so mu ven zbili. To so res nemogoče stvari, da bi človek o tem sploh
               govoril. Lahko pa povem, mogoče kakšen pokončen človek v Sloveniji, to moram pa
               povedati, da je gospod Karafaš<stage>(?)</stage>, ki je sodnik sedajle na mariborskem sodišču je bil
               takrat vojak v vojaškem zaporu, ko so to delali. In je sam iskal kdaj bo ta proces,
               da je sam iskal, da mora držati v sebi te stvari, ko so take stvari tam notri delali
               z ljudmi v vojaškem zaporu. To so bile grozne stvari. Koliko teh ljudi je delalo z
               Udbo, to sami vedo. Tudi mogoče sedajle ko me bodo videli, sami vedo. Jaz jih vidim
               po Kranju, vidim jih povsod. To so moja generacija. Ne vem pa sploh, kako je človek
               zmožen takih stvari. Temu se čudim, ker je ta organizacija, ki te naredi
               nenormalnega, oni te postavijo glavo, ti nisi sploh več, celo življenje ti obrnejo,
               da ne veš kaj je prav, kaj ni prav. V glavo ti dajo, da si, ne vem, to so stvari, ki
               imajo tako izdelane do konca, da, ne vem, preizkušene metode, izgleda.</p>
               <p>Mene so odpeljali v zapor dvakrat. Otroke, tri majhne so pustili same v stanovanju.
               Odpeljali so me tri dni, potem pa iz zapora, hotel Slon, tam so imeli tega, da so te
               spravili k sebi, ker... Grozne stvari. Tudi v zaporu kaj so delali. To je bila
               vojska. Nam so v glavnem celo stanovanje razbili. Ponoči so hodili. Ob dveh ponoči so
               skakali po strehah, vojska, to je bilo okoli 15 avtomobilov vojaških s psi, s tistimi
               lučmi, saj to ljudje vedo. Vsi so nas pač tam poznali. Živeli smo v Zgornjih Duplja,
               potem pa so nas od tam preselili, tudi meni so službo drugo dali. To je vse povezava
               z direktorji, z vsem. To je res, tako kot ste vi rekel, da gre vse, šele potem veš
               kako gredo te mreže. Gotovo gredo še sedajle naprej. Upamo, da nas bodo pustili pri
               miru.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp13">

               <speaker>PREDSEDNICA EVA IRGL:</speaker>

               <p>Bi še kaj dodali?</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp14">

               <speaker>CVETA STEPANJAN:</speaker>

               <p>Moj mož je že dal intervjuje v Mladini, v Demokraciji o tem, samo ni bilo nikoli
               nobenega, nič, kot da ne bi bilo tega procesa. Kamor koli se obrnemo nič ne moremo,
               ne za otroke narediti, ki so ....<stage>/Nerazumljivo./</stage> za nobeno stvar. Se pravi, da bi
               morali res pogledati ti novejši procesi, ne vem.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp15">

               <speaker>PREDSEDNICA EVA IRGL:</speaker>

               <p>Najlepša hvala za to pričevanje. Jaz se tukaj z vami strinjam. Moram opozoriti vse
               tiste, ki nas morda danes spremljajo, da je gospa Stepanjan bila pri nas tudi na
               komisiji. Midve sva se pogovarjali o tem procesu in tudi o njenem konkretnem primeru,
               problemu. Dejstvo je, da bi tukaj država, po mojem mnenju, resnično morala
               odreagirati. Jasno je tudi, da oprostilna sodba, kot je gospa povedala, je prišla 19
               dni pred smrtjo njenega moža. Govorim o oprostilni sodbi, se pravi govorimo o
               procesu, ki je zaprl oziroma obsodil ljudi, ki niso bili krivi ničesar. In to se je dogajalo leta 1984.
               Se pravi, ne leta 1945, 1947, ker hočejo vse potem zreducirati na to obdobje, kot je
               že gospa povedala, ampak se je to dogajalo sedem let pred osamosvojitvijo Slovenije
               in takrat seveda je temu načeljeval, tej organizaciji, ki je vse to počela, gospod
               Ertl, ki je danes pa odlikovan za vsa ta dejanja in očitno tudi gospod Turk tukaj
               daje oziroma gospod Türk, predsednik države daje tukaj ne ko ligitimiteto vsem tem
               početje, ki so se odvijala pred letom 1991 in kot je gospa povedala, še celo leta
               1993 je bil človek še vedno iz tega proces pogojno zaprt. Se pravi, to so... Še v
               zaporu je bil, tako. Dejansko neverjetne stvari in mogoče bi vas tukaj samo gospa
               Cveta, vprašala, kaj, kako vi osebno ste doživeli potem recimo to odlikovanje, ko ste
               ugotovili, glede na vse zgodbe in na vse kar se je odvijalo. Kaj se vam je zgodilo
               takrat.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp16">

               <speaker>CVETA STEPANJAN:</speaker>

               <p>Zelo težko mi je bilo. Sem rekla, jaz mislim, da bi mogli odlikovanja dobiti tisti,
               ki so zaradi teh, ki so to delali, pač pokojni. Mislim, da bi oni mogli dobiti kakšno
               priznanje, ker za mene so bili res heroji, da so to zdržali, so bili heroji. Jaz po
               pravici povem, jaz to, ne vem če bi lahko zdržala. Čeprav bi moj mož
               ...<stage>/nerazumljivo./</stage>... ne vem kaj, ampak to kar je bilo, je bilo nenormalno. Jaz sem
               prišla v zaporu, ...<stage>/Nerazumljivo./</stage>... . Še to povem, da je bil iz vojaškega zapora
               dan na Pavšetovo, tam so ga odpeljali v Sremsko Mitrovico, iz Sremske Mitrovice v
               poseben zapor v Beograd, iz Beograda je rekel, da to je bilo nemogoče tam dol, v
               Beogradu, ne ve kje je bil, pod zemljo nekje, tam so ga pa dali v zapor v Zabelo v
               Požarovac. In v Požarovcu v Zabeli je bil vse skozi v tretmaju zapor v zaporu. To so
               bile celice dol, ki je bila samo kibla notri pa brez vode in jaz sem ga, potem, moža
               videla po dveh letih. Meni prej niso povedali kje je mož, jaz nisem vedela kje je
               mož. Po dveh letih sem končno, imam papirje, da ...<stage>/Nerazumljivo./</stage>... po nobenih
               zaporih v Jugoslaviji, so mi odgovarjali. Potem je po dveh letih povedal eden od
               državne varnosti, sem rekla, da bi ga rada videla, da je v Zabelju v Požarovcu. Sem
               šla dol s sestro, sestra me je peljala in so mi ga pripeljali po pet minut. To je
               bilo vse tako narejeno, da so te čisto spravili ob živce. Pet minut so ga pripeljali
               vsega oklenjenega, umazanega, gnoj je imel, da ga sploh nisem poznala, sem rekla samo
               Cveto ali si ti. Sem ven šla, potem sem pa poklicala ambasado, ker on je bil dvojni
               državljan in takrat so pa mene takoj ven, tudi, da sem rekla, potem sem šla tukaj na
               ...<stage>/Nerazumljivo./</stage>... sploh ne vem ali je bil moj mož ali ni bil moj mož. Mislim, to
               so delali take stvari, da so te spravili čisto ob živce. Mi nismo v petih letih,
               nikoli nismo bili sami, da bi na obisk prišli sami na Dobu. Potem sem pa morala sama
               plačati prevoz, ko so ga pripeljali iz Zabele, to se pravi čez tri leta, iz Zabelja,
               da so ga pripeljali na Dob, sem morala sama plačati, pa še dva spremljevalca pa
               njega. Vse sem to morala sama, da sem komaj skupaj nabrala, ker smo bili čisto brez
               denarja. Tri otroke, pa sama... In na Dob, pa kadarkoli smo prišli, enkrat je bilo
               veliko snega, in smo prišli z otroci, majhnimi otroci, pridemo tja in  noče nas videti, pa nazaj. Potem
               enkrat smo prišli, ves je bil polomljen, v Novo mesto v bolnici. To so ga, mislim, to
               so bili čisto vseh pet let smo bili mi pod stalno kontrolo, nikoli nismo bili sami v
               zaporu, ali pa da bi domov prišel, tudi nikoli. Ko pa se je začel ta proces, so pa
               rekli, to se je pa meni tudi čisto obrnilo, ko smo šli v soboto na obisk, je rekel, v
               ponedeljek pojdi na OJV Kras, so mi rekli, da me bodo izpustili. Sem rekla, se je
               tebi malo zmešalo, sem rekla. Bil je ves nadrogiran ves čas, pa neki, jaz ne vem, ni
               bil čisto normalen, potem pa grem v službo, ker nisem to verjela, ker pet let ni bil
               doma. Grem v službo, pa sem sodelavki rekla, veš kaj mi je rekel, da ga bodo, da bo
               danes šel domov. Pa je rekla, pokliči v zapor. Pokličem v zapor, so pa rekli, ja
               gospa, če je tako rekel, pridite ga iskati. Jaz nisem, sem rekla, sedaj sploh ne vem,
               niti obleko, sem ...<stage>/Nerazumljivo./</stage>... shujšala, nobene stvari nisem imela in potem
               grem pa dol ga iskati in ga izpustijo, samo domov sem ga pripeljala, se mu je čisto
               zavrtelo, kar skup je padel. To sem ga na dežurno pa nazaj sem ga v zapor peljala,
               sem rekla, veste kaj, tukaj ga imate, jaz imam doma tri majhne otroke, pa bolnika, on
               je zdrav šel v zapor, zdravega mi dajte nazaj. Potem se je pa začel ta proces
               odvijati, potem so ga pa zdraviti šest mesecev na psihiatrično kliniko v Ljubljano,
               toliko da je prišel vsaj količkaj ...<stage>/Nerazumljivo./</stage>... sam ves čas od takrat je imel
               probleme z zdravjem, ves čas smo hodili po bolnicah, toliko da. To je še malo kot
               dodatek.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp17">

               <speaker>PREDSEDNICA EVA IRGL:</speaker>

               <p>Se vam zahvaljujem, res, za to. Verjamem, da vam je težko o tem govoriti, ampak
               mislim pa, da je zelo pomembno za poznavanje tudi celotne situacije in upam, da bodo
               tudi vsi tisti, ki so v vodstvu države, sedaj tudi gledali, prepoznali kaj vse se je
               dogajalo in tudi to stisko, konec koncev, ki se je odvijala in se še danes vleče in
               da bodo, verjetno bi bilo lepo tudi, če bi se kdo opravičil za vse te
               ...<stage>/Nerazumljivo./</stage>...</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp18">

               <speaker>CVETA STEPANJAN:</speaker>

               <p>Človek ...<stage>/Nerazumljivo./</stage>... ne vem...</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp19">

               <speaker>PREDSEDNICA EVA IRGL:</speaker>

               <p>... da nisi sam, seveda. Zdaj pa, bi odprla razpravo še za ostale. Najprej bi samo še
               pozvala članice in člane odbora oziroma imamo samo še dva člana trenutno, ker ostali
               niso želeli prisostvovati tej seji, so se opravičili. Gospod Marinič bi prvi
               spregovoril, potem bi dala gospodu Petanu besedo še za nekaj kratkih stavkov, ali ne?
               Tako. Potem pa gospodu Kovačiču in potem bomo videli kako naprej. Izvolite, gospod
               Marinič.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp20">

               <speaker>BRANKO MARINIČ:</speaker>

               <p>Hvala lepa za besedo. Lep pozdrav vsem skupaj! Je že res, da moramo poslanke in
               poslanci marsikaj sprejeti, poslušati. Ampak, ta trenutek v tem pričevanju neke
               zgodovine, ki je bila še včeraj, te kar pretrese in ne moreš verjeti, da smo resnično
               od leta 1991 samostojna država, in da nekateri, ki bi morali najbolj skrbeti za
               demokracijo v naši državi, spodbujajo tisto kar je Slovenijo v okviru SFRJ tako
               prizadelo,  da mnogi
               posamezniki, mnoge družine še danes trpijo. Ni tako kritično tisto samo obdobje časa
               druge svetovne vojne. Bolj hudo je, ko se ozremo v leta po vojni, torej po letu 1945
               pa vse do tistega leta, ko je Slovenija že bila nekaj časa samostojna, neodvisna
               demokratična država. In predlog obtožbe predsednika republike pred Ustavnim sodiščem
               zaradi kršitev ustave in hujših kršitev zakona je seveda točka dnevnega reda, ki jo
               bomo obravnavali na tej seji Državnega zbora, ki se začenja danes ob 14.00 uri in bo
               trajala cel teden. Pravijo, da gre za zgodovinski primer v mladi Sloveniji, da bo
               vsebinska razprava o takem predlogu obtožbe predsednika republike prva v zgodovini
               samostojne Slovenije. A poglejte, koliko gneva v sami vsebini nosijo posamezniki
               ravno zaradi takšnih ljudi, ki so v samostojni Sloveniji za nagrado dobili visoko
               državno odlikovanje predsednika republike. Vi ste danes žive priče, ampak delček
               številnih prič, ki so pri nas, mnogi so zunaj naših meja, pa tudi spremljajo te
               zadeve. Pravzaprav podoživljate krivice. In ko ste v izpovedih povedali, da se vam je
               tudi napoved predsednika republike, ko je kandidiral, zdela primerna in ste bili
               prepričani, da je vendarle dokončno prišel nek nov, svež veter, ki bo popravil in
               poravnal tudi te krivice, o katerih ste govorili.</p>
               <p>Na komisijo, katere član sem, je prišlo toliko vsebin, toliko pričevanj, da se tega
               ne da v nekaj minutah ali v eni ali dveh urah predelati in o tem govoriti. Veliko
               tega pa smo, vsaj sam osebno sem prebral in dobil sem občutek, postavilo se mi je
               vprašanje, ali smo res v samostojni, neodvisni demokratični Sloveniji. Ali so res vse
               tiste nepravilnosti, ki so jih nekateri zagrešili, odpravljene. Ko sem prišel danes v
               to dvorano, sem bil prepričan, da nas bo vsaj nekaj več, kajti ta komisija šteje
               sedem članov in članic. Dva člana sta iz vrst SDS, ki sva tukaj, predsednica in jaz,
               en član je iz SLS, kolega je tukaj, manjkata pa dva člana iz SD, manjka član iz Zares
               in manjka član iz LDS. Ali niste vi, ki ste danes prišli sem, vredni njihove
               navzočnosti, če že ne zaradi nas ali zaradi naših pogledov na neko politiko ne vidijo
               potrebe, da bi prišli. To je sicer njihova avtonomna odločitev, ampak gre za mnogo
               več. Gre za vsebine, ki bi morale doživeti popravo vseh krivic, ki so bile storjene.
               Nekdo bi moral to priznati, kot želimo in nenehno opozarjamo že več kot 20 let
               oziroma če bi vzeli samo obdobje samostojne, neodvisne države Slovenije.</p>
               <p>Podoživljal sem, ker kraje osebno poznam, Štrigova, Muta, Kras, Kidričevo ali
               Šterntal, Strnišče, Borl. In ko gremo proti italijanski strani, o kateri je govoril
               gospod Petan, kaj šele tam 
               skriva zemlja v svojem objemu. Verjetno še kakšno hudo jamo ali kaj podobnega. Ali,
               poglejte, kot da se tega ne sme odpreti, kot da se o tem ne sme govoriti. Nekateri
               žal še danes živite ali živijo v nekem strahu, v neki grozi. Ali smo ponovno na poti
               neke represije? Pričevanje človeka, ki je bil v milici, današnji policiji, ki
               analizira nek dogodek, s katerim se je srečal po službeni dolžnosti in za katerega
               ugotovijo, da je bil točno zato nastavljen, da se je lahko nekoga diskreditiralo,
               diskvalificiralo in če je bilo treba, tudi ubilo. Pa danes nekateri najbolj odgovorni
               nimajo poguma, da bi dejali, moramo to popraviti, moramo te stvari uzakoniti in jih
               preko zakonov tudi popraviti.</p>
               <p>Mi smo eni tistih, ki s tem poglavjem ne želimo nadaljevati, želeli bi ga zaključiti.
               Ampak zaključiti na človeka vreden, dostojen način. Ne pa nenehni odgovori, <q>"ja, saj
               smo priznali, ja, saj priznamo, saj priznamo, pa saj smo dejali, da je tako, ampak
               pustimo zdaj to obdobje, ki je bilo takrat."</q> Ne, to so rane, ki se niso zacelile. In
               dokler ne bomo po zgledu nekaterih demokratičnih zahodnih držav dali tudi mi roko na
               srce in stvari preko zakonov uredili, tako dolgo bo ta rana toliko močnejša, kot da
               dajemo še sol na to odprto rano.</p>
               <p>Ob tem se mi je seveda postavilo vprašanje, spoštovani gospod Petan, da ne bom
               takrat, ko bomo obravnavali to točko dnevnega reda, o predlogu obtožbe predsednika
               republike pred Ustavnim sodiščem zaradi kršitev ustave in hujših kršitev zakonov, da
               se ne bom čutil kot politik, ki pripadam neki politiki, ki nima prav, zato ker je
               njen predsednik Janez Janša. Pa vas zdaj tu javno sprašujem, ali naj kot poslanec
               tega Državnega zbora rečem, da je predsednik države ravnal pravilno, v skladu s
               svojimi pooblastili, ki je gospoda Ertla odlikoval z visokim državnim odlikovanjem.
               Če mi to potrdite, bom tudi sam stopil na tisto stran ljudi, ki zagovarjajo, da je
               predsednik republike ravnal pravilno. Toda glede na dejstvo, na vaša pričevanja, sem
               seveda prepričan, da tega ne morete sprejeti, kot ne morejo sprejeti mnogi tisti, ki
               so se v tem kupu papirja oglasili. Mnogi pa svojih pričevanj niti niso želeli podati,
               ker so obupali, ker so zboleli, ker jih mnogi spomini na pričevanja in pisanja o tem
               tako bolijo, da bi se jim zaradi tega poslabšalo zdravstveno stanje. Ampak dokler
               tega poglavja ne bomo zaprli preko sprejetja posameznih vsebin zakonodaje, tako dolgo
               bo ta rana živa in tako dolgo bo kapljala kri iz te rane. Hvala lepa.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp21">

               <speaker>PREDSEDNICA EVA IRGL:</speaker>

               <p>Najlepša hvala tudi vam.  Zdaj
               pa dajem najprej besedo gospodu Petanu. Če morda lahko odgovorite tudi gospodu... Ali
               se lahko vključite? Izvolite.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp22">

               <speaker>ŽARKO PETAN:</speaker>

               <p>Veliko sem razmišljal o tem in tudi še vedno razmišljam o tem. Zakaj? Predvsem zaradi
               tega, ker imam dva vnuka, ki sta že toliko stara, da znata sama presojati stvari. In
               zaradi njiju moram nekatere stvari povedati.</p>
               <p>Poglejte, gospod Drnovšek je bil vedno naklonjen meni osebno. Ko sem postal direktor
               televizije, sem to postal mimo njega. On takrat ni imel nobenega vpliva na to, jaz
               sem se sam prijavil in nisem niti vedel, ali bodo sprejeli. Imel sem občutek, da so
               me sprejeli, ker so mislili, da vedo, kaj jaz mislim in da je mogoče dobro, da enkrat
               pride človek, ki misli drugače. Seveda, zmotil sem se, kajti te politične stvari so
               tako hude, da jih ne moreš na ta način reševati. In če si hotel malo drugače misliti,
               si mislil že drugače, kar je bilo nevarno. In se je zgodilo, da so me trikrat vrgli z
               mesta direktorja. Tretjič nisem več sploh hotel to biti. V istem času, ko se je to
               zgodilo, veste, me je gospod Drnovšek poklical in je rekel, če hočem postati minister
               za kulturo. In jaz sem mu rekel, <q>"oprostite, jaz ne morem to postati."</q> Je rekel,
               <q>"zakaj,"</q> sem odgovoril, <q>"zato ker se bojim, bojim se zaradi prihodnosti, da bom zato,
               ker zastopam nekaj, kar jaz mislim, mislim, da je prav, mislijo ljudje drugače, in
               teh je toliko, da ne morem tvegati. Zakaj bi to delal, ker zakaj bi sploh poskušal
               stvari, ki jih ne morem spremeniti."</q> In to je groza, jaz lahko delam tako, da pišem.
               Da grem pa na mesto, kjer sem videl, da me bodo vrgli. In so me, recimo, ko sem bil
               na RTV, res trikrat zapored vrgli. In potem sem s tem nehal. Zakaj sem se sploh tega
               lotil? Lotil sem se, ker sem mislil, za božjo voljo, če sem vse življenje mislil
               drugače, moram nekaj narediti, da bi bilo to drugače. In ko sem to poskušal, sem
               videl, da ne moreš tega narediti. In to je najbolj grozna stvar. Razumete? In takrat,
               ko je Drnovšek potem mi dal predlog za to, me je poklical in rekel, <q>"Petan, zakaj ne
               vzamete tega mesta?"</q> Sem rekel: <q>"Poslušajte, jaz sem hvaležen, ampak se bojim. Bojim
               se, da je tu kakšen hud spor z ljudmi, ki mislijo drugače, mogoče celo mislijo prav,
               samo mislijo drugače kot jaz."</q> In da je to grozna stvar, sem rekel. In sem seveda
               imel take slabe izkušnje, da se nočem s tem več ukvarjati. Jaz delam svoj posel
               zdaj.</p>
               <p>To hočem povedati, da smo v neki situaciji danes - vidim, da vi tudi mislite tako -,
               da je zelo težko povedati resnico, ker te lahko resnica obrne, nehote, ker vidiš, da
               kar naenkrat ustvarjaš stvari, ki so popolnoma drugačne od tistega, za kar si se
               sploh tega lotil. Veste, če človek postane star, jaz sem že kar precej star, začneš
               razmišljati za nazaj. In rečeš, za božjo voljo, ti imaš neko dolžnost  v tem svetu, dokler živiš v tem
               svetu, da nekaj spremeniš. Ni res. Ničesar ne smeš spremeniti, če hočeš normalno
               živeti. Moram pa reči, da je pa neka stvar edina, ki sem jo v življenju spoznal - da
               imamo Slovenci to nevarnost, da smo Slovenci vedno hoteli biti uspešni, kar je v
               redu, ampak za uspešnost moraš biti tudi pošten. Da bi pa ti postal pošten in
               uspešen, je zelo težko. Veste, in to je nevarnost, s katero se vedno znova soočaš. In
               rečeš, saj je fino, da si uspešen, ampak moram pa to narediti. Vedno ti povedo, to
               boš moral narediti. Ko sem bil generalni direktor, veste, nisem bil član nobene
               stranke. Mene so izbrali, brez da bi bil član katerekoli stranke. In sem se vedno
               bal, ko so hodili k meni, dajte to potrditi, pa dajte to narediti, pa dajte to
               narediti. To je bilo dan na dan, to je blazen pritisk. In vsak pove nek svoj prav, ki
               je mogoče celo res prav. Ti moraš pa o tem odločati. In vam povem, zgodilo se je
               nekaj - upam, da mlajši ljudje, ki živijo v nekem drugem času, se bodo lažje od tega
               oddaljili. Da bodo rekli, mi mislimo tako - in pika! In to je prav. Danes je pa pri
               nas tako, da vsi mislijo, da imajo prav. To je pa nemogoče. To je popolnoma nemogoče,
               vsi nikoli nimajo prav. Veste, zato moraš vedno ugotoviti, kdo ima najbližje prav,
               približati se temu <q>"prav"</q>. In je to že veliko. Oprostite, da malo tako po svoje
               razlagam, ampak to hočem povedati, da poslušam tudi tu kolega Kovačiča in ljudi, ki
               so to doživljali, jaz imam teh zgodb, veste, ogromno, ker pač to pišem. Prihajajo k
               meni in mi razlagajo te štorije, ki so grozne, najbrž so nekatere tudi pretirane ali
               kakorkoli, ampak, za božjo voljo, ta način, da mi še vedno rešujemo stvari, ki so jih
               druge države že rešile ne vem kdaj, na vsakem koraku nas to ustavlja. Pa ne, na
               kateri strani si ti, to sploh ni več važno - jaz sem na strani ljudi, ljudi, ki so
               taki kot jaz. Mislijo drugače, v redu, bog pomagaj, ker ni važno, kako misliš, važno
               je, da si pošten, ali da misliš, da si pošten. In jaz sem zelo vesel, da sem prišel.
               Nekako sem začel razmišljati spet na način, kot vsak dan razmišljam, danes več kot
               sicer, ker je pač bil ta razlog, da sem začel razmišljati. Pa malo sem se pripravil,
               pa ne, da bi se kaj veliko pripravil, in moram reči, da mogoče vidim nekaj, malo sem
               pa postal tudi, bi rekel, na nek način žalosten, ko sem ugotovil, da je komisija tako
               številna, kot ste mi povedali. Jaz tega nisem vedel ali pa sem pozabil, kakorkoli, in
               mi je strašno žal, da 
               ni...<stage>/nerazumljivo./</stage>.. komisije prišli, da bi se soočili z vsemi, zlasti tistimi, ki
               mislijo drugače in da se odpre pogovor, pa reče: "poslušaj, to je bilo tako,
               poslušajte, jaz ne morem...<stage>/nerazumljivo./</stage>.., ker je moj direktor teatra bil tam
               doma. Ali si morate mislite, da je on vse življenje ta direktor, ki
               ...<stage>/nerazumljivo./</stage>... teatra, ko sem jaz bil direktor, on je iz Čire<stage>(?)</stage> doma. On je v
               bivšem času, se pravi v času, ko še ni bilo Jugoslavije, za časa vojne je on bil na
               tisti strani, to je bila Hrvaška v tistem času, in on je bil uradnik na občini in je
               potem po vojni šel v partijo in je bil direktor v mojem teatru in zaradi tega so ga
               držali, vse življenje so ga držali...<stage>/nerazumljivo./</stage>..., so rekli to moraš narediti,
               to mi je enkrat povedal...<stage>/nerazumljivo./</stage>... sem rekel zakaj se ti tako ukvarjaš s
               temi stvarmi, je rekel mene pritiskajo, ker sem takrat bil v občini hrvaški, ki je
               bila ustaška, ampak tam sploh ustaštva ni bilo, tam so bili domačini, ki so
               ...<stage>/nerazumljivo./</stage>.. s tistimi, ki so jim dali možnost neko. Njega so vse življenje
               držali zato, ker je bil reveže v občini, tej občini, ki je bila hrvaška. Ta občutek,
               ki ga imaš je grozen. In on je samomor naredil, kot veste najbrž. Na koncu življenja
               samomor. Tako s pritiskali na njega. Ali veste kaj to pomeni? Človek je bil uspešen,
               ki je delal, res, človek, ki je v tem našem poklicu, teatru res nekaj pomenil, so ga
               pritisnili na ta političen način. To je pa grozna zadeva. Oprostite, da vam toliko
               časa jemljem, ampak vesel sem, da sem prišel in se zahvaljujem, da ste me povabili.
               In mislim, da se vsi moramo res truditi osebno vsak po svoji možnosti, da nekaj
               spremenimo, pa ne na politiki, spremenimo na človeški način, to je bistvenejše,
               veste, ker to nekak ostane, zlasti, ker to najbrž veste, jaz sem pač toliko starejši,
               da so ljudje mislili, da so Slovenci drugačni ljudje, res, v mojem času. Zakaj? Mama
               je prišla iz Sela iz Italije in so jih Italijani, ki so takrat bili res fašisti,
               nesramni in tako dalje in so se Slovenci čutili drugačne in so zdržali ta pritisk in
               potem so vsi bežali v Slovenijo. In v tej Sloveniji so začeli doživljati drugačne
               stvari,  že v bivši
               Jugoslaviji, seveda nek drug svet je prišel. Oni so pa prišli iz enega sveta, ki je
               bil drugačen. Tukaj so bili Italijani, ki so bili nasprotniki, mi smo pa bili
               Slovenci, ki nas je bilo zelo malo, Selo je majhna vas za 5000 ljudi ali kaj takšnega
               in so se oni čutili za malo drugačne in potem smo jih na koncu presenetili, ko so
               videli, da je ta svet vendar drugačen. Slovenci so se malo spremenili, postali so
               takšni, da so hoteli biti uspešni, kar je prav, seveda ne zato pa dati svojo dušo.
               Hvala lepa.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp23">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospod Petan. Jaz moram tukaj reči, da se absolutno strinjam
               z vami še posebej v tistem delu, ko ste dejali, da ima ta narod dejansko velike
               probleme, ker ni nikoli dokončno razčistili z dogodki, ki so se po krivici odvijali
               vse do osamosvojitve in še čez. Se pravi, danes imamo tukaj zgodbe, ki ne segajo v
               obdobje leta 1950, ko naj bi bila najhujša represija, ampak so tukaj zgodbe, ki so se
               odvijale leta 1984, kar je evidenten znak temu ni tudi glede na to, da danes ni, kot
               ste tudi sami dejali, ostalih članov komisije, koalicijskih, kaže na to, da se
               dejansko še danes nismo pripravljeni z zgodovino, ki jo pač imamo, treba jo je
               priznati, seveda tudi odpustiti, ampak tem ljudem pa povrniti za določene krivice, ki
               so se zgodile in to je treba jasno in razločno reči. Jaz moram reči, da se strinjam
               tukaj s kolegom Mariničem, ki je dejal, da se vsi borimo za to, da bi živeli boljšo
               prihodnost in da je to tisto kar je ključno, ampak, če ti ne razčistiš preteklosti in
               če ne vzpostaviš nekih novih smernic, ki bi dajale vedeti, da preteklost ni bila samo
               dobra, bom rekla, ampak je prinašala tudi slabe odločitve, ki jih vidimo tudi danes
               in to po krivici in dokler tega ne znaš ovrednotiti kot takšnega, potem imamo tukaj
               velike težave in do takrat je tudi prihodnost zelo oddaljena, tudi sedanjost v kateri
               živimo. To je problem. Ne predstavljam si jaz osebno, da bi doživela kaj takšnega kar
               je recimo gospa Cveta doživela in da bi potem še nekdo za to bil nagrajen, tega si
               jaz osebno ne predstavljam kaj bi doživela ob takšnem dejanju, ko bi za to izvedela.
               In mislim, da se tukaj mora družba resno vprašati zakaj pravzaprav pride do takšnih
               odločitev, da nekdo pa tudi če je predsednik države, še toliko bolj mora imeti jasno
               razdelane pojme kaj oziroma koga predsednik države odlikuje. In dejstvo je, da zaradi
               teh stvari, kot ste gospod Petan, povedali, pri nas je narod kot celota zablokiran,
               kot celota ne samo kot posamezniki. Dejstvo je, da tukaj gre za neke vrste narodovo
               travmo. In žal mi še nismo dosegli te katarze naroda  v tem smislu, kar so storile že večina, kot ste tudi sami
               povedali, pa tudi gospa je povedala, večina držav je to storila. Že sploh tudi
               ostali, vsa socialistični vzhodni blok, ki je doživljal tudi podobne stvari. Vsi so
               nekako, na nek način že šli čez ta obdobja. Pri nas pa se vse pomeče pod preprogo.
               Ljudem se ne opraviči za krivice, ki so bile hude, ki so bile storjene, in še več -
               tudi meni osebno recimo, ker pripadam mlajši generaciji politikov in ker sem se
               zavzela za te ljudi, tudi za gospo Cveto, in bomo na prej delali na tem, da se
               poravnajo te krivice. Vedno me sprašujejo zakaj se jaz s tem ukvarjam, ker sem
               premlada, ker bi se morala ukvarjati z drugimi stvarmi. Jaz pa mislim, da če starejše
               generacije politikov in tudi ljudi, ki so vodili državo in so bili zraven, niso znali
               tega preseči in niso znali doseči neke sprave v narodu in poskrbeti da so poplačane
               krivice, potem morajo to storiti mlajše generacije. Ker, moramo vedeti da jaz osebno
               imam lahko neko čustveno in časovno distanco do teh stvari, zato lahko tudi bolj
               objektivno gledam na zadeve in lahko dejansko izhajam samo iz tega da želim, da
               resnica pride na dan in da se ljudem, ki so doživeli krivico to enkrat poplača. Jaz
               verjamem, da gospe Cveti ni dovolj samo to, da so oprostili njenega moža, 19 dni pred
               smrtjo, kar je najmanj kar so storili, ker ni bil ničesar kriv. To je najmanj kar so
               storili. Kaj pa ostale stvari?! In zato jaz mislim, da je pravilna odločitev, da smo
               tudi speljali to sejo, da se pogovarjamo o tem in da tudi mlajše generacije ljudi
               spoznajo kaj se je odvijalo takrat. Tukaj sedi hčerka gospe Cvete, ki je, mislim, da
               približno moje starosti in je vse to tudi doživljala kot majhen otrok. Verjetno se
               vsega ne zaveda, ampak so bile določene stvari, ki ti pustijo posledice. In mene
               čudi, da leta 2009 oziroma 2010 dejansko nekateri ne želijo prevzeti odgovornosti za
               takšne stvari, ki so se dogajale pa bi morali to že zdavnaj, in potem mislim, da bi
               tudi narod lažje zadihal in tudi posamezniki, kot takšni. Tako pač je. Jaz mislim, da
               tukaj bo treba še kaj narediti. In niti, če sem čisto iskrena, ne razumem zakaj
               takšen odnos do teh tem, če pogledam, da danes ni določenih poslancev tukaj. Zakaj
               pravzaprav?! Tukaj so zgodbe ljudi, ki so doživeli neko trpljenje, in ne razumem
               zakaj ne morejo pristopiti k temu in poslušati njihovih zgodb. Ampak, dobro.</p>
               <p>Zdaj, če se ne motim, bi še gospod Kovačič, potem pa še gospod Bogovič in potem bi
               zaključili s to sejo.</p>
               <p>Izvolite, gospod Kovačič.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp24">

               <speaker>ALOJZIJ KOVAČIČ:</speaker>

               <p>Hvala za besedo.</p>
               <p>To dejstvo, da zdaj tu ni vladajoče opcije, kaže na neko totalno aroganco, močno
               aroganco, ki mislijo da so bogovi, da lahko s tem ljudstvom delajo kar hočejo.  Drugo. Gospod Ertl, obrazložitev
               za njegovo odlikovanje je sila ozka. Sila prazna. Gospod Ertl je moral opravljati
               dela in naloge po nalogah politike in je delal to, da je poslal svoje policiste na
               mejo in da so tam ustavili neke avtobuse, moral opraviti - tako, kot sem jaz moral
               opraviti intervencijo v nekem lokalu, ko so se ljudje pretepali. In na podlagi tega
               bi tudi jaz moral dobiti odlikovanje za opravljeno intervencijo. Ker ni šlo za nič
               drugega, kot samo za opravljeno intervencijo. Če pa bi se njega osebno, če bi se
               moral on odločiti, da bo on osebno, svojevoljno poslal tja policiste, jih nikoli ne
               bi. Verjemite mi.</p>
               <p>Pa grem naprej. V času službovanja sem v vseh teh letih poslušal notranje in zunanje
               sovražnike. Ampak, zanimivo je nekaj. Tega sovražnika nisem nikoli in nikjer srečal.
               Enostavno ga ni bilo. Tukaj piše,... noben sovražnik ne, pa je politični proces. Jaz
               nisem bil noben sovražnik, pa sem politični proces<stage>(?)</stage>, pa je to moj politični proces,
               ni zaključen. Niti malo ne. Družbeno pravobranilstvo je dalo na to pripombo dva
               dopisa, od prve črke do zadnje pike popolna laž. Popolni konstrukt Udbe. Ne more
               nikakor priti s sodnim procesom za popravo krivic.</p>
               <p>Poglejte, ta struktura, ko je prevzela oblast je odstranila boga. Boga se ne da
               uničiti, odstranili so ga. Na njegovo mesto so dali ideologijo. Potem nekje na koncu
               ali v začetku 80. let, ko se je pač vse to dogajalo, so to ideologijo nekako mleli
               skupaj z materializmom. In takrat so si začeli prisvajati, začelo se je kopičiti
               bogastvo na račun delavca in na račun ubogega ljudstva. Tako, da imamo zdaj v državi
               ideološki materializem, ta je pohodil osnovne in človekove vrednote. To pa se vidi iz
               dneva v dan, iz poročil, ki jih slišimo in tudi iz dejstva tu, da ni vladajoče opcije
               prisotne na tem.</p>
               <p>Kje imamo upanje za boljši jutri? Samo v strankah SD<stage>(?)</stage>, stranka SLS in stranke Nove
               Slovenije, kateri tudi sam pripadam. Tu je še edino upanje, da bo ta država nekje
               krivice - takšne ali drugačne - popravila.</p>
               <p>Rad pa bi samo še na to opozoril. Poglejte, uničenih je bilo ogromno, če ne vsi
               dokumenti, ki so pričali o terorju, takšnem ali drugačnem, vendar pa je eden uspel
               ostati. poglejte, to je ena preverka, ki jo je opravil delavec državne varnosti,
               podpisan Antič Boris. In tudi se vidi, kaj se z ljudmi dela, kako so moje delo v tej
               službi pogojevali z mojim tastom, torej z neko drugo osebo in celo kaj je pomenilo,
               sem prej pozabil povedati, ko sem prišel v to službo, to pa je druga zgodba. Ne bi
               rad razlagal, če koga zanima jo bom povedal. Poglejte, takrat so meni prepovedali
               kontakte z mojim tastom.
               Takrat, ko je tast že imel svojega zeta, ko je tast že imel svojega vnuka, ko sem jaz
               imel tasta in taščo, ko smo bil ozko povezani, so takrat prepovedali stike z mojim
               tastom in obenem z mojimi starši, ki so bili ožigosani, kot protidržavni elementi. Da
               so nad mojim, ker je ta delavec sestavil pozitivno preverko, spodaj piše: Je sposoben
               za opravljanje te službe. Njegov predstojnik, se pravi eno stopnjo nižje od gospoda
               Ertla, ki je izvajal Ertlovo usmeritev dela, načina dela, metodologijo dela je spodaj
               prečrtal <q>"je"</q>, napisal <q>"ni"</q> in zgoraj v levem kotu je <q>"ne"</q>. To je torej ne nad mojim
               življenjem, nad življenjem moje družine, nad življenjem mojih sorodnikov in nad
               življenjem marsikaterih tu prisotnih in tisoče drugih, ki niso uspeli priti do
               takšnega dokumenta, pa so ti dokumenti obstajali pa so uničeni. Tega sem dobil iz
               Arhiva Republike Slovenije.</p>
               <p>Toliko, hvala lepa.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp25">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Preden dam besedo še gospodu Bogoviču, bo nekaj stavkov povedala tudi gospa Sara
               Stepanjan, hčerka gospe Cvete Stepanjanj.</p>
               <p>Izvolite.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp26">

               <speaker>SARA STEPANJAN:</speaker>

               <p>Hvala za besedo.</p>
               <p>Jaz pripadam mlajši generaciji, tako da v nekaj stavkih. Jaz proti gospodu
               predsedniku nimam popolnoma nič, nasprotno - imam ga za velikega modreca, ampak
               imenovanje gospoda Ertla se mi zdi zame osebno...</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp27">

               <speaker>PREDSEDNICA EVA IRGL:</speaker>

               <p>Odlikovanje, odlikovanje...</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp28">

               <speaker>SARA STEPANJAN:</speaker>

               <p>Pardon, odlikovanje gospoda Ertla se mi zdi zame žalostno, predvsem zaradi našega
               postopka, zaradi moje mami, brata. Tukaj moram omeniti, da je bila res oškodovana
               moja čast, čast moje družine. Če gledam od otroštva naprej kaj se je dogajalo, kakšne
               pritiske sem tudi sama imela v šoli. Tako, da verjamem, da če bi bilo vse normalno v
               našem življenju, bi tudi jaz verjetno sedela tako, kot vi, nekje na kakšnih visokih
               položajih, tako da...</p>
               <p>To je to. Hvala.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp29">

               <speaker>PREDSEDNICA EVA IRGL:</speaker>

               <p>Najlepša hvala tudi vam. </p>
               <p>Zdaj pa dajem besedo še gospodu Bogoviču.</p>
               <p>Izvolite.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp30">

               <speaker>FRANC BOGOVIČ:</speaker>

               <p>Hvala lepa za besedo. Lep pozdrav vsem spoštovanim gostom.</p>
               <p>Tudi sam mislim, da imamo v Sloveniji eno poglavje, ki se je odvilo v povojnih časih
               druge svetovne vojne, kot poglavje naše zgodovine okoli katerega enostavno ne moremo,
               nočemo, ne želimo spregovoriti in da je ravno v tej nevolji daleč največji problem
               slovenske družbe v današnjem času.</p>
               <p>Gospod Petan vi ste odlično povzeli na koncu v drugem delu, in mi dovolite, da
               ponovim nekatere stvari za vami, ki ste jih povedali. Mislim, da bi bilo prav, da bi
               se večkrat ponovile in da se o tem reče. Povedali ste, da nam je težko povedati
               resnico in to je osnovni problem slovenske družbe v današnjem času. Nadalje ste
               dejali, da želite  govoriti v
               imenu vaših vnukov, ker približno vem, da ste nekaj let starejši od mojega očeta,
               lahko jaz potem govorim o generaciji mojih otrok, ki so danes v generaciji študentov.
               Sam sem trdno prepričan, za njih in za te Slovenke in Slovence, ki prihajajo, ki bodo
               krojili Slovenijo v prihodnosti je o teh stvareh, okoli katerih se danes v okrnjenem
               sestavu pogovarjamo, nujno spregovoriti brez velikih političnih ozadij, brez velikih
               tenzij, da bi na tej točki si tudi želeli pridobiti veliko kakšnih političnih pik,
               ampak spregovoriti o tistem delu slovenske zgodovine, ki je zaradi takšnih ali
               drugačnih okoliščin pripeljalo ljudi v nek položaj, ko so odločali, ko so naredili
               ljudem krivico in danes je čas, da se o tem spregovori in da se to krivico popravi.
               Vaš stavek, da nič ne smeš spremeniti, to je ta grozljiv stavek. V nadaljevanju ste
               dejali, ne moreš biti uspešen in pošten. To so vprašanja s katerimi, in še naslednja
               vaša misel, vsi mislijo, da imajo prav. Se pravi, vse je prav. In ko danes trenutek
               Slovenije pogledamo in v kakšno situacijo smo pripeljali to mlado, lepo, zelo
               perspektivno državo izhajajo vsi problemi iz teh osnovnih dilem, nerešenih vprašanj
               in iz tega ne volje, ne želje po tem, da se kaj naredi. In dejali ste tudi,
               spremeniti je treba na človeški način. Človeški način je pogovor, usesti se za isto
               mizo, spregovoriti z ljudmi, tudi odpustiti in konec koncev najti pot, kako v tej
               državi nadaljevati s svojim delom. Sam sem dobro leto v Državnem zboru in moram reči,
               da je bilo lansko leto na tem področju eno od tistih let, ki mi je prineslo kar nekaj
               razočaranj. Mirno lahko rečem, da spadam h generaciji, ki je bila rojena v začetku
               60. let. Živel sem v posavskem delu Slovenije, kjer je bila nemška roka prevladujoča
               med II. svetovno vojno, nismo imeli te bratomorne vojne, pa tudi starši niti med
               vojno in stari starši niti po vojni nismo bili deležni nekih krivic, da bi govoril iz
               kakšnih svojih tegob, iz svojih težav. Vendar pa moram reči, ko sem v lokalnem nivoju
               dobro desetletje vključen, sem pa z mnogimi ljudmi govoril, ki imajo to težavo in to
               bolečino v sebi. Človek zelo perspektiven, zelo napreden kmet, uspešen, ampak on je
               izgubil očeta v II. svetovni vojni in še danes ve in ne more o tem spregovoriti.
               Mislim, da so tista razočaranja, ki so bila v lanskem letu, kot sem jih prej omenil,
               so se začela, sedaj bo eno leto, ko je predsednik, okoli katerega bomo sedaj govorili
               tudi v Državnem zboru, dejal na neki prireditvi, ki je ob lepem prazniku dnevu žena,
               da pač o drugorazredni temi ne more spregovoriti, ko smo govorili o Hudi jami. In
               vemo kakšna je tudi usoda tega postopka. V tem letu ne vem, zato ker rudarski
               inšpektorji ne morejo ugotoviti in zaradi varnosti se zadeve ne nadaljujejo. In
               mislim, da so to osnovne zadeve, osnovni problemi okoli katerih bi bilo treba
               spregovoriti, dati prostor zgodovinarjem, dati prostor slovenski javnost in enostavno
               spregovoriti.</p>
               <p>Druga zadeva, ki me je prav tako po svoje razočarala je bila v Državnem zboru, ko smo
               tule v tej dvorani, najprej na odboru oziroma na komisiji spregovorili, kasneje pa
               tudi v Državnem zboru, o Resoluciji Evropskega parlamenta o evropski zavesti in
               totalitarizmu. In kaj je ta resolucija? Sam sem zelo podrobno. Tiste točke, ki se mi
               zdijo najbolj pomembne, ki govorijo, je to zakaj se sprejema ta resolucija. Pravi v
               dveh točkah, samo dve bom naštel, ker lahko napačne razlage zgodovine spodbujajo
               politiko izključevanja in tako napeljujejo k sovraštvu  in rasizmu. In naslednja, ki se mi zdi še
               pomembnejša: ...ker je treba ohraniti spomin na tragično preteklost Evrope, da se
               počastijo žrtve, obsodijo storilci in položijo temelji za spravo, ki bo temeljila na
               resnici in spominu. In to so te misli. Tudi takrat smo imeli podobno težavo kot
               danes, da se nismo mogli pogovoriti, da nekdo ne želi o tem spregovoriti in da smo na
               koncu izničili to resolucijo z neko našo novo zgodbo in z nekimi zadevami, čeprav je
               ta resolucija predvsem v tem kontekstu cela napisana in tudi bila v Evropskem
               parlamentu sprejeta s ciljem, da se res položijo temelji za spravo, ki bi temeljila
               na resnici in spominu.</p>
               <p>Tretja zgodba se pa potem zgodi konec leta s tem odlikovanjem. Žal, če še tako hoče
               kdo govoriti, da je to politikantska zadeva, ampak zame gre za bistvo Slovenije v
               današnjem trenutku, pa brez želje, da bi se prištevali kdo je v kateri stranki. Tudi
               o boleznih in najhujših stvareh, ne vem o mamilih ali o ne vem čem je treba
               spregovoriti in poiskati rešitve. In podobno imamo mi te težave, da enostavno en del
               politike ne želi spregovoriti. Meni je zelo žal in zelo zelo obžalujem, da globoko že
               v 21. stoletju končno ne moremo o tem spregovoriti in danes imamo tudi, bistvo, če
               lahko rečem tri generacije žrtev vse od konca II. svetovne vojne, ki izhajajo iz
               tistega časa pa do vas, ki ste še v samostojni Sloveniji bili priča tega. V mojem
               imenu in pa tudi v imenu Slovenske ljudske stranke hvala za to, da ste danes tu.
               Upam, da bo Slovenija zmogla ta pogovor in tudi naredila tiste odločilne korake v
               razvoju slovenske družbe, ki temeljijo in ki imajo izvirni greh ravno v teh nerešenih
               vprašanjih.</p>
            </sp>
            <sp xml:id="SDT5-KZPTZČPIEM-Nujna-008-2010-03-01.sp31">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospod Bogovič. Prišli smo do konca te razprave. Jaz se vsem
               razpravljavcem, še posebej našim gostom, ki so zbrali ta pogum in prišli pričati na
               sejo komisije zelo zelo toplo zahvaljujem. Na koncu lahko rečem samo še to, kar je
               dejala že gospa Sara Stepanja in glede na to, da sva približno istih let, da je s tem
               odlikovanjem predsednik države žal že pozabil, da je predsednik vseh državljanov. To
               je ključno. Pa tudi to, kar je rekla gospa Sara, kot predstavnica mlajše generacije,
               se počuti zaradi krivičnega procesa proti svojemu očetu ovirana pri ustvarjanju svoje
               prihodnosti na nek način. Zato je prav, da tudi ta seja je zagotovo eden od korakov,
               ki bo tlakovala pot soočenja z našo takšno in drugačno preteklostjo, ki naj bi predvsem razbremenila, predvsem
               mlajše generacije teh travm, ki jih nosi slovenski narod. Vendar pa, če želimo to
               doseči in preseči in doseči to končno spravo, potem moramo seveda priti do neke
               resnice, predvsem pa do nekega priznanja, ki bo skupno vsem.</p>
               <p>Jaz se vam še enkrat res iskreno zahvaljujem. Prepričana sem, da je ta seja res neka
               dobra popotnica, morda tudi za popravo krivic, ki so se dogajale. Najlepša hvala še
               enkrat.</p>
               <stage type="time">(Seja je bila zaključena 1. marca 2010 ob 11.48.)</stage>
            </sp>
         </div>
      </body>
   </text>
</TEI>