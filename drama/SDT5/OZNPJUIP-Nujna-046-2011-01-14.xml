<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZNPJUIP-Nujna-046-2011-01-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">ADD748D5996626A1C125780F002FE09B</idno>
               <idno type="custom" subtype="day">4142176923E4B3AAC125783200260F3B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=4142176923E4B3AAC125783200260F3B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZNPJUIP-Nujna-046-2011-01-14.OZNPJUIP" n="046">
               <name>Nujna</name>
               <date when="2011-01-14"/>
            </setting>
         </settingDesc>
         <particDesc>
            <listOrg>
               <org xml:id="OZNPJUIP-Nujna-046-2011-01-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZNPJUIP-Nujna-046-2011-01-14.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">46. nujna seja</stage>
            <stage type="date">(14. januar 2011)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 8.00.</stage>


            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Dobro jutro.</p>
               <p>Če dovolite, glede na to, da imamo omejen čas, bi kar začeli. Lepo vas pozdravljam na
               46. nujni seji odbora.</p>
               <p>Naš dnevni red je, kar se tiče odsotnosti, gospoda Slapnika nadomešča gospod Kek.
               Drugih obvestil za zdaj nimam. K dnevnemu redu ni bilo podanih zahtev za širitev ali
               umik, zato je dnevni red avtomatično po poslovniku določen.</p>
               <p>Naj vse skupaj obvestim, da je čas, da imamo danes na razpolago, žal, zaradi drugih
               delovnih teles, ki še zasedajo tekom dneva, in glede na poslovnik omejen na 9.45,
               tako da 9.50, najkasneje, bomo morali ali končati ali pa prekiniti sejo.</p>
               <p>Na današnjem dnevnem redu imamo točko Pospešeno uvajanje alternativnega načina
               reševanja sodnih sporov oziroma potrebne ukrepe v zvezi s tem. Poslanska skupina SDS
               je bila tista, ki je podala to zahtevo, na sejo smo povabili predstavnika poslanske
               skupine, ministra za pravosodje, Svet za alternativno reševanje sodnih sporov -
               predsednico gospo Bojano Jovin Hrastnik, Združenje v javnem interesu društva arbiter,
               Zavod RAKMO - direktorja Marka Iršiča, Društvo mediatorjev Slovenije - predsednico
               gospo Gordano Ristin, Gospodarsko zbornico - dr. Puhariča.</p>
               <p>V uvodu bi mogoče kar sam podal to vašo zahtevo in bom skušal biti relativno kratek.
               Naš cilj je pravzaprav eden in sicer da vendarle skušamo vsi skupaj doprinesti k
               temu, da pride tudi v Sloveniji do nekega veliko bolj, kot danes pospešenega
               reševanja sodnih sporov, ki bi bili rešeni na alternativni način. V Sloveniji, kljub
               sprejetim zakonom v prejšnjem mandatu, kljub zakonu sprejetem v tem mandatu, po oceni
               predlagateljev vendarle ni zaznati nekega bistvenega premika pri reševanju sodnih
               zaostankov na tem področju in vseh drugih stvari, kjer je možno računati na
               alternativni način reševanja posameznih sodnih sporov. Jaz bom preskočil, ker ste gradivo dobili, vse tisto,
               kar se mi zdi manj pomembno, vse to naštevanje, ker vendarle je možno računati na
               alternativno reševanje sodnih sporov in opozoril zgolj na to, da je ta način
               reševanja sodnih sporov v Evropi očitno veliko bolj razvit, kot pri nas. Zdaj zakoni
               so bili sprejeti, kot sem rekel, že v prejšnjem mandatu tudi v tem mandatu na tem
               področju, pa vendarle v aktualnem mandatu lahko rečemo, da je zakon, ki je, ko je bil
               sprejet tudi zakon o alternativnem reševanju sodnih sporov, je bil potem tudi
               imenovan Svet za alternativno reševanje sodnih sporov, in bili so sprejeti nekateri
               ukrepi, kljub temu pa po našem mnenju premalo uveljavljeni in nezadostno uveljavljeni
               v praksi, vsaj tako ne, da bi bistveno pospešili alternativno reševanje sodnih
               sporov. situacija je preprosto takšna, da je razlogov zakaj je določen spor bolje in
               možno rešiti v postopku alternativnega reševanja, je pravzaprav več. Na eni strani
               lahko govorimo o hitrosti postopka, na drugi strani lahko govorimo o nižjih stroških
               in tako dalje. Ureditev, ki jo imamo danes oziroma stanje kakršnega imamo danes, po
               našem mnenju ni zadovoljivo. Sedanje stanje bi morali, vsaj za to stanje bi lahko
               trdili, da zakon o alternativnem reševanju sporov, ki je bil sprejet v tem mandatu, s
               katerim se je uveljavilo/uvedlo alternativno reševanje znotraj sodnih postopkov, na
               breme davkoplačevalcev, na ta način ni ustrezen. Na ta način država na breme
               davkoplačevalcev zagotavlja v bistvu prostore mediaotrjem, ki jih plačuje iz
               proračunskih sredstev. Stroški v proračunih sodišč so bili določeni v višini 2
               milijona evrov, čeprav je bilo pri sprejemanju zakona rečeno, da stroškov ne bo.</p>
               <p>Reči je treba tudi to, da v zvezi z alternativnim reševanjem sporov obstaja tudi
               stalna arbitraža pri Gospodarski zbornici Slovenije, ki po naši oceni in po splošno
               znanih podatkih deluje dobro. Zato pa nekatere druge organizacije, kot so Zavod RAKMO
               opozarjajo na novo sprejet pravilnih o mediatorjih v programih sodišč, ki je začel
               veljati 15. junija lansko leto ne zagotavlja uspešnosti mediacij z vidika
               zagotavljanja ustrezne kvalitete, strokovne usposobljenosti mediatorjev in posledično
               tudi višje ravni kakovosti in uspešnosti postopkov. Tako menijo, da sodišča pri
               izvajanju mediacij dajejo prednost pravnikom in sodišču pridruženim programom
               mediacije ter tako izključujejo zunanje ponudnike mediacij ter s tem omejujejo
               možnosti izbire potencialnim udeležencem mediacij. Tudi v Združenju arbiter
               opozarjajo na številne, ampak mnogoštevilne ovire v okviru izvajanja alternativnih
               oblik reševanja sporov, z namenom bistvenega olajšanja delovanja mediacije. Ob tem
               poudarjajo pomen uskladitve delovanja alternativnega reševanja sodnih sporov, tudi
               sporov preden so vložene na sodišče, sodno vejo oblasti. Dejstvo je, da lahko
               učinkovita in ustrezna uporaba alternativnih oblik reševanja sodnih sporov skrajša te
               postopke, kar bi posledično razbremenilo tudi sodišča.</p>
               <p>Predlagatelji sicer opozarjamo, da je nujna organizacija, po naši oceni, vsaj nekega
               nevtralnega sveta za alternativno reševanje sporov v katerem bodo enakopravno
               zastopani predstavniki sodstva, mediacije, konciliacije in arbitraže, ki bo, torej ta
               svet, ki bo sprotno odločal o problemih in predlogih tudi podzakonskega akte, tudi
               akte posameznim ministrstvom, vključilo vsa merila na tem področju. Vtis je, da
               nekako mediacija, na nek način bi lahko rekel, da je mediacija znotraj teh postopkov,
               lahko bi rekli zapeljana na način, ki ni najboljši. Po mojih podatkih, minister, je
               situacija, tudi takšna, mislim, da ste ta teden prejeli tudi poročilo oziroma eno
               pismo iz ZDA, v katerem vas opozarjajo, da je mediacija neustrezno organizirana oblika. Tako so mi vsaj
               povedali krogi na Tavčarjevi 9.</p>
               <p>V zvezi s tem, naj zelo na kratko opozorim še na nekatere stvari. Kar se tiče plačila
               dela mediatorjev oziroma sodnikov. Mi imamo danes stanje, ko je bruto ura mediatorja
               34 evrov. In ko sodniki dobijo manj. Toda prihaja še do nekaterih anomalij. Zgolj za
               potrditev sodne poravnave predstavlja za zakonitega sodnika tako imenovano rešeno
               zadevo, ki se vrednoti tako, kot če bi jo rešil v sodnem postopku. Bruto ura sodnika
               je približno 22 evrov. Okrožni sodnik mora glede na pričakovani obseg dela po merilih
               Sodnega sveta mesečno rešiti 12 zadev. Če dobi v enem mesecu v podpis 12 sodnih
               poravnav, ki so bile rešene v okviru mediacije doseže pričakovani obseg dela že na
               tej točki. Sodnik - mediator prejme za teh 12 mediacij določeno plačilo za opravljene
               ure, poleg tega pa še dodatek za pripravo in uspešnost ter plačano izobraževanje in
               vse ostalo kar sodi v službeno dolžnost. Sedanja ureditev po našem mnenju, izvajanje
               mediacij bistveno podraži postopek reševanja sporov, saj je za rešen spor z mediacijo
               treba pokriti stroške sodnikov - mediatorjev <stage>(govorim o izobraževanju)</stage> in dodatno še
               redno delo pravzaprav tega zakonitega sodnika, ki se mu podpis mediacije upošteva v
               pričakovani obseg dela, kar po našem mnenju ni ustrezna rešitev. Takšno podvajanje
               stroškov reševanja sporov s pomočjo mediacije, bi po našem mnenju kazalo odpraviti.
               Mediacijo, ki jo izvajajo sodniki - mediatorji na sodiščih, kjer izvajajo sodniško
               funkcijo, bi le-ti morali opravljati v okviru pričakovanega obsega dela in brez
               dodatnih plačil. Zakonitim sodnikom, ki sodno poravnavo zgolj potrdijo, pa se zadeva
               v tem kontekstu, ki je bila rešena v mediacija, po našem mnenju se naj ne bi
               upoštevala v okvir pričakovanega obsega dela. Tako bi bile zadeve rešene v mediaciji
               na sodiščih res bistveno cenejše, vsaj po našem mnenju, pa tudi hitrejše. Na nek
               način imamo stanje, da država na lastne stroške izobražuje sodnike - mediatorje, ki
               izvajajo mediacijo in potem državi izstavljajo račun. Poleg tega pa za to isto delo
               plačuje še sodnike, za delo, ki ga v bistvu niso sami opravili. Koliko je država ob
               takšnem načinu dela sodišč plačala za zadeve rešene v mediaciji in kdaj bo takšna
               praksa sodišč, na katero opozarja tudi Računsko sodišče odpravljena, pa si tudi
               postavljamo vprašanje.</p>
               <p>Na tej točki bi predstavitev, glede na čas, ki nam je na razpolago, končal in dal
               besedo ministru.</p>
               <p>Izvolite.</p>
            </sp>
            <sp who="SDT5:ZalarAleš">

               <speaker>ALEŠ ZALAR:</speaker>

               <p>Hvala lepa, gospod predsednik. Dobro jutro vsem skupaj. Hvala lepa tudi za
               priložnost, da opravimo eno temeljito razpravo o alternativnem reševanju sporov
               nasploh, ne samo na sodiščih oziroma v zvezi s postopki, ki jih vodijo sodišča. Na
               Ministrstvu za pravosodje namreč že od samega začetka našega mandata štejemo to, kot
               našo politično prioriteto. Širitev alternativnega reševanja sporov na vsa možna
               področja, tako pravna področja, kot tudi v vse možne faze spora - od njegove
               najzgodnejše točke, takrat ko to sploh še ni sodni spor, pa do najpoznejše točke,
               takrat ko sodišča že zaključujejo in so tik pred pravnomočno odločitvijo o sporu. Gre
               za izjemno pomembno področje, še zlasti zato, ker sodna statistika izkazuje, da
               največji delež vseh sporov v naši državi, daleč največji delež, odpade prav na
               civilno pravne spore in da so ti tisti, ki so primerni za reševanje v alternativnih
               postopkih. Zato lahko spodbujanje takšnega načina reševanja sporov močno, po eni
               strani zmanjša priliv novih zadev na sodišča, hkrati pa tudi razbremenjuje sodišča z
               obstoječimi sodnimi spori. 
               Slovenija je začela s spodbujanjem alternativnega reševanja sodnih sporov že zelo
               zgodaj, gledano primerjalno z drugimi evropskimi državami. Mi smo bili med prvimi, ki
               smo, recimo v letu 2001 vzpostavili prvi tak program alternativnega reševanja sporov,
               kolikor se to nanaša na reševanje sodnih sporov. In za ta prvi program, ki je bil
               eksperimentalni, ki ga je vodilo Okrožno sodišče v Ljubljani, smo po nekaj letih
               dobili tudi posebno priznanje Evropske komisije in Sveta Evrope, v okviru tekmovanja
               evropskih sodišč za najbolj inovativne programe za reševanje sporov, tako imenovano
               Kristalno tehtnico pravice. Evropska komisija je takrat razglasila ta način reševanja
               sporov, kot model in ga priporočila vsem drugim državam. Tu se je pravzaprav začel
               zelo hiter razvoj alternativnega reševanja sodnih sporov pri nas, kajti tej dobri
               praksi so potem postopoma sledila druga sodišča, in preden je Državni zbor lansko
               leto sprejel in uveljavil zakon o alternativnem reševanju sodnih sporov, je 10
               slovenskih sodišč že samostojno ponujalo program mediacije, kot najbolj atraktiven
               način reševanja sporov za stranke, in kot tisti, ki je tudi dajal največ rezultatov.
               Ni pa bila mediacija edina možnost za stranke, tudi v sodnih sporih ne. Ljubljansko
               sodišče je začelo tudi s ponudbo arbitraže v gospodarskih sporih, začelo je tudi z
               eksperimentalnim programom zgodnje nevtralne ocene, zlasti v avtorskih sporih, tako
               da se je že v samem začetku poskušalo razviti več različnih postopkov, ki so
               prilagojeni potrebam strank in tudi sami naravi spora.</p>
               <p>Slovenija je začela, brez kakšne posebne normativne spodbude na tem področju. Ti prvi
               eksperimentalni programi niso bili posledica neke zakonodajne spremembe. To področje
               je namreč, zlasti ko govorimo o mediaciji takšno, da niti ne terja prav posebej
               obsežne regulacije, razen morda urejanja temeljnih načel tega postopka, kar smo
               kasneje v Sloveniji tudi dobili. In prav zato, ker je bila Slovenija med prvimi, je
               danes Slovenija med vodilnimi v Evropi, in tu gospod predsednik, se absolutno ne
               morem strinjati z vašo oceno, da mi primerjalno zaostajamo na tem področju, če smo na
               katerem področju primerjalno v špici v Evropi, ko gre za pravosodje, smo na področju
               alternativnega reševanja sporov, in to nam Evropa ves čas priznava. Zato nas tudi
               številne evropske države in institucije Sveta Evrope in Evropske komisije stalno
               vabijo in vključujejo v različne iniciative v drugih državah, kjer so te oblike
               reševanja sporov še v povojih in v bolj zgodnji fazi.</p>
               <p>Slovenija je potem, kot je znano, dobila na podlagi direktive, ki jo je sprejel svet
               in parlament, zakon o mediaciji v civilnih in gospodarskih zadevah, in bila prva
               država članica Evropske unije, ki je to direktivo implementirala in tudi zdaj je
               Slovenija v tem pogledu zelo zanimiva za druge države članice, ki morajo v letošnjem
               letu zaključiti pripravo svojih nacionalnih zakonodaj. In tu je spet dokaz tega, da
               Slovenija ima izkušnje in da je tu ena od tistih držav, ki kaže po kateri poti naj se
               razvija ta način reševanja sporov in po katerih načinih. Slovenija je dobila tudi
               zakon o arbitraži, ta zakon je pomemben predvsem za to, ker vzpostavlja zelo jasna
               pravila arbitraže in tudi izvrševanja arbitražnih odločb, kar je aktualno zlasti za
               reševanje mednarodnih gospodarskih sporov.  Tako zakon o mediaciji, kot zakon o arbitraži pa nista bila namenjena
               temu, da bi vgrajevala posebne spodbude strankam, da se za te alternativne postopke
               sploh odločijo. In zato je Slovenija potrebovala zakon, ki bi vseboval tudi spodbude
               strankam. In te spodbude je, kolikor se to nanaša na sodne spore, prinesel zakon o
               alternativnem reševanju sodnih sporov. Gre za tako pomemben in po svoje tudi
               originalen pristop Slovenije, da smo tudi na tem področju izjemno zanimivi za druge
               države, ki poskušajo na podoben način vgrajevati spodbude v svoje nacionalne sisteme.
               Osnovni problem v zvezi z razvoj alternativnega reševanja spora je namreč ta, da se
               je skoraj v vseh državah razvila predvsem ponudba izobraževanja, zlasti mediatorjev,
               deloma tudi arbitrov, zelo slabo pa je povpraševanje. In večina držav se je znašla v
               neki pad poziciji, kako omogočiti povečanje povpraševanja po teh storitvah. Prav s
               tem zakonom, ki smo ga v Sloveniji sprejeli, se je izkazalo, da nam je uspelo, in to
               se je izkazalo že samo po šestih mesecih izvajanja programov mediacije pri slovenskih
               sodiščih. Prej sem omenil, da je pred začetkom izvajanja tega zakona, kolikor se to
               nanaša na programe mediacije, 10 sodišč že ponujalo te storitve strankam. Po
               uveljavitvi tega zakona je danes 60 sodišč, torej vsa slovenska prvostopenjska
               sodišča ponujajo strankam mediacijo. To je zelo pomembno, ker pred tem niso imele vse
               stranke v sodnih postopkih enake možnosti dostopa do alternativnih postopkov, odvisno
               seveda od tega kje so imele svoj spor. Če so ga imele v Ljubljani je tak dostop
               obstajal. Če so ga imele nekje na nekaterih območjih kjer mediacije ni bilo, je bil
               to problem. Mi smo torej s tem najprej vzpostavili enakost dostopa do alternativnih
               postopkov. Ta enakost dostopa do alternativnih postopkov pa je seveda močno
               prispevala k temu, da se je število sporov, ki se rešujejo v postopku mediacije močno
               povečalo. Če smo še v letu 2008 dobrih tisoč rešenih zadev v mediaciji, se je v
               lanskem letu, govorim za leto 2009, se je v letu lanskem letu v letu 2010 število teh
               zadev, ki so rešene z mediacijo povečalo za več kot sto odstotkov, več kot 2.200
               sporov je bilo lani že rešeno na ta način. In v dobršni meri je to posledica tega, da
               so s 15. junijem sodišča morala obvezno ponuditi strankam možnost, da se odločijo
               svoj spor rešiti v mediaciji. To je najboljši dokaz, kako učinkovite so spodbude, ki
               smo jih vgradili v zakon, ki ga je ta Državni zbor sprejel, pa čeprav gre za
               relativno kratko obdobje izvajanja tega zakona. Na ministrstvu ocenjujemo, da bo v
               prihodnjih letih obseg na ta način rešenih sporov v alternativnih postopkih še
               bistveno bistveno večji. Vsi trendi, ki jih spremljamo vsak mesec potrjujejo to našo
               oceno. Zato smo glede nadaljnjega razvoja alternativnega reševanja sodnih sporov,
               kolikor se to nanaša na mediacijo, zelo optimistično.</p>
               <p>Ko gre za vprašanje drugih alternativnih postopkov, zlasti arbitraže, bi rad poudaril
               naslednje. Med mediacijo in arbitražo obstaja bistvena razlika, tudi takrat ko se ta
               postopka povezujeta z nekim sporom, ki je že na sodišču. Namreč, če v mediaciji ni
               dosežen dogovor med strankama, potem se sodni postopek nadaljuje. Če pa se stranki
               odločita za predložitev spora v arbitražo, potem pa se morata odpovedati možnosti, da
               se sodni postopek kakorkoli nadaljuje. To tveganje je torej za stranke večje in
               zaradi  narave sporov dosti
               bolj primerno, zlasti za gospodarske spore, morda v določenem delu tudi za delovne,
               kot pa za ostale. To je lahko eden od razlogov, zakaj arbitraža, ne samo v Sloveniji,
               ampak povsod po svetu ni toliko atraktiven alternativen postopek za reševanje sodnih
               sporov. Je pa zelo primerna za reševanje izven sodnih, zlasti gospodarskih sporov,
               kar je posebej značilno za tista okolja, kjer tradicionalno poslovni partnerji, ko
               sklepajo pogodbe, že v sami pogodbi izključijo pristojnost sodišča v primeru, če bi
               iz naslova te pogodbe prišlo do kakršnegakoli spora. Torej, ko vnesejo v svojo
               pogodbo tako imenovano arbitražno klavzulo.</p>
               <p>Slovenija ima v tem pogledu zelo napredno zakonodajo, tako na področju mediacije, kot
               arbitraže, ker strankam omogoča točno to, da bodisi, da spor predložijo mediacijo,
               bodisi v arbitražo lahko izključijo pristojnost sodišča že v naprej. In naš cilj na
               Ministrstvu za pravosodje je nadaljnja promocija vključevanja teh mediacijskih in
               arbitražnih klavzul zlasti v vsakovrstne pogodbe, tudi tiste, ki jih sklepa država.
               Tudi tiste, ki, recimo, izvirajo iz postopka javnega naročanja. Mi računamo, da lahko
               v tem pogledu naredimo še zelo veliko, zato da olajšamo strankam reševanje njihovih
               sporov v smislu skrajševanja časa, ki je potreben za rešitev spora v smislu nižjih
               stroškov, ki jih imajo stranke. Posledično pa seveda razbremenjujemo tudi sodni
               sistem. Naša filozofija ni ta, da imamo v ospredju samo skrajševanje čakalnih dob na
               sodiščih kot takih, ampak predvsem da olajšamo probleme, ki jih imajo ljudje in
               podjetja. To je osnovni cilj. In temu želimo podrejati tudi vse naše prihodnje
               aktivnosti.</p>
               <p>Ko gre za vprašanje arbitraže bi rad opozoril tudi na to, da je naš zakon o
               alternativnem reševanju sodnih sporov predvidel to možnost, da bodo sodišča v
               nadaljevanju širila svoje programe alternativnega reševanja sporov tudi na arbitražo.
               Povsem logično je, da od samega začetka, torej od 15. junija lanskega leta sodišča
               niso šla v široko paleto različnih alternativnih postopkov, ker je bil že sam ta
               program mediacije, če smo želeli, da je konsistentno pripravljen dovolj zahteven.
               Prav zato je tu Ministrstvo za pravosodje vzpostavil posebno strokovno pomoč vsem
               sodiščem zato, da so lahko pravočasno pripravila te programe in za marsikatero
               sodišče je to vendarle bila precejšnja novost. V nadaljevanju pa mi želimo spodbujati
               sodišča, da bi razširila to svojo ponudbo v programih tudi še na nekatere druge
               alternativne postopke, zlasti, po naši ocenili, bi bilo to primerno in potrebno v tem
               trenutku za področje gospodarskih sporov. Znano vam, da je tudi zaradi posledic
               gospodarske in finančne krize v Sloveniji močno naraslo število gospodarskih sporov,
               deloma kot posledica plačilne nediscipline, deloma kot posledica stečajev. To se
               pozna pri obremenitvah gospodarskih oddelkov sodišč. Trenutne razmere dobesedno
               kličejo po tem, da se našemu gospodarstvu omogoči, da čim hitrejši dostop do ustrezne
               rešitve teh sporov. Ena od možnosti, ki se ponuja je prav gotovo tudi arbitraža.</p>
               <p>Kako torej to storiti v prihodnje? Zakon o alternativnem reševanju sodnih sporov
               predvideva dve možnosti razvoja programov reševanja sporov v alternativnih postopkih.
               Ena je ta, ki so se je doslej poslužila vsa slovenska sodišča, to je da so se
               odločila za program mediacije, ki ga organizirajo, vzpostavijo, nadzirajo in
               upravljajo sama. Kar pomeni, da sodišče določi seznam mediatorjev, skrbi za prostore,
               vodi statistiko. Skratka, gre za tako imenovan sodni model mediacije. Vendar zakon
               omogoča  in to namenoma
               možnost, da sodišča določene alternativne postopke oddajo tudi zunanjim izvajalcem.
               Arbitraža je ena od takih priložnosti za sodišča v prvi vrti, po naši oceni, za
               področje gospodarskih sporov. In ker sem prej uvodoma omenil, da je en tak poizkus
               pred leti že obstajal v okviru dogovora in pogodbe med Okrožnim sodiščem v Ljubljani
               in Gospodarsko zbornico Slovenije, o tem, da bi stalna arbitraža pri tej zbornici, ki
               je pomembno arbitražno telo in ima širok, ne samo doma študij mednarodni renome,
               lahko prevzemala take spore, bi si seveda na Ministrstvu za pravosodje želeli in v
               tej smeri bomo pledirali tudi v prihodnje, da sodišča razmislijo o tem, da razširijo
               to svojo ponudbo s podobnimi pogodbami z zunanjimi izvajalci. Seveda je tukaj zelo
               pomemben element kakovosti storitev, pri sodnih modelih, tam kjer sodišče samo
               vzpostavlja, vodi, nadzira program, med drugim seveda zagotavlja tudi neposreden
               nadzor nad kakovostjo. Pri oddaji teh storitev zunanjim izvajalcem, pa je ključen
               element kako zagotoviti nadzor nad ustrezno kakovostjo storitev tega izvajalca in to
               so pomembna vprašanja, ki pas jih je moč rešiti s takim pogodbenim razmerjem. Zato
               bom kot minister zelo zadovoljen, če bi ta odbor lahko v nadaljevanju, ko bo odločal
               o morebitnih sklepih, sprejel določeno priporočilo našim sodiščem, da se v okviru
               zakonske podlage, ki jo zagotavlja Zakon o <gap n="..."/><stage>/nerazumljivo/</stage><gap n="..."/> reševanju sodnih
               sporov, preuči možnosti in potrebo po razširitvi programov tudi na arbitražo, zlasti
               v gospodarskih sporih. Kaj pa spodbujanje alternativnega reševanja zunaj sodnih
               postopkov. To sem omenil, da ni nič manj pomembna naloga države in zlasti tudi
               Ministrstva za pravosodje. Mi smo poskušali z vrsto različnimi iniciativami v zadnjem
               obdobju, torej v obdobju tega mandata in mislim, da smo bili kar uspešni. Poglejte,
               na primer, iniciativo, ki smo jo poimenovali podpis listine o alternativnem reševanju
               sodnih sporov. Gre pravzaprav za javno zavezo korporacij, gospodarskih družb, bank,
               zbornic, trgovinske, obrtno-podjetniške, gospodarske, zavarovalnega združenja, občin,
               praktično vse večje slovenske občine so podpisale to listino, Ljubljana, Celje,
               Maribor itn., Nova Gorica. Gre za javno zavezo, da bodo ti akterji, zlasti ko bodo
               sklepali pogodbe s svojimi pogodbenimi partnerji, vselej kadar bo to ustrezno,
               poskušali v te pogodbe vključiti tudi mediacijske in arbitražne klavzule. Izredno smo
               v tej listini poudarili pomen alternativnega reševanja sporov v različnih postopkih,
               ne nujno samo v mediaciji, ker je pač to odvisno od potreb strank in pa narave
               razmerja v katerega stranke vstopajo. V tem pogledu smo sledili dobrim zgledom iz
               Združenih držav Amerike, ki so se začeli že pred več kot dvajsetimi leti na ta način
               in ki so v nadaljevanju močno spremenili filozofijo, zlasti velikih akterjev v
               sporih, kar pa je seveda imelo neposreden vpliv potem na sploh reševanje sporov v teh
               postopkih tudi pri vseh teh manjših subjektih s katerimi so ti veliki akterji
               sklepali pogodbe oziroma kadar je prihajalo med njimi do sporov. Ta pristop se mi
               zdi, je ključen. Seveda država ne more preseči meja svojih pristojnosti in
               predpisovati zasebnemu sektorju kako naj rešuje svoje spore. Lahko pa predstavlja
               dobre prakse prednosti za stranke in to seveda počnemo. Tudi ministrstvo recimo ima
               posebno spletno stran s podmeno, torej s podnaslovom proti krizni ukrepi, kjer
               obsežno in  natančno
               pojasnjujemo zakaj je zlasti v času gospodarske in finančne krize za podjetnike
               posameznike in tudi mala in srednja pa večja podjetja lahko alternativno reševanje
               sporov bistveno bolj atraktivno in predvsem zmanjšuje poslovna tveganja. Ko gre za
               razvoj alternativnega reševanja sporov kot priporočene oblike reševanja, moramo tukaj
               vključiti še različne načine obveščanja tako širše javnosti kot poklicne javnosti. Mi
               smo bili v preteklih dveh letih vključeni v mnoge iniciative, ki so šle v tej smeri.
               Naj naštejem recimo, poleg že prej omenjenih razvojev spletnih strani na ministrstvu
               pa pri svetu za alternativno reševanje sporov, zlasti ustanovitev in delovanje tega
               sveta za alternativno reševanje sporov in publiciranje njegovih priporočil in
               sklepov, pa seveda vrsto konferenc, tako domačih kot mednarodnih. Mi smo recimo
               sodelovali v posebnih oblikah osveščanja javnosti pri Gospodarski zbornici Slovenije,
               pri Slovenskem zavarovalnem združenju, pri Zavarovalnici Triglav, v okviru
               Nacionalnega srečanja dnevov slovenskih pravnikov, v Okviru dnevov Evropskega prava,
               v okviru Dnevov mediacije, povsod tukaj so bili predstavniki Ministrstva za
               pravosodje prisotni in so sodelovali s svojimi referati in v diskusiji, ko je šlo za
               promocijo takega načina reševanja sporov. Zelo pomembno je, da ministrstvo zagotavlja
               sistematično pomoč zlasti sodiščem pri razvoju alternativnih oblik reševanja sporov.
               To se je izkazalo kot zelo dobra praksa. Mi smo sodiščem pomagali razviti vzorčne
               programe, vzorce za vse vrste obrazcev, statistik in podobno. Omenil sem poseben
               prispevek Sveta za alternativno reševanje sporov kot posvetovalnega telesa. Ministra
               za pravosodje v zvezi s tem svetom želim poudariti, da člani tega sveta ne
               predstavljajo institucij v katerih so zaposleni, ampak so člani zaradi svojih
               strokovnih referenc, zaradi svojega ugleda, ki ga uživajo doma in v tujini na
               področju, ki je predmet obravnave tega sveta. Več o tem svetu bo lahko v nadaljevanju
               povedala njegova predsednica, ki je tukaj danes z nami. Ministrstvo posebej skrbi za
               izobraževanje na tem področju. Mi smo sistematično pripravljali sodišča pravzaprav v
               dveh smereh. Najprej, da bodo imela zadostno število usposobljenih mediatorjev, potem
               pa, da bodo sodniki imeli ustrezna znanja s tega področja, kolikor se to nanaša na
               razumevanje osnovnih principov mediacije pa tudi, kolikor se to nanaša na interakcijo
               med mediacijo in sodnim postopkom. In na osnovi vsega ega imamo mi danes v Sloveniji
               pri vseh sodiščih približno 380 registriranih mediatorjev, kar je izjemno velika
               številka in ki se še povečuje zaradi stalnega interesa, ne samo pravnikov, ampak tudi
               ljudi z drugimi poklici za to, da bi se usposobili za izvajanje teh storitev. Ko je
               bilo omenjeno vprašanje usposobljenosti mediatorjev in pa pravilnika, ki ureja
               vprašanje mediatorjev in njihovega usposabljanja, želim poudariti naslednje.
               Slovenija je že kmalu po vzpostavitvi prvega programa, eksperimentalnega programa
               mediacije leta 2001, sama razvija svoj program usposabljanja mediatorjev. Mi smo to
               razvili na ta način, da so naši prvi mediatorji, tukaj je tudi kolegica Gordana
               Ristin, ki je bila med njimi, šli na posebno usposabljanje v Združene države Amerike
               in v Veliko Britanijo. Namen tega usposabljanja je bil takrat, da se s pomočjo
               izmenjave, izkušenj in dobrih praks, zagotovi vzpostavitev našega, našim potrebam in
               razmeram prilagojenega programa izobraževanja. In na osnovi tega programa se je
               pravzaprav  v Sloveniji razvila
               mediacija, brez tega programa in brez tega angažiranja naših <q>"pionirjev"</q>, če smem
               tako reči na tem področju, mi danes ne bi bili tam, kjer smo. V Sloveniji v zvezi z
               našim programom priznavajo druge države res izjemno usposobljenost in kakovost, zato
               so naši trenerji, ljudje, ki izobražujejo mediatorje najmanj tako iskano, bom rekel,
               tržno blago v Sloveniji kot v tujini. Pri zagotavljanju usposabljanja mediatorjev,
               predvsem, zaradi tega, ker ne gre za teoretični tečaj, ampak ker gre za izrazito
               praktični tečaj. Če bi vi videli anketne vprašalnike in odgovore nanje, ki so jih
               izpolnjevali mediatorji in sodniki, ki so bili udeleženci teh programov bi bili
               presenečeni nad temi odzivi. Mislim, da povprečna ocena v vseh zadnjih letih od 1 do
               5 je bila med 4,5 in 4,7. Marsikateri sodnik, ko je zaključil s tem programom je
               rekel, da gre za res prvi praktični program usposabljanja, kako se pravzaprav rešuje
               konkretne primere, kakšne tehnike, kakšne spretnosti potrebuje mediator. Mimogrede,
               ta program se zaključi tudi s posebnim ocenjevanjem. Skratka, mi imamo zelo
               kakovostni, nacionalni program izobraževanja, ki temelji na tem 40 urnem praktičnem
               usposabljanju, ki je mimogrede tudi sicer priznan standard za kakovost, ki ga je med
               drugim kot takega opredelil tudi Posvetovalni svet evropskih sodnikov, ko je
               obravnaval to vprašanje.</p>
               <p>Poudaril sem, da je interes za mediatorje zelo velik, večji kot je ta trenutek
               potreba. To lahko pri kakšnem posamezniku zbudi tudi določeno frustracijo. Dejstvo je
               namreč, če želimo zagotavljati kakovost dela mediatorjev v vsakem postopku, potem tak
               mediator potrebuje določeno število zaključenih mediacij. Potrebuje stalno možnost,
               da prakticira. Zaradi tega naš pravilnik določa, da mora mediator letno sodelovati v
               10-ih mediacijskih postopkih, zato da lahko vzdržuje to kakovost in usposobljenost.
               Ta zahteva pa seveda omejuje dostop na listo mediatorjev vsem tistim, ki bi si morda
               to želeli in tudi zaslužili, ker bi seveda to pomenilo, da bi bistveno večji seznam
               ljudi, ki so uvrščeni na to listo pomeni bistveno manjše število mediacij, ki bi jih
               izvajal posamezni mediator, to pa bi seveda lahko vplivalo tudi na kakovost. Torej
               tukaj obstajajo določene omejitve, kolikor se to nanaša na programe mediacije pri
               sodiščih in po naši oceni obstajajo, zato tudi stvarno opravičeni razlogi. To pa
               seveda ne pomeni, da ti kandidati za mediatorje nimajo možnosti, da sicer
               prakticirajo svoja znanja na prostem trgu in tukaj smo seveda pri različnih
               ponudnikih storitev, alternativnih postopkov, nekatere izmed njih ste povabili na to
               sejo.</p>
               <p>Ko omenjate vprašanje v vašem gradivu za to sejo, neke vrste zapiranja kroga
               mediatorjev v krog pravnikov, moram najprej poudariti, da to zapiranje nima nobene
               podlage v zakonu o alternativnem reševanju sodnih sporov. Zakon je tukaj pustil
               popolnoma odločitev sodiščem, koga bodo povabile v seznam teh mediatorjev. Drži, da
               pravniki prevladujejo, vendar poudarjam, da to zdaleč niso samo pravniki, da na teh
               seznamih najdete vse od družinskih terapevtov, socialnih delavcev, teologov, poklice
               družboslovnih ved drugih kot samo pravo. Skratka, ti seznami niso zaprti, še celo
               več.  Zelo zaželeno je, da
               zlasti v družinski mediaciji, ki je mimogrede statistično gledano tudi zelo uspešna,
               ker se v povprečju med 70% in 75% družinskih sporov, ki so predloženi v mediacijo
               reši s poravnavo, s sporazumom. Zlasti v družinskih sporih je zelo zaželeno, da gre
               za kombinacijo poklicev, pravnika in nekoga, ki je specialist za reševanje odnosov v
               družini. Slovenija je v tem pogledu razvila model tako imenovane komediacije prav v
               družinskih sporih, ki se je izkazal kot izjemno učinkovit, ne samo, zaradi
               kombinacije strok, ampak tudi, zaradi kombinacije spolov, ker sodišča praviloma
               poskušajo zagotoviti moškega in ženskega kot mediatorja v tem družinskem sporu,
               zaradi tega, da stranke v sporu nimajo občutka neke pretirane naklonjenosti, ki bi
               bila kakorkoli povezana s spolom. To je pomemben psihološki element, ki ga je sicer
               težko izmeriti drugače kot z odgovori na anketne vprašalnike, ampak ti odgovori te
               naše ocene potrjujejo.</p>
               <p>Ko pa gre za vprašanje mediacije v sodnih postopkih in sodelovanja pravnikov pa je
               potrebno opozoriti še na nekaj. V sodnem postopku se, če pride do dogovora med
               strankami, stranke običajno odločijo za to, da se ta dogovor zapiše v obliki sodne
               poravnave. Sodna poravnava pa se seveda lahko sklene samo, glede pravic, s katerimi
               stranke, po našem pravu lahko prosto razpolagajo, to pa seveda pomeni, da mora tisti,
               ki strankam pomaga sklepati tak dogovor poznati, kaj pravi pravo o teh možnostih. V
               tem pogledu so zlasti sodniki imeli določene težave, v tistih primerih, ko jim je bil
               predložen sporazum med strankami, ki ga je sestavil nekdo, ki ni pravnik, tudi to je
               lahko eden od razlogov, zakaj boste danes na seznamih mediatorjev, ki delujejo pri
               slovenskih sodiščih našli večino ljudi, ki so po poklicu pravniki. Ta specifika je
               povezana s tem, da je na koncu tega postopka, vendarle sodnik tisti, ki želi, da je
               sporazum, tako kot je zapisan in dosežen, v celoti skladen z veljavnim pravnim
               okvirjem.</p>
               <p>Ko govorimo o finančni dimenziji alternativnega reševanja sporov bi rad poudaril
               naslednje. Od samega začetka, od leta 2001 dalje so bili stroški izvajanja programov
               mediacije pri sodiščih del izdatkov proračuna sodišč vse do uveljavitve Zakon o
               alternativnem reševanju sodnih sporov, so bili ti stroški gledano po strukturi višji
               kot so danes in to predvsem, zato ker je bila do 15. junija lani mediacija v celoti
               brezplačna za stranke v vseh sporih, v pravdah, v gospodarskih, v delovnih in v
               družinskih. Zakon o alternativnem reševanju sodnih sporov pa je uvedel določene
               omejitve tudi z upoštevanjem tega, da proračunske možnosti sodstva niso neomejene in
               tudi ob upoštevanju tega, da se bo seveda, zaradi spodbud, ki jih zakon vnaša v naše
               sistem obseg povpraševanja po teh storitvah zelo povečal, kar statistika, ki sem jo
               prej omenil, o več kot 220 zadevah samo v lanskem letu, ki so bile rešene v mediaciji
               potrjuje. Zaradi tega smo po naši oceni šli v pravilno smer. In sicer, da smo
               obdržali popolnoma brezplačno mediacijo za stranke, tam, kjer so stranke v sporu
               najbolj ranljive in tam, kjer ima država tudi sama največji javni interes, zato da do
               rešitve spora pride na sporazumem način, to so, družinski spori, zlasti zaradi
               varovanja koristi otrok in pa delovni spori, tam kjer gre za spor, zaradi izgubljene
               zaposlitve. V teh dveh kategorijah je zakon ohranil popolnoma brezplačni dostop do
               mediacije v sodnih postopkih 
               za stranke. V ostalih pravnih zadevah, kot vam je znano, smo se odločili za
               kombinacijo brezplačnosti in plačljivih storitev. Tu smo se zgledovali po
               nizozemskemu delu, ki je bil preizkušen v praksi, Nizozemska je mimogrede Sloveniji
               tudi precej pomagala pri razširjanju uporabe mediacije v sodnem sistemu in se
               odločili, da so brezplačne prve tri ure mediacije, če pa ta mediacija traja dlje,
               potem pa stranka mora plačati stroške medicije, zlasti stroške mediatorja. Zakaj tri
               ure? Zato, ker smo ob analizah, ki smo jih naredili za programe, ki so obstajali pred
               uveljavitvijo zakona, ugotovili, da povprečna mediacija traja samo dve uri in pol. In
               smo ocenili, da bo to obdobje treh ur povsem zadoščalo za večino sporov v smislu
               tega, da stranke ne bodo imele stroškov. Ta naša ocena se je pokazala kot pravilna,
               kajti informacije, ki jih dobivamo s sodišč, kažejo, da se stranke večinoma poravnajo
               v obdobju teh treh ur, da je relativno majhen delež tistih, ki nadaljujejo z iskanjem
               rešitve spora v teh postopkih preko tega okvira in v tem primeru tudi nosijo določene
               stroške. Po drugi strani pa smo vzpostavili plačljivo mediacijo v gospodarskih
               sporih, ker smo šteli, da glede na relativno majhen strošek mediatorja in njegovega
               dela za povprečno gospodarsko družbo to ne more biti nesorazmerno breme. Finančna
               ocena posledic, ki jih prinaša uvedba mediacije na sodišče, je bila zelo razdelana v
               obrazložitvi Zakona o alternativnem reševanju sodnih sporov. Mi smo se zavedali tega,
               da je potrebno najti uravnotežen model, ki ne bo pretirano obremenil proračuna, ki pa
               bo upošteval to, da državo reševanje sporov v katere se zapletajo njeni državljani
               vselej nekaj stane. In ker jo vselej nekaj stane in ker jo v mediaciji absolutno
               stane bistveno manj, zlati, če upoštevate, da se povprečna mediacija zaključi
               najkasneje v obdobju treh mesecev, že prej pa sem povedal, da povprečno traja manj
               kot tri ure. In če zdaj primerjate ta strošek države s stroškom države, ki ga ima z
               delom sodnikov v povprečni pravdi, ki pa traja bistveno dlje, še zlasti, če
               upoštevamo, da se pravda ne konča na prvi stopnji, ampak običajno gre še v pritožbeni
               postopek, potem je lahko vsakemu jasno, da se ne samo državljanom, ampak da se tudi
               državi izrazito splača spodbujati mediacijo in druge alternativne postopke v okviru
               sodnih postopkov.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Če je mogoče, imamo še eno uro in pet govornikov, vas ne bi rad omejeval, samo zdi se
               mi vljudno, da tudi še kdo drug dobi besedo. Izvolite.</p>
            </sp>
            <sp who="SDT5:ZalarAleš">

               <speaker>ALEŠ ZALAR:</speaker>

               <p>Hvala lepa. Bom poskušal zaključiti. Ampak uvodoma sem poudaril, da sem zadovoljen,
               ker ste vsem nam dal to priložnost, da poudarimo nekatere stvari, ki so morda premalo
               znane in ki nekatere vodijo k napačnim zaključkom in ker sem ravno pri finančnem
               delu, ki ste ga vi precej izpostavil v vašem uvodnem nastopu, si bom vzel še nekaj
               časa, če dovolite.</p>
               <p>Ta finančna ocena temelji na skrbni analizi vseh procesnih situacij ne samo v
               mediaciji tudi v pravdi in jaz bi predlagal, da se tu omejimo v razpravah na dejstva
               in na izračune, ki podpirajo obrazložitev Zakona o alternativnem reševanju sodnih
               sporov. In še nekaj bi rad poudaril. Ne glede na to, da je bil obseg sredstev za
               izvajanje alternativnih postopkov pri sodiščih, ki je bil predviden v proračunu,
               mislim, da 2 milijona evrov. Poglejte kašen prihranek je ustvarila država s
               trenutkom, ko so 15. junija
               sodišča začela izvajati te programe, samo še 59.000 evrov so porabila za izvajanje
               teh programov od 15. junija do konca leta. To je morda najboljši dokaz enormnih
               prihrankov za državni proračun. In mi si obetamo te prihranke tudi v prihodnje. In na
               koncu absolutno ne drži, da mediacija podaljšuje sodne postopke, še manj drži to, da
               naj bi Zakon o alternativnem reševanju sodnih sporov z določbo, ki pravi, da se sodni
               postopek lahko prekine za tri mesece in spor predloži v mediacijo in druge
               alternativne postopke, sodne postopke podaljšal. Prvič zato ne, ker imamo mi to
               določbo v Zakonu o pravdnem postopku že leta, že leta imamo določbo, ki govori o tem,
               da se sodni postopek prekine za tri mesece, če se stranke odločijo za to, da spor
               predložijo v alternativni postopek. Drugič pa zato, ker naša sodišča mediacijo
               ponujajo predvsem v najzgodnejši fazi spora in ker jo ponujajo v najzgodnejši fazi
               spora je tisti čas, ko se pravzaprav ne more nič zgoditi na sodišču zaradi tega, ker
               se tožba vroča nasprotni stranki, ker ima nasprotna stranka 30-dnevni rok za odgovor,
               ker si potem stranke običajno izmenjajo še pripravljalne vloge in ker sodišče
               običajno potrebuje vsaj dva do tri mesece, da razpiše pripravljalni narok oziroma
               poravnalni narok ali prvi narok za glavno obravnavo je ta čas tisti, ki je izkoriščen
               in je učinkovito izkoriščen in ne gre za nobeno podaljševanje sodnih postopkov,
               predvsem pa ne brez soglasja strank, kajti sistem nikogar ne seli, da to stori, če pa
               stranke soglašajo s tem pa toliko bolje za njih in za državo. Mediacija postopke
               skrajšuje, omogoča lažji dostop do rešitve spora, cenejši, hitrejši, bolj prilagojen
               potrebam strank in na ministrstvu, kot sem poudaril, si bomo prizadevali, da bi v
               prihodnje sodišča svojo ponudbo alternativnih postopkov razširila še na druge tudi na
               arbitražo tudi na hibridne postopke kot je med arp, arp med in še nekateri drugi,
               zato, da bi pravda v Sloveniji dejansko postala zadnja možnost za pravdne stranke.
               Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospa Hrastnik, izvolite. Potem bom šel po vrstnem redu gospod Kramar,
               gospod Iršič in gospa Penko. Izvolite. Pa vas bi vseeno prosil, če smo vsaj toliko,
               da še kdo drug kaj pove, ker drugače je seja brez veze, če bomo poslušali samo eno
               plat medalje. Izvolite.</p>
            </sp>
            <sp who="SDT5:JovinHrastnikBojana">

               <speaker>BOJANA JOVIN HRASTNIK:</speaker>

               <p>Hvala lepa za besedo. Hvala lepa tudi za povabilo na današnjo sejo. Uvodoma ste že
               omenjali tudi svet za alternativno reševanje sporov in kot predsednica tega sveta bi
               zdaj želela najprej povedati nekaj besed o svetu, želela bi ga predstaviti, potem pa
               bom povedala tudi kaj je svet delal v prvih dveh leti od ustanovitve. Svet je bil
               ustanovljen v marcu 2009, ustanovljen je bil na podlagi sklepa ministra za
               pravosodje, ustanovljen je bil za obdobje štirih let in sicer kot osrednje neodvisno,
               strokovno, usklajevalno in posvetovalno telo ministra za pravosodje. Po
               ustanovitvenem sklepu je funkcija sveta za alternativno reševanje sporov predvsem
               svetovanje o politikah razvoja alternativnega reševanja sporov. Hkrati pa naj bi svet
               prispeval tudi k povečanju uporabe alternativnega reševanja sporov in k večanju
               zaupanja v tak način reševanja sporov. Dodatne naloge so bile svetu zaupane z Zakonom
               o alternativnem reševanju sodnih sporov. Ta zakon je namreč določil, da se za
               zagotavljanje svetovanja v zvezi z oblikovanjem in izvajanjem programov  po 4. členu zakona, oblikuje Svet
               za alternativno reševanje sporov, ki naj zagotavlja tudi kakovost teh programov,
               hkrati pa naj skrbi za nadaljnji razvoj alternativnega reševanja sporov. Zakon o
               alternativnem reševanju sodnih sporov je v prehodnih in končnih določbah tudi
               opredelil, da naj svet, ki je takrat že bil ustanovljen in je deloval pri Ministrstvu
               za pravosodje, nadaljuje delo, kot svet po 14. členu zakona, pri čemer se mandat
               predsednika in članov izteče skladno s sklepom s katerim so bili imenovani.</p>
               <p>Svet danes sestavlja 17 članov in predsednica. Člani prihajajo iz različnih področij,
               vsi pa so bili že prej na nek način povezani z alternativnim reševanjem sporov.
               Sestava sveta je pestra, imamo člane, ki prihajajo iz sodstva, sodišč različnih
               stopenj, od okrajnega do vrhovnega. Imamo članico iz delovnega sodišča, ena članica
               je upokojena državna tožilka, imamo člen iz odvetniških vrst, tudi iz Državnega
               pravobranilstva Republike Slovenije in člane iz fakultete, Društva mediatorjev
               Slovenije, Združenja mediatorskih organizacij Slovenije Medios in tako naprej. Seznam
               članov je objavljen na spletnih straneh Ministrstva za pravosodje, v rubriki
               Alternativno reševanje sporov.</p>
               <p>Ponovila bi to, kar je že povedal minister, namreč, da ti člani delujejo v svojem
               osebnem imenu, da ne predstavljajo organizacije v kateri delujejo. ZARS pa določa, da
               minister člane imenuje izmed strokovnjakov s področja alternativnega reševanja
               sporov, ali s področja civilnega postopkovnega prava.</p>
               <p>Poudarila bi tudi, da člani za svoje delo ne prejemajo nikakršnega honorarja.</p>
               <p>Zdaj pa še nekaj o delu Sveta za ARS v prvih dveh letih. Svet je obravnaval osnutek
               predloga zakona o alternativnem reševanju sodnih sporov, obravnaval je tudi osnutka
               obeh pravilnikov, ki sta bila nato izdana na podlagi tega zakona, obravnaval je
               poglavje o družinski mediaciji iz osnutka predloga družinskega zakonika, obravnaval
               je predlog listine o alternativnem reševanju sporov, kar je bila pobuda Ministrstva
               za pravosodje. Nadalje se je ukvarjal z možnostmi alternativnega reševanja
               potrošniških sporov, delovnopravnih sporov, socialnih sporov. Svet tudi vodi postopek
               izdaje dovoljenja izvajalcem alternativnega reševanja sporov za uvrščanje mediatorjev
               na seznam. Redno se seznanja z delovanjem programov na sodiščih in s pomembnejšimi
               vprašanji, ki se pojavijo v praksi. Razpravljal je o dobrih praksah pri oblikovanju
               teh programov in izvajanju programov, oblikoval je tudi nekatera priporočila v zvezi
               z oblikovanjem programov in razpravljal je o zagotavljanju kakovostne mediacije na
               sodišču in možnih ukrepih na tem področju.</p>
               <p>O svojem delu svet poroča ministru za pravosodje, poročal mu je v letu 2009, poročal
               je tudi že o delu opravljenem v letu 2010.</p>
               <p>Informacije o svetu so dosegljive na spletnih straneh ministrstva, objavljajo se tudi
               v rubriki novice na istih spletnih straneh.</p>
               <p>Predstavitev bi zaključila z ugotovitvijo, da je svet aktivne, da obravnava različne
               teme s področja alternativnega reševanja sporov, ne samo mediacije, tudi druge
               oblike. Glede na sprejetje zakona o alternativnem reševanju sodnih sporov, pa je svet
               temu zakonu posvetil precej pozornosti, končno ne gre spregledati tega na kar sem
               prej že opozorila, da je prav zagotavljanje svetovanja v zvezi z oblikovanjem in
               izvajanjem programov po zakonu o alternativnem reševanju sodnih sporov osrednja
               naloga sveta.</p>
               <p>Hvala lepa.
               </p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Se zahvaljujem, da ste bili kratki, ker namreč je težava, bom rekel.</p>
               <p>Jaz bi v nadaljevanju čas, ki nam še<gap n="..."/> <gap n="..."/><stage>/Oglašanje v ozadju./</stage><gap n="..."/> Prosim?
               Proceduralno? Ja, potem pa dajte tako tiho, da me ne boste motili.</p>
               <p>V nadaljevanju bi šli po naslednjem vrstnem redu: gospod Ivan Kramar, gospod Marko
               Iršič, gospa Gordana Ristin, se opravičujem, da sem vas prej spustil, in gospa Penko
               Natlačen. Je pa dejstvo, to nam pogled na uro pokaže, da zadeve ne bomo končali. In
               jaz bom vsem tistim, ki boste danes imeli premalo časa, naslednjič omogočil dovolj
               časa, ker tudi ministru smo omogočili dovolj časa.</p>
               <p>Gospod Kramar, izvolite.</p>
            </sp>
            <sp who="SDT5:KramarIvan">

               <speaker>IVAN KRAMAR:</speaker>

               <p>Gospod predsednik, hvala za povabilo in hvala za besedo.</p>
               <p>Zelo pozorno sem poslušal stališče gospoda ministra, žal pa moram reči, da je temu
               treba dati veliko dopolnila. Strinjam se s tem, kot sam pravi, da je zadeva v
               eksperimentu, vendar preprosta ugotovitev, 2 milijona evrov, kot pravi, da je bilo,
               in en promil primerov, pomeni, da je vsak primer v mediaciji stal tisoč do dva tisoč
               evrov.</p>
               <p>Nadaljnja zadeva. Zakon o alternativnem reševanju sporov zagotovo ni tisto, kar bi
               moral biti. Razlaga pa je zelo preprosta. Ne mediacije, ne konciliacija in ne
               arbitraža niso pravne norme. Pomeni, da je treba ta področja strokovno obravnavati,
               ne pa izključno s strani pravnega vidika. Namreč, posebno arbitraža deluje v glavnem,
               principielno na osnovi pravičnosti, ki ima prednost pred načelom zakonitosti, z
               izjemo, da se razumemo, prisilnih zakonov v tej državi. To pa zahteva strokovnjake za
               vsako stroko posebej. Mejni spor na primer ne more reševati nek odvetnik, pravnik,
               ker če temu strokovnjaku, ki ima koncesijo, stroko ni treba dodati pri njegovi
               odločitvi ne nobenega leporečja, ne lepopisja, leporisja ali ne vem še česa. Vse
               drugo pa je odveč.</p>
               <p>Trditve gospoda ministra so predvsem netočne. Slišijo se sicer zelo lepo. Naslov
               zakona o alternativnem reševanju sporov, sploh ni skladen z nadaljnjo vsebino. Ena
               poglavitna kritika je, ko v 3. členu navaja kaj je to alternativa: mediacija,
               arbitraža in drugi. Kaj so ti drugi primeri - ne vem. Zadeva je sledeča, zakon mora
               biti čist. Za časa Avstroogrske, ko so sprejemali zakone v parlamentu so poklicali v
               parlament nepismene ljudi in jim zakon prebrali. Če tega niso razumeli, je bilo treba
               zakon pripraviti. Nekaj podobnega je delala prva Jugoslavija. </p>
               <p>Nadalje, v 3. členu tega zakona o alternativi je sicer omenjena mediacija, oprostite
               arbitraža. Vse drugo naprej pa se nanaša na mediacijo in če to pozorno analizirate,
               vidite da je zakon sam proti sebi, zaradi tega je treba ta zakon krepko dopolniti,
               popraviti ali napisati celo na novo. Vendar, kdo naj to piše?! Namreč, pride do
               absurda. Mediacija, arbitraža in konciliacija niso pravne norme. Še najbolj se pravu
               približa mediacija in je tudi nekje najbolj pravična in poštena, samo za kaj.  Ker to je kombinacija
               psihologije, stroke, prava in do neke mere tudi javnega mnenja, ki ni vedno pravično.
               Pomeni, da v tem okviru, če to prepustimo pravosodju in sodstvu, pomeni, da ne
               pridemo do rezultata, ampak se bomo še vedno vrteli od tistega enega promila, ki
               stane 2 milijona. In tu lahko trdim, da neupravičeno.</p>
               <p>Mediacija problemov ne rešuje samostojno, vendar v kombinaciji s sodiščem. Če je
               mediacija sredinjenje, pomeni če stranki prideta na skupno točko, dežurni sodnik
               overovi. Na področju mediacije, ne vem pa če hodimo še tako po svetu, je to res
               pionirsko delo, eksperimentalno. Mi smo se 13 let trudili za to, in smo pripravljeni
               mediatorjem tudi kaj pomagati. Smo prišli do zaključka.</p>
               <p>V Ameriki, je gospod minister omenil, kar 98% se rešuje, vsaj po njegovih besedah, na
               njegovem internetu poglejte, procesov izvensodno. Kaj to pomeni? Da država ravna
               silno praktično. Dva ki se tožita za 200 evrov, to stane državo par tisoč evrov. Kaj
               to zdaj nadaljnje pomeni pri milijon in pol vlogah, ki so pred sodišču, država mora
               poklekniti, garantirano mora poklekniti, in z raznimi, s salonsko akademijo verjetno
               teh problemov ne bomo rešili. Garantirano ne. Nujno je da se ustvari nevtralna
               komisija, kar je gospod predsednik že povedal. Nujno je. In v tej komisiji morajo
               biti zastopane vse strani: sodišče, mediacija, konciliacija in arbitraža. Namreč,
               sicer se pride do popolnega absurda, kar ta zakon o alternativnem reševanju sporov
               je. Nemogoče mu je slediti. Jaz ga ne bom zdaj analiziral, ker imam tukaj
               pripravljeno, nisem vedel koliko časa bomo, oprostite, ampak tudi ga ne bom reševal
               ta trenutek. Problemov je pa toliko, ne poznam enega člena, ki bi se ga ne dalo
               skritizirati, in do absurda. Državi to povzroča, namreč sam zakon prihaja sam sebi v
               kontradikcijo. Mediacija, če so pravniki, kateri pravniki so pravi - tisti, ki so na
               sodišču ali tisti, ki so v mediaciji. Namreč, to nekje ne gre skupaj. Tam je
               kontradiktorno, če pomeni, da mediatorji, kot sodniki, in to so, boljše rešujejo
               problem, potem sodišč ne rabimo. Če pa so sodišča zadovoljiva, potem pa mediacij v
               takšni obliki ne rabimo. Trdim, da je mediacija zelo potrebna in je najbolj poštena
               in pravična oblika reševanja, vendar ob drugačnih pogojih in drugačni sestavi.
               Namreč, mediator mora biti silno sposoben strokovnjak, ne pa da ravna med strankama z
               nekim pritiskom in neko silo. Konkretno, če je gospod minister sklical v Vladi
               župane, in so neko slovesno izjavo tam podpisali, odgovor nato z občin imam pa tukaj,
               občine protestirajo, tam sicer niso nič rekle, ampak protestirajo. Odgovor imam,
               lahko vam ga dam.</p>
               <p>Glejte, arbitražo podpirajo vse institucije v državi. Kdo so te institucije? To so
               ministrstva, občine, z njimi smo že nekaj pogodb sklenili, vendar je prišla s strani
               ministrstva praktično prepoved sodelovanja z arbitražo, dokument imam tukaj in vam ga
               lahko pokažem. Namreč, mediacija, kot arbitraža, so nevtralne in nedržavne
                  institucije. Po
               organizaciji ne spadajo v resor ministrstva in vlade, ampak pod Državni zbor, zato
               smo tukaj. In nujno je, da v okviru Državnega zbora se organizira neka komisija, ki
               bo to nevtralno proučevala ali pa bomo potonili. Sodni zaostanki, glejte, jaz sem
               danes prinesel en primer. Po seji bom nesel ta primer na sodišče. Za to je, natančno
               danes je, dva petka nazaj sem dobil in danes ga bom oddal. Porabljenih je bilo cca
               15, 20 minut za ugotovitev kaj se je zgodilo, prejšnji petek. Vsega časa pa je bilo
               porabljeno okrog tri ure. Kako bo sodišče naprej ravnalo, ne vem. Tukaj sem bil
               izvedenec, če bi bil arbiter, bi nič drugega ne zahteval, kot od enega strokovnjaka,
               ki ocenjuje, enemu je skoraj roko odtrgalo, ali pa mu je, so mu jo nazaj prišili,
               ocenjuje kakšna škoda je nastala. To mora biti strokovna ocena. In ko se to združi,
               je zadeva lahko naslednji teden, v mesecu dni največ rešena. Proces pa je trajal kar
               4 ali 5 let. Tukaj, glejte je, si lahko ogledate. Gospa ste blizu. In zadeva je
               sledeča. Kaj pa sodni zaostanki za državo. Jaz, naslednjič bom jaz vse to razložil,
               se oproščam, ampak mogoče samo še to.</p>
               <p>Še enkrat, mediacija je, če je in če dobro delaš, zlata vredna. Najbolj poštena in
               pravična. Zakaj? Ker, če se dva v neki zadevi sporazumeta, prideta na isto točko, je
               tako najbolj pošteno. Jaz na predavanjih vedno karikiram, mogoče zaradi lažjega
               razumevanja. On, ona, sadizem, je kaznivo dejanje, vsi vemo. Ja, pa če obema paše, je
               to verjetno obema ugodje. Glejte, in zadeva, to pa je potem mediacija, vendar
               strokovnjak v mediaciji mora biti za vsak primer posebej strokovnjak. V arbitraži se
               to gremo tako, da smo ustanovili arbitražne logocentre za vsako stroko posebej -
               geodeti, gradbeniki, rudarji, lokalna samouprava. Konkretno, v rudarstvu, vodita ga
               dva, to je generalni direktor Direkcije za rudna bogastva pri Ministrstvu za
               gospodarstvo in dr. Salobir in gospod Cerovac, ki je bil bivši glavni republiški
               inšpektor. V civilnih sporih, ki izvirajo iz kaznivih dejanj, sta dva najboljša,
               spadata med najboljše strokovnjake, to je Ministrstvo za notranje zadeve dalo
               soglasje, žal potem smo spet naleteli na ovire, in to hude, tako v organizacijskem
               smislu, kot v osebnem smislu. Kaj pomeni arbitraža za državo, državni proračun? Z
               arbitražo, to je edina institucija izven sodstva, ki zadevo reši pravnomočno in po
               načelu pravičnost, če se stranki takoj odgovori, to je lahko tudi po načelu
               zakonitosti, kot sem rekel pa je treba upoštevati prisilne zakonike v državi. S
               podporo arbitraži, ker je edina pravnomočna razsodba, bi plačilna nedisciplina lahko
               na mesec dni ne na leta, čez leta je podjetje, ali prideš do rezultata ali ne,
               tistega podjetja ni več, ker ni davkov, nič ne moreš plačati. Razvoj
                  podjetij<gap n="..."/>
               </p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Predlagam, da vsaj toliko, da dobijo še gostje besedo. Saj bomo naslednjič.</p>
            </sp>
            <sp who="SDT5:KramarIvan">

               <speaker>IVAN KRAMAR:</speaker>

               <p>Koliko mi dovolite še gospod predsednik?</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Pravzaprav nič. Ne gre za to vprašanje. Vljudno se mi zdi, da tudi ostali, ki so
               vstali zgodaj pa sem prišli, dobijo besedo. Naslednjič v nadaljevanju bomo šli po
               istem vrstnem redu, kar pomeni, da boste vi imel prvi besedo in tako naprej in boste
               imeli dovolj časa, zagotavljam.</p>
            </sp>
            <sp who="SDT5:KramarIvan">

               <speaker>IVAN KRAMAR:</speaker>

               <p>Gospod predsednik, samo nekaj bi prosil. Jaz sem predvčarajšnim bil tam na
               republiškem inšpektoratu dela in to prav za ta primer so mi dali izvleček in bi vam
               samo mogoče, da si malo ogledate.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Prav. Prosim, če se izklopite pa besedo bi dal gospodu Iršiču<stage>(?)</stage>.</p>
            </sp>
            <sp who="SDT5:IršičMarko">

               <speaker>MARKO IRŠIČ:</speaker>

               <p>Hvala za besedo in hvala za vabilo tudi na to sejo. Jaz bi predvsem poudaril pomen
               samostojne mediacije oziroma mediacije izven sodišč in še poseben pomen mediacije
               pred začetkom sodnega spora. To bi bila pravzaprav najbolj smiselna možnost in da je
               sodišče šele opcija za tiste primere, ko poskus reševanja sporov z alternativnimi
               načini, vključno z mediacijo ne bi bil uspešen. Med drugim tudi zato, ker če primer
               že pride sodišče, imajo s tem že stranke stroške, ima sodišče stroške, sistem mora že
               obravnavati primer. Medtem, ko če je sistem mediacija oziroma primer uspešno rešen
               pred tem, pravzaprav to ne gre ne za finančno, ne za drugačno obremenitev sodišč,
               niti strank po nepotrebnem. Jaz sem tudi predstavnik oziroma nevladnih organizacij,
               ki se ukvarjajo z mediacijo oziroma direktor zavoda Rakman<stage>(?)</stage>, tudi član upravnega
               odbora Združenja medicinskih organizacij Slovenije, kjer se tudi zavzemamo za to, se
               pravi za okrepitev možnosti mediacije izven sodišč oziroma v samostojnih programih.
               Zelo dobra izkušnja, ki se je pokazala je tudi na področju družinske mediacije, ki je
               sofinanciran s strani države. Tukaj gre vsa pohvala za to možnost in se pokaže, da če
               so ti programi na razpolago strankam brezplačno, se ljudje lažje odločijo, še posebej
               fizične osebe se odločajo za take programe in potem taki primeri sploh ne gredo na
               sodišče, se pravi na noben način ne prispevajo k obremenjevanju sodišč sodnim
               zaostankom in seveda nepotrebnim stroškom za državo in za fizične osebe. V tem smislu
               so tudi taki programi v preventivni funkciji. Se pravi preprečujejo tudi zaostrovanje
               spora, ker roko na srce, če spor pride že na sodišče, je že do precejšnjem mere
               zaostren in je tukaj že gospodarska in druga škoda že nastaja. Da ne govorimo tudi o
               zdravstveni škodi oziroma stresu in teh stvareh.</p>
               <p>Obstajajo pa tudi take stranke, ki na noben način ne bi želele ali pa ne morejo
               reševati spora pred sodiščem in zato je to še posebej pomembna možnost za njih, da bi
               obstajala in žal, kljub temu, da se govori o pomenu mediacije o vseh vrstah sporov,
               jaz ne opažam kakšnih posebnih spodbud na tem področju države. Tudi bi pozval
               Ministrstvo za pravosodje, da v tej smeri naredi več, ker zdaj smo precej poslušali o
               tem, o programih mediacije na sodiščih. Kar je zadeva precej pozna. Smiselna
               alternativa je prej in potem je resnična alternativa, če ne pa gre za tako imenovan
               integriran sistem oziroma sodišču pridružen sistem mediacije in v javnosti se tudi
               ustvarja vtis, da je mediacija povezana s sodiščem. Tudi, da mediator mora biti
               pravnik. Mene recimo večkrat vprašajo, če sem pravnik in potem jim pojasnjujem kako
               je z mediacijo.</p>
               <p>Mediacija sploh ni pravna kategorija. Pravna kategorija je sporazum, ki je posledica
               mediacije ali pa, če je ta sporazum izvršljiv <gap n="..."/><stage>/Nerazumljivo./</stage><gap n="..."/> Pri mediaciji gre
               pa za proces sodelovanja med prej sprtima stranema. Se pravi za iskanje skupne
               rešitve, ki mora biti omogočeno oziroma je smiselno, da je omogočen preden stranke
               posežejo po nasprotniškem sistemu, kar je sodišče. Na sodišču pa dokazujemo to, da
               imamo mi prav in druga stran narobe. Pri mediaciji pa se išče neko skupno rešitev.
               Zato bi še posebej poudaril to, se pravi predhodno mediacijo oziroma samostojno
               mediacijo in tudi vprašanje financiranja teh programov. Tukaj v zakonu o
               alternativnem reševanju sodnih sporov je predvideno financiranje programa mediacija
               oziroma ko je postopek že na sodišču oziroma tudi predvsem v okviru programov povezanih s sodiščem. Zdajšnjo
               prakso oziroma po mojih informacijah so se vsa sodišča odločila za pravzaprav interne
               programe oziroma sodišču pridružene programe, tako da zunanjih izvajalcev mediacije v
               povezavi s temi spori sploh nimamo. Zdaj vesel sem te ideje, da bi se razširila
               ponudba tudi sodišč na druge možnosti. Sem pa dobil neuradno informacijo tudi, da
               recimo, če sodišče že ima program sodišču pridruženo mediacijo, se pravi mediacijo,
               ki organizira sodišče, da potem ni smiselno, da sklepa pogodbo še s kom zunanjim, kar
               pa omejuje svobodo strank. Jaz kot stranka bi si želel, da tudi na sodišču bi imel
               možnost izbrati pa mogoče zunanjega mediatorja, kateremu bi lahko tudi bolj zaupal
               ali pa bi se boljše počutil tam. Ker tudi marsikakšna stranka se ne počuti dobro v
               povezavi s sodiščem ali pa nelagodno ali pa ima nezaupanje do sodišč. Ravno včeraj
               smo lahko poslušali tudi, je bilo eno vprašanje v zvezi z mediacijo oziroma en gospod
               je bil zelo kritičen do sodišč in tudi mediacijo na sodiščih, češ, da je to
               skorumpirano pa tako naprej. Pa ne trdim, da je temu tako, ampak pravim, da v
               javnosti ali pri marsikaterem človeku so veliki zadržki do sodišč in s sodiščem
               povezanih stvari. Tako, da jim je potrebno omogočiti vsaj izbiro. To je moje mnenje.
               Se pravi v vsakem primeru pred sodiščem in tudi, ko je zadeva že na sodišču, da se
               lahko stranke odločijo kam bi želele iti na mediacijo. Zdajšnjo ureditev, kot jo jaz
               berem oziroma tudi kot jo opazujem v praksi je, na nek način omogoča nek monopol nad
               mediacijo določenemu, se pravi mediacijo, ki je financirana s strani države,
               določenemu krogu ljudi, seveda to ne preprečuje nobenemu, da ne bi samostojno na trgu
               ponujal mediacije, ampak dejstvo pa je, sploh če ljudje nimajo finančnih sredstev,
               potem je to, da je nekaj brezplačno oziroma, da je mediacija na sodišču brezplačna,
               vsekakor dejavnik in poznam primere oziroma sem slišal za marsikakšne primere tudi s
               področja družinske mediacije, ko so pravzaprav ljudje bili že dogovorjeni, bi se
               lahko razvezali recimo s pomočjo sporazumne razveze pa so vložili tožbo in potem
               takoj šli v mediacijo in potem so povedali mediatorju kar so se že dogovorili, zato
               da je bilo pravzaprav za njih bolj enostavno. Kar je ironično, da je recimo sodni
               postopek cenejši pa bolj enostaven lahko za stranke, kot pa bi bil, če bi ga rešili
               prej, ker vemo, da morajo še to, pač to izvršljivost in tako naprej.</p>
               <p>Da ne bom predolg. Na kratko bi mogoče, mogoče bi komentiral še to vprašanje
               nevtralnosti sveta, recimo za alternativno reševanje sodnih sporov. Sem vesel, da je
               zelo pester. Hkrati bi pa poudaril, da med člani ni prav nobenega, ki bi bil iz
               drugih poklicev oziroma, ki ne bi bil pravnik. So notri v tem svetu samo pravniki in
               to se mi zdi tudi nekoliko nerodno, če govorimo o alternativnem reševanju sodnih
               sporov. Bi pričakoval, da bi bili tudi predstavniki drugih poklicev, recimo kot
               mediatorji, ker za mediatorja vemo, ni predpisano, da mora biti pravnik. Se pravi
               zakaj so potem člani sveta pravniki in tudi recimo kar se tiče problematike sodišč,
               ki jo je tudi gospod minister izpostavil, da potem je to treba zapisat oziroma
               pripravit sodno poravnavo, s katero mogoče včasih sodniki niso zadovoljni. Po mojih
               informacijah tudi poravnave, ki jih napišejo nekateri sodniki ali tudi pravniki, niso
               zadovoljive in postopki mediacije padejo tudi zaradi tega. Se pravi, kar smo tudi že
               predlagali oziroma kar se zavzemamo, da se omogoči neka služba ali pa neka pomoč tudi
               pri zapisovanju sporazuma v obliki poravnave, ki bo stala, ki bo taka, ki jo bo potem
               sodnik podpisal in v vsakem primeru bi želeli, tudi recimo za primere, ki bi prišli
               na mediacijo pred sodiščem, da se to strankam omogoči na način, ki bi bil enostaven
               in ne bi predstavljal dodatnih stroškov. Zdaj gredo lahko stranke k notarju in to v
               obliki notarskega zapisa zapišejo, ampak to predstavlja dodatne stroške, dodatno pot
               in je na nek način podaljšan postopek in mene večkrat stranke sprašujejo kakšne so
               možnosti oziroma kako je in včasih je kar nerodno, ko moram povedati, da je
               pravzaprav, če rešijo s pomočjo mediacije oziroma, če rešujejo na sporazumen način,
               da imajo pravzaprav največ dela posledično z administracijo oziroma z uveljavljanjem
               tega. Se pravi, bi tudi bil mnenja, da mora  sistem zagotoviti neko enostavno možnost prevajanja tega sporazuma v
               izvršljivo obliko. Nekaj takega sicer tudi omogoča zakon o pravdnem postopku v 309.
               členu, se pravi poravnava še preden pride do tožbe. V tem smislu mogoče. Tako, da
               mogoče bi zaključil s tem.</p>
               <p>Še to bi poudaril. Marsikdo ali pa veliko število ljudi sploh ne ve za obstoj te
               možnosti mediacije izven sodišč oziroma samostojne mediacije oziroma kakšne možnosti
               imajo v zvezi s tem in mislim, da bi morala država še posebej spodbujati in tudi
               osveščati državljane o tej možnosti in to možnost tudi finančno omogočati ali pa
               vzpodbujati, vsaj v začetkih, da s tem olajša dostop udeležencem do teh možnosti, s
               čimer bi vse strani pridobile, saj bi to delovalo tudi preventivno. Tisti, ki bi
               prišli na mediacijo pred sodiščem, potem ne bi šli na sodišče, še posebej, če bi bili
               uspešno rešeni, kar pa je naša praksa, tam okoli 75 ali več primerov mediacij je
               uspešno rešenih. Se pravi tri četrt tistih primerov, ki bi jih rešili izven sodišča,
               sploh ne bi prišlo na sodišče. Tako, da na kratko, sem skušal biti kratek. Upam, da
               nisem bil zaradi tega prehiter ali pa preveč neorganiziran.</p>
               <p>Mogoče bi samo še enkrat poudaril. Samostojna mediacija, s poudarkom pred sodiščem,
               se pravi izven sodišča ali neodvisno od sodišča, ki pa bi bila tudi financirana s
               strani država zato, da bi bil dostop do tega omogočen državljanom. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Imamo še dve. Gospa Gordana Ristin, potem pa še gospa Penko
               <gap n="..."/><stage>/Nerazumljivo./</stage><gap n="..."/></p>
            </sp>
            <sp who="SDT5:RistinGordana">

               <speaker>GORDANA RISTIN:</speaker>

               <p>Hvala lepa za besedo in tudi za vabilo. Jaz sem zelo vesela, ko je predsednica
               Društva mediatorjev, da smo povabljeni in predvsem sem vesela, da kažete poslanci
               zanimanje za to področje. To pomeni, da je mediacija ali pa zunajsodnoreševanje
               sporov pomembno v družbi in tako zadevo razumem in res sem vesela.</p>
               <p>Društvo obstaja 4 leta. Imamo tam nekje 390 članov. Raste število članstva. Seveda
               mislim pa, ocenjujem, da je okoli 1.000 mediatorjev že v Sloveniji, kar je ena taka
               številka, ki kaže in, da se ljudje zanimamo za to, da bi ljudem pomagali rešiti spore
               in mogoče tudi, da so nekateri pripoznali možnost nekih dodatnih virov zaslužka, kar
               seveda v mediaciji ni in tudi še dolgo ne bo.</p>
               <p>Zdaj nekaj o tem, o različnih pristopih, kako to pravzaprav funkcionira. Jaz bi dala
               mogoče kot primer, vsi se spomnite prve uspešne okoljevarstvene mediacije v
               Sloveniji, Tenetiše. To je bil en tak dober primer, ko smo s sodelovanjem ljudi,
               države pa to je bilo pod prejšnjo Vlado, ampak to ni pomembno. Mediatorji mislim, da
               moramo res gledati tako za naprej in smo tudi tako navajeni gledati, ker se je
               pokazalo, da se da sodelovati celo v sporu, ki ima elemente javnega značaja tako, da
               se zmenimo. To zato opozarjam, ker je čas tak in zato so mediacije ne samo pri nas,
               ampak tudi v svetu seveda pomembne in tudi moderne, ker je prišel čas sodelovanja.
               Tudi to sejo jaz tako razumem, da bomo skupaj sodelovali, našli neka priporočila,
               našli zadevo, ki bo boljša. Začela se je res mediacija razvijati v Sloveniji 10 let
               nazaj. Res tudi s pomočjo sodnikov, ki so ali smo pripoznali možnost, da je treba
               odpreti vrata dostopa do rešitve spora na različen način. Eno je seveda sojenje, ki
               mora biti v razumnem roku in pravilno in učinkovito, ampak tudi moramo odpreti
               možnost ljudem dostopa do druge rešitve spora in v tem vidim sodelovanje med, tudi
               zunaj, torej pred vložitvijo tožbe, tukaj se absolutno strinjamo člani društva, tudi
               med sojenjem pa  ne nazadnje
               tudi v fazi izvršbe. Ne boste verjeli koliko imamo poravnav celo v fazi izvršilnega
               postopka, ko ljudje pravzaprav vidijo, da upnik, da bo mogoče z nekim dogovorom lažje
               prišel do poplačila svoje terjatve. Ali bo kaj drugega dobil, recimo, če glasi sodba
               na denar pa vzame kaj drugega in s tem potem umakne predlog za izvršbo in tudi potem,
               recimo pri dolgoročnih razmerjih, ko družinski, poslovni, ko nastajajo spori kasneje.
               Torej naš koncept v društvu, ki se je zavezalo med drugim širit idejo mediacije je,
               da razlagamo, torej razložimo ljudem ta pojem konflikta kot seveda normalne stvari v
               življenju, v življenju je polno konfliktov, to vemo vsi, ampak seveda konflikte je
               treba reševati. Treba jih je reševati tvorno, konstruktivno in kot zadnji časi
               kažejo, s sodelovanjem in, če ne gre, takrat pa naj pride sodišče. Ne nazadnje
               sodišče bo ostalo. Kot imamo razne veje oblasti, tudi sodstvo bo ostalo. Ne da se vse
               rešiti v mediaciji ali pa v arbitraži, tudi arbitraža je pomembna. Ampak zadnja
               rešitev naj bo sodišče, ki bo zmeraj ostalo najvišji način civilizacijskega reševanja
               sporov.</p>
               <p>Ampak če zdaj pogledamo vsak dan. Recimo podnebne razmere. To se ne da rešit z vojno,
               ne da se rešit s tekmovanjem, ne da se rešit drugače kot s sodelovanjem in zato so
               mediacije v svetu pomembne.</p>
               <p>Zdaj, da se vrnem na naš koncept. Način, zdaj katera mediacija je bolj kvalitetna.
               Katera izobraževanja so bolj kvalitetna? V Sloveniji se skušamo držati tega
               priporočila sveta Evrope, to je ta organ <gap n="..."/><stage>/Nerazumljivo./</stage><gap n="..."/> European commission
               for the efficiency of justice, ki je izdelal neka priporočila. Namreč zakaj se ni
               mogel tudi ta organ dogovorit pa reči, ta model izobraževanja mediatorjev je
               najboljši, kajti vsaka država in tukaj smo v društvu, nekako čutimo odgovornost, da
               se o tem pogovarjamo in te stvari odpremo, mora najti tisti način, nacionalni
               program, ki tej državi paše, kjer je ljudem pisan na kožo. Niso ljudje zaradi nas
               tukaj, smo mi zaradi ljudi in moramo se mi potrudit najti tisto, kar pri naših
               ljudeh, da tako rečem, vžge ali pa pomaga. Vemo, da poravnalni sveti iz tistega
               zakona o pravdnem postopku iz leta 1975 niso bili ravno uspešni, čeprav so bili po
               takratnih mestnih četrtih ali kaj je že bila, krajevna skupnost, ni bilo uspešno, ker
               mogoče so bili neki pritiski, ker so bili ne vem kako zbrani ti poravnalci. Celo,
               torej mi smo štartali z negativno civilizacijsko tradicijo v to pa vendar smo v
               desetih letih prišli do tega, da je ta možnost rešitve spora prepoznavna. Od začetka,
               veste, so nas vsi spraševali <q>"Ali vi meditirate? Ali mediirate, ne meditirate?"</q> Zdaj
               vsi vemo, da je mediacija ena izmed načinov rešitve spora in smo to pač, tudi
               društvo, ki je dobilo status društev v javnem interesu pod prejšnjo Vlado, pač
               naredili svoj prispevek, da smo napisali neke, ampak vse prostovoljno, da smo
               sodelovali, napisali predloge ene bele knjige, kaj vse je treba narediti, da bi bilo
               to še boljše in potem po sprejemu prvega zakona, po direktivi in sprejemu prvega
               zakona o mediaciji v civilnih in gospodarskih zadevah, ki je moderen zakon, to
               mislim, da smo si vsi enotni, je prišlo do tega razvoja, da je bilo treba
               kodificirati zadeve tudi na področju drugih, recimo sodišč in je prišlo do zakona o
               alternativnem reševanju sodnih sporov. Ampak veste, če mediacijo preveč kodificiramo,
               to obstaja ta pojem, preveč regulative škodi, over regulatit pa tudi ne želimo v
               društvu spet dajati priporočila, da bi pa to vse tako normirali kot v nekaterih
               državah, to vam lahko primerjalno  povem, imajo problem, ker imajo vse urejeno, vsak program kako se
               morajo izobraziti mediatorji, ne vem, 200, 300 ur, ampak žal nimajo mediacij. To je
               Avstrija. Tako, da recimo po drugi strani imamo norveški princip, ko pravi zakon samo
               eno stvar definira mediatorja, pravi: mediator je čutna in razumna oseba, nič o šoli,
               nič o programih. Torej, to uskladite, da je število obveznih znanj katerih je Svet
               Evrope priporočilo izdelal in ti programi sledijo in da je hkrati ta oseba takšna, ki
               mora biti. Zdaj samo še na koncu bi rada nekaj povedala, da mediacija mora biti
               učinkovita. Prosim, to mislim, da boste vi, ki režete proračun, absolutno se
               strinjali, da če ni učinkovito, da zdaj en denar dajati brez rezultata ne gre. Da je
               mediacija učinkovita tako po zakonu kot si stranke želijo, mora se nekje zaključiti z
               nekim sporazumom, ki je najmanj pogodba, torej poravnava, sporazum, drugo pa, če je
               to že v nekih hudih vodah, si želijo izvršilni naslov in to je sodna poravnava ali v
               obliki notarskega zapisa. In da se spet vračam k društvu, mi ponujamo vrsto programov
               in smo že pomagali ustanoviti centre za en tak bagatelen denar, pomagali smo
               zavarovalnemu združenju, pomagali smo farmacevtom, zbornici obrtnikov, zdaj se zelo
               menimo tudi z gospodarsko zbornico, ampak vedno na koncu želijo vsi učinkovito
               rešitev spora, da ne bomo imeli nove spore o mediaciji. In sodna poravnava, če je ali
               pa v obliki notarskega zapisa, to mora biti izvršljivo, ne moremo, tukaj pa se mogoče
               nekoliko razlikujemo in razlike naj živijo, da mora to biti učinkovito in vodotesno
               in da ne more biti zdaj nov spor o zapisu sodne poravnave ali notarskega zapisa. To z
               moje strani. Hvala lepa za besedo.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Saj boste lahko nadaljevali. Dajmo še teh pet minut izkoristiti za gospo Penko
               Natlačen.</p>
            </sp>
            <sp who="SDT5:PenkoNatlačenMetka">

               <speaker>METKA PENKO NATLAČEN:</speaker>

               <p>Hvala lepa, gospod predsednik. Bom poskušala biti kratka glede na to, da je bilo že
               kar nekaj povedano o alternativnih oblikah reševanja sporov. Sama pa sem danes tukaj
               ne tej seji nekako v dveh vlogah kot predstavnica stalne arbitraže pri gospodarski
               zbornici, pa ob enem tudi kot predstavnica gospodarske zbornice. <gap n=".."/><stage>/nerazumljivo./</stage><gap n=".."/>
               stalne arbitraže pri gospodarski zbornici, kateri je z zakonom poverjena naloga
               arbitražnega reševanja sporov v gospodarskih sporih, ima že zelo dolgo tradicijo,
               deluje kot poseben organ, ki ji zagotavlja pogoje za njegovo delo gospodarska
               zbornica, od osamosvojitve dalje pa je pristojna tudi za reševanje mednarodnih
               gospodarskih sporov. Glede na to, da so vsi ti postopki zaupni, ima tudi še dodatne
               posebne kvalitete, od leta 2000 pa omogočamo tudi postopke konciliacije, ki so
               najbolj podobni mediacijskim postopkom. V zvezi s tem bi želela poudariti, da je na
               naši listi arbitrov 140 domačih in tujih arbitrov, da so to in pravniki, zlasti pa
               strokovnjaki z vseh področij, kjer bi lahko gospodarski spori nastajali in poudarjam
               še naslednje, da smo že v letu 2002 s spodbudo Ministrstva za pravosodje z Okrožnim
               sodiščem v Ljubljani sklenili poseben dogovor o tem, da stranke med katerima se je
               začel gospodarski spor lahko prenesejo reševanje tega spora na stalno arbitražo pri
               gospodarski zbornici. To je bil en poseben projekt, ki je živel nekaj časa. Moram
               reči, da potem je nekako ugasnil, še vedno pa oziroma ponovno glede na novo
               zakonodajo gojimo ambicije, da bi takšno vrsto sodelovanja ponovno obudili s
               pogodbenim sodelovanjem tudi v okviru možnosti kot jih je prej omenil minister, da
               smo za to usposobljeni menimo, da ni sporno.  Po drugi plati sem tukaj kot predstavnica gospodarske zbornice, ki je
               podpisnica listine o alternativnem reševanju sporov in tudi v tem okviru aktivno
               deluje, iz tega naslova pa tudi že pred podpisom tega je gospodarska zbornica kot
               delodajalska asociacija začela s posebnim projektom v sodelovanju s štirimi
               delodajalskimi organizacijami in štirimi nacionalnimi reprezentativnimi sindikati,
               skratka s projektom ne sodnega alternativnega reševanja individualnih delovnih
               sporov. Tukaj sem strokovna vodja. Ta projekt je sicer dvoleten, njegov končni cilj
               pa je ustanoviti v sodelovanju s socialnimi partnerji, prej naštetimi, center za
               alternativno reševanje delovnih individualnih sporov z mediacijo in z arbitražo. Se
               pravi, ne sodni način reševanja in v ta proces smo do sedaj vključili oziroma
               usposobili približno 60 mediatorjev, ta mesec nas čaka usposabljanje okoli 40
               arbitrov, v nadaljevanju bodo pa tekli postopki priprave ustanavljanja samega centra.
               Toliko na kratko v zvezi s tem, ker tudi nekako časa ni. O našem delu smo že poročali
               ekonomsko-socialnemu svetu, svetu za alternativno reševanje sporov, smo bili podprti
               tako pri socialnih partnerjih kot v okviru strokovnjakom, ki sestavljajo svet za
               alternativno reševanje. Moram reči, da akcije, ki jih izvaja tako stalna arbitraža
               kot gospodarska zbornica, redno obveščamo ministra in si jih tudi ali minister sam
               ali predsednica sveta udeležujeta celo z uvodnim govorom ali kakorkoli že s spodbudno
               besedo. Tako, da naša povezanost v sodelovanju poteka.</p>
               <p>V nadaljevanju pa tako stalna arbitraža kot poseben organ, ki goji to tradicijo kot
               gospodarska zbornica želimo delovati na področju sooblikovanja dobrih prask v
               slovenskem prostoru pri alternativnem reševanju zlasti gospodarskih in zlasti
               delovnih sporov. Toliko za začetek. Najlepša hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Glede na čas, ki se nam je v bistvu iztekel, tehnično je
               <gap n="..."/><stage>/nerazumljivo/</stage><gap n=".."/> za naslednjo sejo, bi jaz na tej točki prekinil in
               sejo<gap n="..."/><stage>/oglašanje iz klopi./</stage><gap n=".."/> Proceduralno, prosim, gospod Gumzar.</p>
            </sp>
            <sp who="SDT5:GumzarMilan">

               <speaker>MILAN GUMZAR:</speaker>

               <p>Hvala za besedo. Gospod predsednik, glede na to, da je namen te seje razjasniti način
               uporabe alternativnih načinov reševanja sodnih sporov in učinkovitosti le-tega,
               predlagam, da na naslednjo sejo povabimo še naslednje predstavnike oziroma
               organizacije Arbitraža pri Zavarovalnici Triglav, Mediacijski center slovenskega
               zavarovalniškega združenja in Inštitut za medicino<gap n="..."/><stage>/nerazumljivo/</stage><gap n="..."/></p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Ne vidim razlogov, da ne. Saj mi lahko naredimo javno razpravo v veliki
               dvorani, saj ni nobenih težav, samo mi na tak način ne bomo prišli povsem nikamor.
               Lahko predlagate. Prosim, izvolite.</p>
            </sp>
            <sp who="SDT5:IršičMarko">

               <speaker>MARKO IRŠIČ:</speaker>

               <p>Predlagal bi združenje mediacijskih organizacij Slovenije, to je združenje, ki
               povezuje organizacije, ki se z mediacijo ukvarjajo tako kot je združenje mediatorjev
               za fizične osebe, združenje mediacijskih organizacij so organizacije. Samo toliko
               bi.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. To je bil gospod Marko Iršič. Še gospod Kramar<stage>(?)</stage>.</p>
            </sp>
            <sp who="SDT5:KramarIvan">

               <speaker>IVAN KRAMAR:</speaker>

               <p>Oprostite, nisem razumel.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Nekaj ste želel še predlagati.</p>
            </sp>
            <sp who="SDT5:KramarIvan">

               <speaker>IVAN KRAMAR:</speaker>

               <p>To sem hotel reči, da je tudi z naše strani arbitraže je veliko interesentov, ker so
               razna združenja recimo Skupnost občine Slovenije, konkretno sindikat avtoprevoznikov
               in tako naprej.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Jaz mislim, da bomo mi to sejo zapeljali tja kjer se bo reklo veliko
               dela, veliko besed, pa nobenega efekta. Izvolite, gospod Žnidaršič.</p>
            </sp>
            <sp who="SDT5:ŽnidaršičFranc">

               <speaker>MAG. FRANC ŽNIDARŠIČ:</speaker>

               <p>Lepa hvala. Torej, če bomo delali na ta način bomo imeli 30 sejah, pa ne bo dobrega
               rezultata, kajti, če bi vabili vse tiste, ki želijo nekaj povedati, pa se ponavljati,
               pa govoriti o tistem kar smo mi sprejeli, pa poznamo, ker danes sem poslušal vse to
               kar že davno vem skoraj od vseh, ker sem pomagal ta zakon sprejeti, potem ne bo nič
               iz tega. Če komu zakon ni všeč predlagam, da pošlje predlog za spremembo. To bi bil način dela, če bomo pa
               mi več tisoč ljudi poslušali vsakega posebej, potem je tukaj dva milijona državljanov
               upravičenih, da sodeluje in v tem smislu za vsako takšno stvar delati veliko sejo
               namesto, da bi zakon sprejemali ali popravljali je izguba časa v nekem obsegu tudi
               denarja in v tem smislu se z vami strinjam, da bi omejili na reprezentativne
               diskutante nadaljnjo razpravo v ožjem okviru, potem pa neke zaključke sprejeli. Hvala
               lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Jaz se absolutno strinjam z gospodom Žnidaršičem. In tudi sprašujem
               gospoda Gumzarja, če se strinjate, da ostanemo v tem okviru kot smo? Če bomo pa
               širili, potem pa bo točno to kar sem prej povedal.</p>
            </sp>
            <sp who="SDT5:GumzarMilan">

               <speaker>MILAN GUMZAR:</speaker>

               <p>Jaz svojega predloga ne morem umakniti z oziroma na to, če želimo razjasniti nekatere
               zadeve na eni strani in na drugi strani in bi bilo za nadaljnjo diskusijo dobro, da
               vsaj te tri povabimo, ker imajo ogromne izkušnje na tem področju.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Sejo bomo prekinili in jo nadaljevali. Boste obveščeni v
                  nadaljevanju. <stage type="time">(SEJA JE BILA PREKINJENA 14. JANUARJA 2011 OB 9.50.)</stage>
               </p>
            </sp>
         </div>
      </body>
   </text>
</TEI>