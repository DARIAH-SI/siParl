<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZDDSZII-Redna-034-2010-09-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo družino socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BBD020363F14D38AC125790900490B76</idno>
               <idno type="custom" subtype="day">B800B1ADC605A750C12577B300217986</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=B800B1ADC605A750C12577B300217986</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZDDSZII-Redna-034-2010-09-29.OZDDSZII" n="034">
               <name>Redna</name>
               <date when="2010-09-29"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZDDSZII-Redna-034-2010-09-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZDDSZII-Redna-034-2010-09-29.OZDDSZII">
                        <orgName key="OZDDSZII">Odbor za delo družino socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA DELO, DRUŽINO, SOCIALNE ZADEVE IN INVALIDE</stage>
            <stage type="session">34. seja</stage>
            <stage type="date">(29. september 2011)</stage>
            <stage type="chairman">Sejo je vodila dr. Andreja Črnak Meglič, predsednica odbora.</stage>
            <stage type="time">Seja se je pričela ob 16.05.</stage>
            


            <sp xml:id="SDT5-OZDDSZII-Redna-034-2010-09-29.sp1">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Dober dan, prav lepo pozdravljeni na 34. očitno zadnji seji tega Odbora za delo,
               družino, socialne zadeve in invalide v tem mandatu in seveda v naši sredi pozdravljam
               vse vabljene, gospoda ministra in odpiram sejo na kateri vas obveščam, da so zadržani
               oziroma se seje ne bodo mogli udeležiti poslanci Marjan Pojbič, Jakob Presečnik,
               Franc Jurša, kot nadomestni člani pa bodo seji prisostvovali Andrej Magajna namesto
               Vilija Rezmana, to zaenkrat še ni res in pa gospod Danijel Krivec namesto poslanke
               Alenke Jeraj.</p>
               <p>S sklicem seje ste prejeli tudi dnevni red seje današnje seje odbora. Po sklicu seje
               pa sem vam posredovala tudi predlog v zvezi z dnevnim redom in sicer predlagala, da
               se umakne 1. točka dnevnega reda in sicer predlog zakona o štipendiranju.</p>
               <p>Umik točke sem predlagala na podlagi obrazložitve oziroma zaprosila Ministrstvo za
               delo, družino in socialne zadeve. Sedaj pa sprašujem najprej predlagatelja oziroma
               predstavnike Vlade, da nam obrazložijo razloge za umik te točke dnevnega reda, potem
               pa se bomo odločali o dnevnem redu in ostalih zadevah. Izvolite. Gospod minister.</p>
            </sp>
            <sp xml:id="SDT5-OZDDSZII-Redna-034-2010-09-29.sp2">

               <speaker>DR. IVAN SVETLIK:</speaker>

               <p>Hvala lepa. Zdaj glavni razlog zakaj predlagamo, da se umik obravnave tega gradiva je
               to, da smo seveda načrtovali nov zakon v pogojih, finančnih pogojih, ki so bili
               drugačni od trenutnih, ki jih je določil rebalans in tudi od izgledov za prihodnje
               leto, tako da je predlog, ki smo ga imeli v obravnavi temeljil na takih
               predpostavkah. Te predpostavke zdaj niso več dane in zaradi tega tudi predlagamo, da
               se to gradivo bi se moralo bistveno dopolnit, če bi hoteli spremembe, ki smo jih
               želeli tudi uvesti. Hkrati pa je seveda vprašanje ali lahko potem s tem konceptom še
               naprej zdržimo ali ne. Bilo pa je tudi veliko pripomb s strani zainteresiranih in smo
               se takoj po tistem ko smo prvo razpravo, prvo obravnavo opravili, odšli z njimi
               usklajevati in to usklajevanje zaenkrat še ni končano.</p>
            </sp>
            <sp xml:id="SDT5-OZDDSZII-Redna-034-2010-09-29.sp3">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Želi besedo še kdo od predstavnikov poslanskih skupin? Ne. Potem
               predlagam, da glasujemo o točki umika. Glasovanje poteka.  Zaključujem glasovanje.</p>
               <p>Kdo je za <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je umik soglasno sprejet. Tako je današnji dnevni red, torej letno
               poročilo varuha človekovih pravic Republike Slovenije za leto 2010 in pa točka
               Razno.</p>
               <p>Prehajam na <title>2. TOČKO DNEVNEGA REDA, TOREJ NA LETNO POROČILO VARUHA ČLOVEKOVIH
                  PRAVIC REPUBLIKE SLOVENIJE ZA LETO 2010</title>, pri katerem je naš odbor
               zainteresirano delovno telo, medtem ko je matično delovno telo Komisija za peticije
               ter človekove pravice in enake možnosti. Poročilo se obravnava po enofaznem
               postopku.</p>
               <p>Prosila bi za uvodne obrazložitve, najprej v naši sredi pozdravljam predstavnike
               varuhov človekovih pravic in gospod Dolčič, beseda je vaša.</p>
            </sp>
            <sp xml:id="SDT5-OZDDSZII-Redna-034-2010-09-29.sp4">

               <speaker>TONE DOLČIČ:</speaker>

               <p> Hvala lepa. Hvala vsem, ki ste žrtvovali tole lepo popoldne za obravnavo našega
               poročila, kajti tako imenovani <q>"feed back"</q> nam je pravzaprav bolj pomemben kot pa
               tisto, kar je vse napisano.</p>
               <p>Kot rečeno, pred vami je 16. poročilo varuha človekovih pravic, ki je pravzaprav
               vsako leto debelejše, kljub temu da poskušamo nekako vendarle ostati v nekih
               normalnih okvirih. Letošnji ima 400 strani in za naprej razmišljamo, da bi morda šli
               v ožji izbor, pa potem objavili celotno poročilo zgolj na spletu, kajti stroški so
               vendarle veliki in nekako se moramo tudi mi prilagoditi tem novim okvirom.</p>
               <p>Metodologija priprave poročila je že nekaj let enaka, zato je mogoče razporeditev v
               posamezna poglavja v nekaterih primerih neprimerna oziroma neustrezna ali pa ne v
               celoti ustrezna, ampak želimo imeti primerjavo s prejšnjimi leti, s prejšnjimi
               poročili in zato se v smislu statistike in obdelave primerov ne želimo odmakniti od
               ustaljene oblike. Poskušamo seveda v splošnem delu opozoriti na sistemske probleme,
               na odprta vprašanja, ki jih pa potem poskušamo nekako s primeri ilustrirati, tako da
               bi vsi, ki berete to poročilo vendarle dobili neko celovito sliko.</p>
               <p>Dobili smo tudi poročilo oziroma odzivno poročilo Vlade Republike Slovenije na naše
               poročilo, kar je postalo tudi običajna praksa, ki jo recimo ombudsmani v tujini
               skoraj ne poznajo in zato nam pravzaprav kar zavidajo v tem smislu, kakšno pozornost
               pristojni državni organi namenjajo poročilu varuha.</p>
               <p>Letošnjem letu je na koncu dodano tudi posebno poročilo o izvrševanju nalog in
               pooblastil državnega preventivnega mehanizma, to nalogo varuh opravlja v skladu z
               Zakonom o ratifikaciji opcijskega protokola h konvenciji o prepovedi mučenja in tudi
               ta naša organiziranost, kjer nadziramo vse prostore, kjer so osebe proti svoji volji
               omejene v gibanju oziroma v svoji svobodi, ta naša organiziranost, kjer delamo skupaj
               z nevladnimi organizacijami, je tudi v tujini deležna zelo velike pozornosti, kajti
               izkazalo se je, da je takšno sodelovanje zelo dobro, da tudi nevladne organizacije si
               lahko ogledajo nekatere prostore, o katerih lahko sicer krožijo različne špekulacije,
               informacije, kako je poskrbljeno za določene osebe, oziroma kako ni. Takšnih
               pregledov smo v prejšnjem letu opravili 44 in trenutno imamo pa ravno na obisku
               delegacijo iz Srbije, kjer vzpostavljajo takšen mehanizem in želijo nekako pridobiti
               naše izkušnje iz tega  dela. Jaz
               o sami vsebini poročila ne bi posebej govoril, ker je stvari pravzaprav preveč, da bi
               jih moral nekatere izpostavljati. Morda bi izpostavil vprašanje s katerim se varuh
               prejšnja leta ni ukvarjal, pa tudi ni tako, čisto njegova pristojnost, kajti varuh
               ima naloge le v odnosu do državnih oziroma do vseh oblastnih organov. Gre za problem
               delovnih razmerij, za problem plačevanja socialnih prispevkov. Ta problem je bil v
               letu 2010 izredno akuten in je še in na to temo dobivamo tudi vedno več pobud, žal
               jim varuh v tem smislu ne more kaj dosti pomagati razen, da jih napotimo na
               inšpekcijo oziroma na pristojne organe, da naj v okviru svojih pristojnosti ukrepajo
               kar lahko storijo.</p>
               <p>Na področju sociale sicer ugotavljamo poglabljanje problemov, ki izvirajo iz
               revščine; vse več ljudi je nezadovoljnih, vse več ljudi težko shaja iz meseca v
               mesec, predpisi so kakršni so, kritiziramo predvsem predpis, ki nekako precej
               neživljenjsko določa, da ljudje izgubijo pravico do socialne pomoči, če ne prinesejo
               pravočasno potrdila o namenski, o njeni namenski uporabi in to pravico izgubijo kar
               za 18 mesecev. To smo že kritizirali tudi v prejšnjem letnem poročilu. Res je, da je
               to določeno v predpisih, ampak ogromno je pritožb v zvezi s tem. Ljudje pozabijo na
               to, čeprav jasno, država pravi, ne smete pozabiti, dokazila morajo biti, država mora
               nadzirati in ljudje dobivajo občutek, da je država pričela varčevati ravno pri
               najbolj občutljivih, to se pravi pri najbolj ogroženih.</p>
               <p>Podobne razprave smo imeli tudi v zvezi z povračili socialne pomoči v zapuščinskih
               postopkih, tudi o tem se je razvila široka razprava; tukaj smo pač morali stopiti na,
               če lahko tako rečem, na stran ministrstva in ugotoviti, da tukaj ni kršitev, so pa
               ljudje izredno zadovoljni in seveda to nekako vse to nezadovoljstvo utrjuje v ljudeh
               občutek, da Slovenija ni več niti pravna niti socialna država.</p>
               <p>Število pobud pri varuhu je pravzaprav ostalo na enakem nivoju kot preteklo leto,
               tudi znotraj je razporeditev približno enaka. Povečalo se je precej število pobud na
               področju otrokovih pravic; na tem področju bi posebej izpostavil projekt Zagovorni
               glas otroka, ki je sedaj že peto leto pri varuhu kot pilotni projekt in upamo, da bo
               v naslednjem letu dejansko sprejet zakon, ki bo to zadevo urejal in celovito;
               ministrstvo že dela na tem in pričakujemo seveda, da bo tudi rezultat takšen, da bodo
               dejansko otroci imeli možnost ojačati svoj glas.</p>
               <p>Jaz bi s tem pravzaprav končal pa bomo po razpravi, če bo še treba kaj. Hvala
               lepa.</p>
            </sp>
            <sp xml:id="SDT5-OZDDSZII-Redna-034-2010-09-29.sp5">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Najlepša hvala. Zdaj pa predajam besedo poslankam in poslancem in ostalim
               udeležencem, kdo želi besedo. Ja, gospa Širca izvolite.</p>
            </sp>
            <sp xml:id="SDT5-OZDDSZII-Redna-034-2010-09-29.sp6">

               <speaker>MAJDA ŠIRCA RAVNIKAR:</speaker>

               <p>Ob poudarkih, ki izstopajo pri 15. rednem poročilu in ki jih je že predstavil gospod
               Dolčič, seveda velja se strinjati, da je poročilo prežeto z vprašanjem, ki je vezan
               na socialne in; vprašanja o pravni in socialni državi in o občutku in tudi praksi, da
               nekje le ta izginja. Vprašanje
               v času krize je jasno toliko bolj zaostreno in vemo, da jasnih odgovorov ni ampak da
               vendarle se kljub vsemu država trudi ohraniti ta status in da odpravlja tiste
               anomalije, ki jih življenje prinaša.</p>
               <p>Med takimi nepravilnostmi, nekorektnostmi in seveda tudi kršitvami je omenjeno tudi
               dejstvo, da v Sloveniji otroci nimajo vedno zadovoljenih oziroma nimajo tistih
               storitev zagotovljenih v primeru, ko njihovi straši oziroma tisti, ki plačujejo
               prispevke, ko ti prispevki niso plačani, nimajo pravice do zdravstvenih uslug splošne
               narave, ampak zgolj za nujno pomoč.</p>
               <p>Skratka nimajo pravice do celotne zdravniške pomoči ampak samo za tiste primere, ko
               gre za nujno pomoč.</p>
               <p>To poglavje je zelo izpostavljeno v poročilu. Mi smo ga vzeli zares in vložili tudi
               predlog zakona o spremembah in dopolnitvah zakona o zdravstvenem varstvu in
               zdravstvenem zavarovanju, ki sledi seveda konvenciji združenih narodov o otrokovih
               pravicah in popravili in upam, da bo tudi na tej seji ta novela sprejeta, zakon na ta
               način, da bi tudi ti otroci, ki pač padejo v tako situacijo, da v kolikor delodajalec
               ne poravna prispevkov, lahko bili deležni tudi druge pomoči in ne samo nujne.</p>
               <p>Vemo, da sicer v praksi se zdravstveno osebje na nek način trudi, da po ovinku ali
               preko ovinka vendarle ne zavrne takih otrok, ki nimajo samo potrebe po nujni pomoči
               ampak vendarle ni potrebno, da se to nekako dela mimo zakona ali pa da gre to na
               etični pogon posameznih zdravnikov oziroma medicinskega osebja. </p>
               <p>Tako, da jaz že v tem trenutku apeliram na podporo k spremembi tega zakona.</p>
               <p>Priznam, da ni celostna oziroma da ne sledi tisti usmeritvi, ki jo zasledimo tudi v
               poročilu ampak napor v tej smeri je pa ta najbližji možni in najhitrejši. </p>
               <p>Ob tem bi dodala zgolj še nekaj opažanj, ki so ob natančnem branju tega poročila,
               dragocenega poročila, nekoliko izstopala, vsaj v luči nekaterih vprašanj, ki so tako
               meni, kot moji stranki bližje.</p>
               <p>V poročilu smo zasledili opozorilo, da s sovražnim govorom se nekako še vedno ali nič
               manj, kot nekoč ali včasih še bolj srečujemo in da v primerih, ko se le ta zgodi ni
               sankcioniran po tej zakonodaji, ki sedaj velja.</p>
               <p>Tukaj moram poudariti, da smo to tudi s skupnim usklajevanjem v preteklosti s
               predlogom zakona o medijih popravili in sovražni govor na način, ki je bolje urejen,
               kot je urejen v sedanji zakonodaji tudi primerno predpisali sankcije.</p>
               <p>Varuhinja je tudi sama pozdravila to rešitev, na žalost, te rešitve niste pozdravili
               poslanci, zato je to vprašanje ostalo nerešeno.</p>
               <p>Tudi pri branju poročila je znotraj sovražnega govora precejkrat omenjen tudi tisti
               govor, ki nestrpnega ravnanja in izrekanja v javnih prostorih, v političnem miljeju
               in tukaj velja tudi poudariti, da smo v Zares oziroma so moji kolegi v Zares junija
               2011 pripravili osnutek priporočil etičnega ravnanja, to se pravi nek etični kodek
               poslancev Državnega zbora.
               Predstavili so ga malo po razpravi, ki je potekala v zvezi z obravnavanjem
               družinskega zakonika, kjer je bilo pregretih govorov in besed kar nekaj. Razprava je
               bila s strani takratne opozicije precej sovražna, moramo priznati in nestrpna in je
               izražala nespoštovanje do drugače mislečih oziroma kakor koli že drugačnih.</p>
               <p>Ta kodeks določa ali v tem kodeksu je bilo predlagano, da mora poslanec pri
               opravljanju svoje funkcije izkazovati spoštovanje do vseh posameznikov in sprejemati
               različnost in, da mora govoriti spoštljivo in tako, da varuje ugled Državnega zbora.
               Verjamem, da se bo tovrstno vprašanje reševalo v prihodnosti ali poskušalo rešiti ali
               sploh rešilo in, da bo še na tej mizi.</p>
               <p>Še samo zgolj en poudarek, ki se mi zdi tudi pomemben, kajti poročilo v veliki meri
               poudarja, izpostavlja, opozarja na vprašanje stanovanjske politike, še posebej
               tistega dela, to smo tudi že razpravljali na samih sejah Državnega zbora pa tudi v
               preteklosti marsikje na odborih in v javnosti, na vprašanje dostopa do stanovanj, še
               posebej za mlade, na dejstvo, da pač se tisti, ki nam na tej točki kažejo zelo slabo
               in tudi dejstvo, da se mladi v Sloveniji dolgo še zadržujejo znotraj družine, kakor
               koli že, ne bom povzemala to, ker verjamem, da vam je bilo že večkrat diskutirano.
               Opozorim pa vendar, da smo v Zares vložili oziroma pripravili zakon, predlog zakona o
               stanovanjskem kreditiranju državljanov z varstvom države in s tem zakonom bi država
               za vse mlade državljane in tiste, ki želijo rešiti prvo stanovanjsko vprašanje,
               omogočila ugodnejše pogoje financiranja in lažjo tudi dostopnost do kreditov.</p>
               <p>Te poudarke dajem zato ker se mi zdi potrebno tudi sporočiti inštituciji varuha, da
               ta poročila niso prazne knjige oziroma oddana poročila, ki ne bi doživela odziva, da
               jih prostor širše jemlje resno in, da je potrebno razumeti kot pomembne napotke s
               katerimi si lahko odločevalci in pripravljavci zakonov oziroma vsi ostali trudimo za
               odpravo težav in za iskanje boljših rešitev. Hvala.</p>
            </sp>
            <sp xml:id="SDT5-OZDDSZII-Redna-034-2010-09-29.sp7">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Križman.</p>
            </sp>
            <sp xml:id="SDT5-OZDDSZII-Redna-034-2010-09-29.sp8">

               <speaker>MARIJAN KRIŽMAN:</speaker>

               <p>Hvala gospa predsednica. Spoštovani gospod minister, spoštovane kolegice in kolegi in
               ostali prisotni. Najbolje bi bilo, da bi bil ta sveženj teh dokumentov vsako leto
               tanjši, na koncu prazna knjiga in bi bilo v tej državi vse v redu in prav. Vendar do
               tam je verjetno še nekaj svetlobnih let. Tako pač je. Jaz sem si nekatera področja
               pogledal, ker to, vse pregledati je praktično nemogoče in sicer, ne vem. Ne bi rekel,
               da bi na splošno bil nezadovoljen s takim poročilom, se pravi nezadovoljen s stanjem
               v naši državi na področjih ki ste jih pregledali, vendar pa so področja bolj kritična
               in področja manj. Recimo če pogledamo področje pravice narodnih skupnosti, področje
               poznam dokaj dobro, ker sedim v Komisiji za narodne skupnosti in tudi živim na
               dvojezičnem področju, se mi zdi, da je tukaj narejeno kar nekaj korakov naprej in je
               poročilo po mojem prepričanju v skladu z nekim stanjem v zadnjih letih, ne v tem
               letu, ampak mislim, da je to kar nekaj let bilo potrebno, da so se te stvari uredile
               pa na koncu ste napisali to kar je po mojem prepričanju tudi nujno prej ali slej
               urediti, verjetno je to odvisno od sredstev. Ja, mislim da od sredstev, ker tako tudi
               piše, da seveda nimate kadrovskih in materialnih možnosti, da bi na področju delovali
               bolj proaktivno in tako dalje.
               To seveda je povezano s kadrom in z denarjem, ampak vendarle strašno dolgo časa smo
               rabili, da se je to področje uredilo, še posebej na področju vidne dvojezičnosti in
               vseh pravic, ki jih manjšine v naši državi imajo, tako italijanska kot madžarska in
               nekako bi rekel, prav je, da so ta nadzor ali pa ta pregled stanja ali pa ugotovitev,
               je tudi zelo pomembna zadeva, ker je to iz nekega drugega zornega kota, in daje še
               neke ugotovitve, ki jih mi nekako, ali v tem trenutku poslanci, ali kako drugače,
               podeljujemo svojemu okolju, ne zaznavamo, ker nismo s tega konca usposobljeni, da bi
               stvari pogledali in jih tudi ugotovili.</p>
               <p>Seveda, v nadaljevanju ostaja eno temeljno vprašanje, ne temeljno vprašanje, eno
               veliko nerešeno vprašanje ali pač. Ko ste govorili o socialni varnosti, socialnih
               podporah in vsemu tistemu, kar naši državi v tem trenutku teče po enem modelu, prav
               kmalu bo teklo po enem drugem modelu, mislim, da se bo to začelo 1.1., ampak o tem bo
               verjetno minister več povedal, mi smo sprejeli kar nekaj zakonov na tem področju, da
               bi ljudem olajšali stiske in krize in da bi seveda bilo še manj problemov. Ni,
               poročilo ni razveseljivo, kajti je le v skladu z nekimi pričakovanimi rezultati,
               glede na krizo, v kateri smo se znašli. In potem imamo tukaj, vsaj zadnje čase večno
               na dnevnem redu in to so neplačevanje prispevkov za socialno varnost, kar ljudem
               povzroča velike ali pa prevelike težave, da bi jih sami rešili, tu se je tudi Vlada
               vključila in tudi parlament, poslanci, tudi na tem odboru smo o tem zelo veliko
               govorili. Tu je nekaj primerov, ki ste jih nekako zabeležili, ki potekajo od leta
               2004 naprej, potem kasneje so se samo še stopnjevali, kakor se je kriza, tako so se
               tudi ti primeri, ko smo prišli seveda do faze neodgovornih podjetnikov, ki so na
               koncu začeli bogateti na račun delavcev, če lahko po domače rečem, kar je nerazumno,
               ampak ko zmanjka povsod, potem zgleda da se tudi pri ljudeh lahko kaj dobi.</p>
               <p>Za rešitev problema neplačevanja prispevkov je Vlada ustanovila medresorsko delovno
               skupino, to je vse v redu in prav, pa še marsikaj drugega se je naredilo, če bi
               vprašal preprostega človeka, ne samo tistega, ki nima plačanih prispevkov, bi vam
               povedal tako, kot govorijo ljudje po odprtem mikrofonu, da je treba te ljudi poiskati
               in jim odvzeti premoženje in poplačati ljudem, tisto kar jim je bilo na nek način
               odvzeto oziroma neplačano. Tudi to bo zakon v krajši bodočnosti uredil, vendar
               poročilo je spet odslikava nekega stanja in bog pomagaj, tako je. TI problemi so
               resnično zelo veliki, ker so postali naš vsakdan, to je težava.</p>
               <p>Občinske socialne pomoči so kot je zapisano nepregledne, kar ni dobro. Ne zakonodaja,
               oni imajo odloke in pravila, tako po domače niso pregledna, niso objavljena
               velikokrat, to pomeni, da o njih marsikdo lahko dvomi. Tisto kar ne veš, kakšno je,
               imaš občutek, da nekdo nekaj skriva. Potem so pa vzorne občine, ki so pa idealno
               urejene, ker hitro priskočijo in takoj rešijo, to je zelo dobro. Po mojem prepričanju
               so župani in občine zelo velik faktor v kraju, še zlasti pa župan. Župan je pravzaprav <gap n="..."/><stage>/Nerazumljivo/</stage><gap n="..."/>
               občine. Kakršen je župan, takšna je občina.</p>
               <p>Jaz nimam kritike do nobene občine, ker tudi niste navajali tudi, da bi se temu
               izognil ampak to kar piše tu notri pomeni, da je potrebno to področje urediti in da
               ne more biti samo diskrecijska pravica nekoga, da ali pa ne da.</p>
               <p>Ne gre za zasebna sredstva, gre za javni denar, ki ga je treba uporabljati v skladu s
               pravili, ki jih imamo.</p>
               <p>Ampak kot rečeno. Jaz sem prepričan, da je teh primerov malo, ker občine se še zlasti
               tudi ali pa recimo ob manjših in večjih, ob večjih sploh, nesrečah vključijo in so
               prvi, ki z vsem tistim, kar na njihovem terenu lahko pomaga.</p>
               <p>Ampak če je ne transparentno pa upajmo, da v drugem poročilu tega ne bomo imeli.</p>
               <p>Odgovor je tudi tak, da bomo to uredili. Nam se prav kmalu izteka mandat, tako da
               bomo tudi to pustili komu drugemu, da bo reševal ampak recimo, če bodo tri strani
               manj, bo že en korak naprej.</p>
               <p>Skratka. Pa še nekaj bi imel o javnih delih in tako dalje ampak bodisi dovolj, naj še
               drugi kolegi imajo dovolj časa za razpravo.</p>
               <p>Če bi lahko si še na koncu dovolil eno splošno oceno, laično, ker nisem strokovnjak,
               da bi zdaj tukaj dajal enke ekspertne ocene, se mi zdi, da je to poročilo napisano
               dobro, pregledno, sistematično in da pravzaprav nam poslancem in javnosti predstavi
               problematiko institucij in posameznikov v tej državi in je slaba vest tistim, ki
               moramo poskrbeti za to, da se to izboljša.</p>
               <p>Zdi se mi, da je to delo opravljeno dokaj dobro.</p>
               <p>In ker smo mi Obor za delo, družino in socialne zadeve, se tukaj najdemo zelo
               velikokrat.</p>
               <p>Tako da bi rekel, dobro opravljeno delo in seveda to je lahko poročilo o delu,
               istočasno program dela za marsikoga od nas in če ste ravno to omenili.</p>
               <p>Jaz izrekam eno, če lahko si to dovolim, eno pohvalo za izdelavo takega poročila, ki
               nam, kot sem rekel, predstavi tudi tisto drugo plat, ki jo mi gledamo skozi številke,
               ki jo gledamo skozi neke dogodke.</p>
               <p>Ta prikazuje nekako drugače in tako se nam tudi zapolni ena slika situacije, ki jo
               imamo trenutno v tej državi. Hvala lepa za besedo.</p>
            </sp>
            <sp xml:id="SDT5-OZDDSZII-Redna-034-2010-09-29.sp9">

               <speaker>PREDSEDNICA MAG. ANDREJA ČRNAK MEGLIČ:</speaker>

               <p>Hvala lepa. Gospod Magajna.</p>
            </sp>
            <sp xml:id="SDT5-OZDDSZII-Redna-034-2010-09-29.sp10">

               <speaker>ANDREJ MAGAJNA:</speaker>

               <p>Lep pozdrav vsem navzočim. Tudi sam bom par besed nemil puščanja, neplačevanja
               prispevkov za socialno varnost in pa veriženje pogodb za določen čas.</p>
               <p>Na prvi točki je bilo že veliko povedanega. Preveč je v vseh teh treh letih, tako da
               ne bi bil to moj prispevek dodatnemu moraliziranju o delodajalcih.</p>
               <p>Bolj se žalostim o tem, da v treh letih nismo našli inštrumentov, tudi pravnih, da bi
               to rešili, to je pa res žalostno.</p>
               <p>Mandat se izteka, nismo pa nekih zadev, ki smo jih že pravzaprav na prvih sejah tega
               odbora načeli pred tremi leti, kot rečeno.</p>
               <p>Poglejte. Sami delavci bodo težko rešili ta problem. Zakaj imam sploh delavno pravno
               zakonodajo, saj lahko bi imeli kar pogodbe med delavci in med delodajalci in bi se
               napisalo, zato ker pač varujemo šibkejšo stran v tem razmerju.</p>
               <p>In tu poudarjamo to, da sami delavci bodo zelo težko. Zatakne se že pri informiranju. </p>
               <p>Sicer je tu bil nek napredek, da delavec lahko pride do podatkov, vendar tudi to se
               je v praksi izkazalo, da ni le tako enostavno, če delavec ni pozoren, če dobiva redno
               plačo, tudi po navadi ni pozoren, morda se kasneje šele zdrami, ko je firma res v
               težavah, ki jo tudi samo občuti, običajno šele takrat, ko tudi plače ne dobi ali jo
               dobi kasneje. Za nazaj je težko reševati.</p>
               <p>Preseneča me to, da ko iščemo neke zapletene sistemske rešitve pa nismo  pristopili morda k čisto
               preprostim rešitvam, ki so na dlani pa tudi tu so bile omenjene, na tem odboru. Bom
               ponovil, ker v magnetogramu bi to našli.</p>
               <p>Poglejte. Delodajalec je obvezen po zakonu delavcu izročiti plačilno listo. Zakaj ne
               bi že sočasno ob tem tudi bil datum, dne tega in tega so bili nakazani prispevki. Če
               bi delodajalec sicer te prispevke odbijal<stage>(?)</stage> kasneje, zdaj to ni več možno, včasih je
               bilo to celo dovoljeno, bi pač moral izdati posebno potrdilo. Spomnim se, da je
               takrat bilo rečeno, da bi to zahtevali, ta predpis neko dodatno administriranje, kot
               je to razlog<stage>(?)</stage>. To dodatno administriranje ob vsej gori papirja, ki jo mora nek
               računovodja pripravit, da obračuna plače in tako dalje, kljub računalniški
               tehnologiji, to obvestilo ne bi ne vem kako obremenilo firme, bi bilo pa zelo
               enostavno, da bi delavec vedel, tekoči mesec nisem dobil plačanega prispevka in bi
               tudi reagiral. Ne vem zakaj k takim enostavnim rešitvam nismo pristopili. Sem to
               predlagal, malo se je pokimalo, kot se bo danes tudi pa bi se dalo zelo pripomoči, da
               bi delavec lahko ukrepal kasneje. Seveda bodo nastopile druge težave, če bo hotel
               zadevo rešit na sodišču, pred meseci sem to gospodu Alešu Zalarju tudi postavil
               vprašanje kako je s temi postopki, glede na to, da je v zakonsko kazenskem zakoniku
               to opredeljeno, neplačevanje plač in prispevkov kot kaznivo dejanje, kot več ali manj
               vemo je to problem z dokazovanjem naklepa, moram reči, da tega odgovora nisem
               razumel, ampak ga tudi mogoče nisem hotel, ker ne vem kako bi ta akt pravni,
               dokazovanje naklepa bil v praksi izvedljiv oziroma tudi tu bi se morala zadeva
               drugače reševati, če je že določba v kazenskem zakoniku. Skratka to pomanjkanje
               volje, politične volje, da bi se to rešilo. To lahko rečem. Ne vem, upam, da bom
               danes dobil nek odgovor, kaj bi se dalo na sistemski ravni, da preidemo iz tega
               moraliziranja korak naprej. Morda se da še tudi v tem času kaj narediti.</p>
               <p>Drug problem, ki sem ga tudi že izpostavil pa je veriženje pogodb za določen čas. V
               tej zvezi predvsem poznam problematiko, ki se dogaja z delavci, ki so zaposleni na
               agencijah za zaposlovanje. To so tako imenovani lizing delavci oziroma zagotavljanje
               dela delavcem, torej uporabnikom, torej firme, ki najemajo delavce in vidim, da je to
               posojanje tudi odlična priložnost za to negativno fleksibilnost, ko firme to zelo
               dobro zlorabljajo. Slišal sem celo primere, ko imajo pogodbe celo z dvema, tremi
               agencijami. Ga dajo za eno leto na eno agencijo, potem ga dajo nazaj, v matično firmo
               ga zaposlijo, za leto in pol ga spet dajo na eno agencijo in ta člen, ki govori o
               omejevanju pogodb za določen čas, bi bilo verjetno treba samo z nekim kratkim
               dopolnilom ustrezno rešit in to opredeliti, da take oblike veriženja niso dopustne
               oziroma, da se kombinira, da se zadeve seštevajo v ta minimum, ko je lahko delavec v
               določen čas. Ne gre za to kdo je formalno delodajalec, ampak če delavec dela v isti
               organizaciji, enkrat kot agencijski, drugič kot zaposlen v Leku. V vsakem primeru bi
               morali upoštevati to določilo o omejitvi zaposlovanja za določen čas. Torej spet
               relativno majhne spremembe zakona pa bi veliko pripomogle k delavcem.</p>
               <p>Tudi sploh to posojanje delavcem je sporno, čisto v svojem izhodišču. Kakor imam sam
               podatke, žal jih ministrstvo nima, praktično delavci, ki so na agenciji in prekinejo
               delo pri uporabniku, sočasno, morda z enim dnem zakasnitve, tudi prekinejo delo pri
               agenciji. Ta inštitut se je uvedel ravno zato, da bi delavec bil vsaj eno leto na
               agenciji, tudi če dela pri treh uporabnikih  in v tem vmesnem času, mesec ali dva, ko iščejo drugega uporabnika, bi
               moral ostati v delovnem razmerju na agenciji. Ministrstvo zanimivo tega podatka nima,
               jaz ga pa imam, iz prakse je veliko podatkov zdaj, niso zanesljivi, ker nimam
               raziskav, da tudi agencije, ki imajo več sto, celo tisoč delavcev letno, nimajo enega
               meseca, ki bi ga pokrivale kot nadomestilo za čas čakanja na drugega delodajalca. Že
               pred tremi leti sem opozoril na eno anketo, kjer je kar 96 procentov teh delavcev, ki
               so na Društvu za nezaposlene, so želeli, so izjavili, da ne želijo delati preko
               agencije, da bi veliko raje delali direktno v firmi, ker imajo manjšo plačo, ker ne
               dobijo regresa, ker so odpuščeni, ko izgubijo uporabnika, in kaj mi je spet žal, imel
               sem že pripravljene neke amandmaje na zakon, gre za zelo enostavne stvari, predpisati
               je treba agenciji, da mora vsaj najmanj en mesec zadržati delavca, če so ga sprejeli,
               vsaj en mesec mu naj iščejo, recimo, to bi bilo treba v tem 62. členu dopolniti, pa
               bi bile zadeve rešene, ker zdaj če to ni določeno se lahko pravno, ker en delavec je
               tožil, in je izgubil tožbo, ker so ga imeli še en dan, en dan so ga imeli, nikjer ne
               piše koliko časa, ko uporabnik prekine delo, koliko časa je dolžan biti v delovnem
               razmerju na agenciji, nikjer tega ne piše. Piše samo, da prekinitev dela pri
               uporabniku ne pomeni prekinitev delovnega razmerja na agenciji, samo to piše, se
               pravi, drug dan, še en dan mu podaljša in je zakonu zadoščeno. In opozarjam da se je
               ta negativna fleksibilnost, nimam nič proti fleksibilnosti, če je to urejeno tako kot
               je treba, da delavec ni vržen na cesto, da se za njega poskrbi, bodisi, da vključi v
               aktivno politiko poslovanja ali na nek drug način, ampak da preprečimo te negativne
               oblike fleksibilnosti in izkoriščanja pravzaprav tega inštituta posojanja. Toliko, pa
               res, kot je rekel kolega Marjan, da bo še kdo drug govoril, izvolite.</p>
            </sp>
            <sp xml:id="SDT5-OZDDSZII-Redna-034-2010-09-29.sp11">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa, gospod Hrovat.</p>
            </sp>
            <sp xml:id="SDT5-OZDDSZII-Redna-034-2010-09-29.sp12">

               <speaker>ROBERT HROVAT:</speaker>

               <p> Hvala lepa za besedo, lepo pozdravljeni.</p>
               <p>No, zdaj že kar vrsto let vsako leto obravnavamo poročilo varuha človekovih pravic in
               meni je všeč to, kar je prej gospod namestnik rekel, da gre za neko ustaljeno obliko,
               zakaj je to dobro, to je dobro za to, ker lahko primerjamo poročila tako po
               segmentih, kot po sami problematiki.</p>
               <p>Pri ugotovitvah, mnenjih in predlogih, ki jih je zapisala gospa varuhinja človekovih
               pravic se da razbrati, da je stanje v državi na področju človekovih pravic vsako leto
               slabše. In kaj lahko ugotovimo, če beremo poročilo in ugotovitve pa predloge in leta
               2009 pa jih primerjamo z letom 2010, katerega imamo zdaj pred sabo. Torej, lahko
               ugotovimo, da se problemi ali pa predlogi, ki jih podaja varuhinja, iz leta v leto
               ponavljajo, da se problemi ponavljajo, da se revščina povečuje, da je brezposelnost
               vsako leto večja in še in še bi lahko naštevali. In kaj lahko mi kot poslanci, kot
               Državni zbor storimo, da se bo na področju oziroma stanje na področju varovanja
               človekovih pravic spremenilo ali pa izboljšalo. Mislim, da bi bilo potrebno spremembo
               zakonodaje na tistih področjih, katere varuhinja predlaga, slediti tem predlogom, in
               tukaj bi jaz pričakoval bistveno večjo vlogo vlade, ki je zdaj trenutno nimamo več
                   dialoga. Pričakoval bi več
               sodelovanja in pa seveda bistveno več konkretnih zakonskih rešitev.</p>
               <p>Na koncu se vsaka Vlada hvali, kaj vse je naredila, na določenih področjih ampak če
               preberemo to poročilo, jaz sem se sicer bolj posvetil področju, ki ga pokriva naš
               Odbor za delo, družino in socialne zadeve, lahko ugotovimo, da je bilo bistveno
               premalo narejenega.</p>
               <p>Morda bi se dotaknil še enega dela, katerega varuhinja opisala, gre pa za problem
               nadzora.</p>
               <p>To je drugi problem. prvi problem je zagotovo zakonodaja, sprememba zakonodaje, drugi
               problem pa je nadzor.</p>
               <p>Vsako leto na področju človekovih pravic ugotavljamo, da le te pravice postajajo
               vprašanje tega nadzora.</p>
               <p>Nadzor ne deluje, deluje slabo in ni učinkovit. To je zapisala varuhinja v to
               poročilo in to je zapisala že tri leta zaporedoma in nič se ni spremenilo. </p>
               <p>Dejstvo je, da je veliko pomanjkanje inšpektorjev.</p>
               <p>Verjamem, da Vlada v javni upravi naj ne bi zaposlovala kar po dolgem in po čez ampak
               treba je pa prepoznati probleme.</p>
               <p>In če se izpostavlja, da je problem pomanjkanje inšpektorjev, pomanjkanje nadzora,
               potem je treba na tem segmentu nekaj narediti.</p>
               <p>Zdaj bi se rad dotaknil še področja, ki ga pokriva ta naš odbor in lahko ugotovim, da
               je vse več anonimnih prijav, da je vse več anonimnih vprašanj varuhov in občutek
               dobiš, ko bereš to poročilo, da med ljudmi vlada zmeda in strah.</p>
               <p>Predvsem strah pred prihodnostjo.</p>
               <p>In če se dotaknemo delavnih razmerij in mislim, da je prav, da se dotaknemo tega
               področja tudi vsebinsko, sploh tega področja, ki ga mi pokrivamo, naš odbor.</p>
               <p>In varuh predlaga celo vrsto nekih ukrepov, ki bi jih bilo potrebno spremeniti.
               Dovolite mi samo nekaj alinej.</p>
               <p>Sprememba zakonodaje s katero se bo pravično uredilo položaj tujih delavcev na
               začasnem delu v Sloveniji. Kaj smo naredili na tem področju? Premalo smo
               naredili.</p>
               <p>Ureditev nejasne razmejitve pristojnosti med inšpektoratom Republike Slovenije za
               delo, inšpektoratom za javno upravo in inšpektoratom za obrambo proti domnevnem
               trpinčenju zaposlenih na Ministrstvu za obrambo. To je stvar, ki bi se jo dalo rešiti
               zelo, zelo hitro, se mi zdi.</p>
               <p>Inšpekcijske službe je treba okrepiti, o tem sem že govoril.</p>
               <p>Vlada mora takoj sprejeti ukrepe, ki bodo delodajalcem omogočili ne plačilo
               prispevkov za socialno varnost zaposlenih.</p>
               <p>Urediti se mora plačevanje dodatka za dvojezičnost vsem delavcem, ki delajo na
               uradnih dvojezičnih območjih in ne le nekaterim skupinam in tako naprej in tako
               naprej.</p>
               <p>Tega je veliko. Ogromno je enih predlogov, tudi na področju pokojninskega
               invalidskega zavarovanja, socialnih zadev, brezposelnosti in pa seveda na koncu tudi
               na področju varstva otrokovih pravic.</p>
               <p>Mislim, da ko beremo to poročilo, da vsak med nami zagotovo se je malo zamislil in si
               rekel, da katerakoli Vlada že bo, bo morala na segmentih na katere se opozarja že več
               let zaporedoma, narediti nekaj več.</p>
               <p>Zdaj res, škoda je, pravzaprav ni škoda časa ampak mislim, da se bo to na matičnem
               delavnem telesu še izpostavilo bolj vsebinsko ampak dejstvo oziroma zanima se mi je
               zdela ali pa žalostna  izjava
               namestnika varuha pri uvodni obrazložitvi, ko je rekel, da Slovenija ni več pravna in
               socialna država. Veste, če to reče inštitucija kot je varuh človekovih pravic, to
               nekaj pove. To pove predvsem nekaj tudi o politiki, ki se je zadnjih nekaj let
               izvajala v Sloveniji.</p>
               <p>Jaz sam osebno na poročilo kot takšno seveda nimam pripomb. Skrbi pa me vsebina,
               skrbi me prihodnost sploh tistih najšibkejših skupin, katerim je največ pozornosti
               namenjene v tem poročilu. Hvala lepa.</p>
            </sp>
            <sp xml:id="SDT5-OZDDSZII-Redna-034-2010-09-29.sp13">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Potrata.</p>
            </sp>
            <sp xml:id="SDT5-OZDDSZII-Redna-034-2010-09-29.sp14">

               <speaker>MAG. MAJDA POTRATA:</speaker>

               <p>Hvala za besedo gospa predsednica. Imam seveda nek tak vtis, da smo v specifičnem
               času, ko obravnavamo to poročilo varuha človekovih pravic, kar se kaže tudi v malo
               volilno obarvanih nastopih.</p>
               <p>Jaz se bom skušala držati tistega dela poročila varuha človekovih pravic, ki se
               nanaša na delovno področje našega odbora in bi se seveda o posameznih segmentih tudi
               izognila tistemu kar bo jutri recimo na Odboru za kulturo, šolstvo, šport in mladino
               obravnavano, mislim predvsem na tisto kar zadeva otroke, ker bom o tem govorila.</p>
               <p>Se mi pa ob branju poročila varuha človekovih pravic zdi, da bi morali vendarle
               razmišljati tisto kar vedno poudarjamo, da je to poročilo, ki sega v leto 2010, da
               smo zdaj v letu 2011, da se je marsikaj v zakonodaji spremenilo, da je marsikaj, na
               to pa posebej opozarjam in tu gre za predvolilne nastope, bi rekla, kar je bilo v
               zakonodajo vneseno pa je bilo iz različnih razlogov potem v nadaljevanju odpravljeno,
               ker zakonodaja ni dobila potrditve na referendumu.</p>
               <p>Denimo. Če vzamemo samo vedno ponavljajoče se opozorilo na skromno kadrovsko
               zastopanost inšpekcijskih služb, bi rada opozorila na to, da smo v zakonu o
               preprečevanju dela na črno imeli tudi možnost okrepitve inšpekcijskega nadzora pri
               varovanju delavcev, ampak ta zakon je bil, kot veste, na referendumu zavrnjen. Ali je
               zdaj za to kriva Vlada ali ne, je druga zgodba.</p>
               <p>Potem recimo v zakonu o, SPIZ<stage>(?)</stage>, ki je bil tudi na referendumu zavrnjen. Je za tiste
               delavce, ki jim delodajalci niso vplačali prispevkov, vpeljal mehanizem, ki je
               oškodovane delavce zavaroval do te mere, da so z različnimi, jaz ne bom zdaj vseh
               določil členov ponavljala, ampak na različne načine zavaroval delavce, da ne bi bili
               delavci oškodovani zaradi tega, ker delodajalec ni plačal prispevkov. Torej jaz bi
               predlagala tako, da smo malo samokritični tudi in da tudi pogledamo, ne glede na to
               kateri politični opciji pripadamo, da pogledamo kaj je pa hotelo biti rešeno ali pa
               je že bilo v zakonske predloge vneseno pa potem zaradi različnih razlogov to ni bilo
               sprejeto.</p>
               <p>Kot rečeno se mi zdi pa še nekaj silno pomembnega, kar se da razbrati iz poročila. Ni
               vse v tistem kar se rado spravi pod to oznako ali Slovenija je pravna država ali ni,
               pa potem razmišljamo ali imamo vse zakone ustrezno in zakonska določila ustrezno
               zapisana ali ne. Ko se človek poda na pregled primerov, zlasti primerov, ugotavlja,
               da pogosto ni problem v zakonskem določilu, ampak, da je pogosto problem v
               uresničevanju oziroma izvedbi zakona. Tudi ni mogoče kar pavšalno trditi, da je za
               vsa področja delež prijavljenih primerov narasel. Mislim, da ravno pri pokojninskem
               in invalidskem zavarovanju se je število  prijavljenih primerov zmanjšalo. Ampak sama temu niti ne posvečam neke
               velike pozornosti, ker prijava nekega problema je pogosto zvezana z ozaveščenostjo, z
               obveščenostjo, s samoiniciativnostjo posameznikov in je to lahko tudi pogosto odsev
               tega, da v poročilu kakšno stvar, ki jo sami zaznamo, najdemo manj poudarjeno kot bi
               jo želeli videti. No seveda razumem, da mora varuhe denimo v poglavju pravice
               invalidov, upoštevati in poudariti, da vsi podzakonski akti še niso bili sprejeti,
               ampak kot rečeno, obstaja zdaj spet razlika med tistim, kar se je nanašalo na leto
               2010 in tem, kar se nanaša zdaj.</p>
               <p>No, ko govorimo o delu tujcev je tipičen tak primer, ni bilo vse zvezano s kršenjem
               pravic tujih delavcev samo na slovenski strani, ampak vemo da smo mi imeli prej
               ratificirano zakonsko osnovo ,kot jo je imela Bosna in Hercegovina, recimo, za
               izenačevanje pravic do nadomestila za brezposelnost in podobne zadeve, tako da to je
               treba le gledati malo na te stvari kar diferencirano, ni vse povsod enako. Poglejte
               tudi pri delovnih razmerjih če pogledate, se je število pobud, ki jih je varuh dobil,
               v zvezi z delovnimi razmerji zmanjšalo za 10 odstotkov. Zdaj jaz prepuščam spet
               tistemu, kar sem na začetku rekla, ali je zaradi tega kaj dosti boljše ali gre za
               kakšen drug problem, zakaj se je število toliko zmanjšalo, ampak vsekakor vidim, da
               je ta Vlada, kakorkoli že o njej kdo misli, vsaj na začetku svojega mandata, ob
               začetku krize, za zmanjševanje problemov, ki so zvezani z delovnimi razmerji ali pa
               odpuščanjem ali pa nevstopanjem v status brezposelne osebe, storila z ukrepi, ki jih
               je vpeljala veliko, da ni bila zadeva za državljanke in državljane Slovenije še
               slabša.</p>
               <p>No, neplačevanje prispevkov sem že omenila, ampak zdaj pa poglejte. Včasih je mogoče
               v poročilu najti tudi kakšno tako mesto ali pa priporočilo, jaz mislim da so vsa
               priporočila dobra in jih je v redu podpreti, ampak recimo, če ta priporočila
               pogledamo natančno, potem bomo videli, da so priporočila drugačna od tistega, kar
               recimo nekatere politične stranke zdaj v tem času tudi zahtevajo za zdajšnje ravnanje
               ali za ravnanje v prihodnost ali pa ko kritizirajo Vlado. Denimo, na strani 262 boste
               našli pri socialnih zadevah, tretje priporočilo od spodaj navzgor, varuh predlaga
               spremembo kadrovskih normativov v domovih za starejše, da bi z njimi zagotovili
               ustreznejše večje število zaposlenih v domovih ter večje možnosti izvajanja javnih
               del v domovih. Ampak poglejte, če jaz poslušam nekatere predstavnike političnega
               življenja, se kot šlager sezone ponavlja kar naprej zmanjševanje zaposlovanja v
               javnem sektorju. To je v navzkrižju s tem, kar hočemo. Če gledamo stališča varovanja
               človekovih pravic, zviševanja dobrega počutja, kakovosti življenja in vsega kar si
               ljudje v tretjem ali pa četrtem življenjskem obdobju zaslužijo, potem to ni
               kompatibilno s tistim, kar poslušamo, kje bi se moralo varčevati. In tam boste našli
               še eno, varuh ponovno opozarja na veliko kadrovsko podhranjenost Centrov za socialno
               delo in pričakuje zagotovitev ustreznega števila zaposlenih, ki bodo lahko kakovostno
               izvajali javna pooblastila ter naloge po zakonih, ter zlasti kakovostneje opravljali
               svojo primarno svetovalno funkcijo. Bi opozorila na sprejeti Zakon o uveljavljanju
               pravic iz javnih sredstev, na enotno vstopno točko, na opozarjanje o tem, kaj bo to
               vse za sabo potegnilo.  Tako
               bi rekla, jaz ne morem, kot poslanka, po eni strani imeti enega stališča takrat ko
               berem poročilo varuha človekovih pravic in potem drugačno stališče, ko se znajdem ob
               vprašanjih o rebalansu. To je moja osebna travma bi rekla, ko gledam te stvari.</p>
               <p>Še večjo travmo pa doživljam, ko pogledam kaj je tu zapisano v zvezi z otrokovimi
               pravicami.</p>
               <p>Ne morem reči drugega kot da zelo soglašam s tistim in da to tudi sama ob vsakem
               trenutku skušam ponavljati, kar je zapisano v uvodu.</p>
               <p>Da se spoštovanje človekovih pravic, zlasti pa pravic otrok, pogosto zreducira na to,
               ja otrokove pravice že ampak kaj pa dolžnosti.</p>
               <p>Ampak temeljna listina o človekovih pravicah govori o človekovih pravicah in ko
               govorimo o srednji koristi otrok potem se mi zdi, da je normalno, da so pravice
               poudarjene zaradi tega, ker je z mednarodnimi konvencijami zaščiten šibkejši v
               postopku in to je vedno šibkejši je otrok.</p>
               <p>In jaz si ne znam predstavljati, da bi rekli, ja, da so dolžnosti pogoj za to, da
               bodo otroci lahko uveljavljali svoje pravice in da bodo spoštovane njihove
               pravice.</p>
               <p>In tu bi seveda rada opozorila na to, da je v varuhovem poročilu tudi posebej
               poudarjeno, da želijo postaviti v središče otrokovo korist.</p>
               <p>Jaz sem imela možnosti kdaj tudi v kakšnem omizju sodelovati ali pa kaj, ko je kdo
               tudi s stališča stroke postavljal pod vprašaj kaj pa so to otrokove koristi. Zdaj mi
               pa naj nekdo definira otrokove koristi in smo potem povedali v katerem členu je to v
               družinskem zakoniku definirano, kaj otrokova korist je.</p>
               <p>Ampak zdaj pa poglejmo kaj delamo. Ko beremo poročilo varuha človekovih pravic,
               najdemo poudarjeno zapisano, da varuh pričakuje, da se bo z uveljavitvijo družinskega
               zakonika spoštovanje otrokovih pravic in varovanje in upoštevanje otrokove koristi
               okrepilo. Kaj smo pa storili?</p>
               <p>Družinski zakonik smo do kraja spolitizirali, ga zreducirali na sprejemanje ali ne
               sprejemanje definicije dveh vprašanj, mimo grede, danes sem prebrala v časopisu, da
               je litovsko ustavno sodišče zavrnilo določbo, ki so jo hoteli vpeljati v zakonodajo,
               ki bi razlikovala v terminu, da so družina samo poročeni starši in otrok, ne pa
               zunajzakonska skupnost in otrok, torej vidimo, da imajo nekatere probleme tudi v
               drugih državah z definicijami.</p>
               <p>Ampak tisto, kar hočem jaz povedati, ne moremo biti tako na pol tukaj in na pol
               drugod.</p>
               <p>In ko berem poročilo varuha človekovih pravic, ga vedno berem s stališča maksimiranja
               upoštevanja tistega, kar je v domači zakonodaji in v mednarodnih konvencijah
               zapisanega o tem, kdaj lahko govorimo o diskriminatornem ravnanju, kako se moramo
               proti diskriminatornemu ravnanju upirati in kako to terja od vseh nas, zlasti pa do
               politikov, veliko stopnjo tolerance in sprejemanja tudi drugačnih stališč, drugačnih
               od mojih stališč.</p>
               <p>In tu se mi zdi, da je marsikaj mogoče reči tudi pod poglavjem sovražni govor.</p>
               <p>Včeraj sem recimo eno strašno sovražno izjavo slišala v Državnem zboru, ko kar tako
               nekdo reče, da je odgovorne, pa pustimo, da gre za napačne odločitve, da gre za
               odgovornost, ki je zakonsko sankcionirana  pa je nekomu ušlo, da je jih je treba kar postreliti, tiste. Lepo vas
               prosim, v parlamentu je bilo to slišati in se potem čudimo pa tudi brati v
               magnetogramu zdaj pa še kje drugod. Poglejte. Kaj naj zdaj jaz o tem govorim? Naj
               začnem poučevati, da imamo odpravljeno smrtno kazen v Sloveniji ali kaj? To so tiste
               stvari, ki in so zvezane tudi s poglavjem pri socialnih zadevah, ki se nanašajo na
               psihično nasilje, na trpinčenje na delovnem mestu in še marsikaj. Tako, da nekatera
               okolja, poklicna okolja so s trpinčenjem na delovnem mestu posebej zaznamovana, če
               trpinčenje razumemo ne samo v smislu fizičnega nasilja, ampak tudi nespoštljivega in
               sovražnega vedenja do drugače mislečih.</p>
               <p>Jaz seveda želim temu poročilu, da bi v naslednjem letu se število priporočil lahko
               zmanjšalo zaradi tega ker bi ugotovili, da je marsikaj od tega kar je v priporočilih
               zapisano, tudi uresničeno, vidim pa, da se nekatere stvari vendarle izboljšujejo.
               Nedavno tega smo imeli prvo obravnavo zakona o organizaciji in delovanju policije pa
               če se spomnimo kako so v policiji vendarle že storili nekatere korake, tudi tiste, ki
               zadevajo otrokove pravice, da tako rečem, takrat, da so vsi tisti, ki otroka organi
               pregona, takrat kadar je v postopku čim manj, za otroka čim manj stresni in čim manj
               škodljivi.</p>
               <p>Končala bom pa s tem, da je iz tega že razbrati, da bo velik prispevek tudi k
               zagovorništvu, tudi k posebnim sodiščem, tudi k upoštevanju vsega kar je v korist
               otroka doseženo, če bo Ustavno sodišče zavrnilo referendum o družinskem zakoniku.
               Hvala lepa.</p>
            </sp>
            <sp xml:id="SDT5-OZDDSZII-Redna-034-2010-09-29.sp15">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Tisel.</p>
            </sp>
            <sp xml:id="SDT5-OZDDSZII-Redna-034-2010-09-29.sp16">

               <speaker>MAG. ŠTEFAN TISEL:</speaker>

               <p>Vsem lep pozdrav spoštovani, vsi prisotni. Poročilo varuhinje človekovih pravic je
               simpatično napisano, tudi sistematično. Skoraj lahko rečemo, da se bere kot učbenik.
               Vsako poglavje je lepo obravnavano, najprej splošni del, potem priporočila in pa
               primeri, ki nas nekako seznanjajo s konkretnimi zadevami, ki so predmet tega
               poročila.</p>
               <p>Varuhinja ugotavlja, da nekatere zadeve številčno padajo, zlasti na področju o
               delovnih razmerjih, na področju pokojninskih in invalidskih zavarovanj. Sama pa
               ugotavlja tudi, da so ta priporočila, ki so bila v lanskem letu, se pravi za leto
               2009, več ali manj letos enak, tako da se niso uresničila v prejšnjem letu oziroma
               glede na to, leto kasneje. Slišali smo tudi seveda, da so nekateri zakoni bili
               sprejeti na tem področju. Seveda ti še letos niso uveljavljeni oziroma se še ne
               poznajo. Zlasti tisti o socialnih prejemkih, ko bi nekako poenotili te socialne
               dodatke oziroma prihodke v družinah in tudi to delo na centrih za socialno delo, vsi
               se bojijo tega, to nekako verjetno se še kar odmika, že lansko leto smo se o tem
               pogovarjali, bo velik napredek, vendar se tu še dela upor na teh centrih, kdaj bo to
               zaživelo je kar težko reči.</p>
               <p>Bi se mogoče dotaknil področja, ki je bil samo omenjen danes, brezposelnih. Vemo, da
               so se v zadnjem letu ali pa v zadnjih letih število brezposelnih močno povečalo in
               bati se je, da se bo to še nadaljevalo. Tu gre potem za javna dela, ki so bila v
               prejšnjih letih že lepo vpeljana. V letošnjem letu, kot vemo, se je število javnih
               del zmanjšalo. Tako je tudi eno zelo pomembno priporočilo na tem poglavju,
               brezposelnih. Varuh predlaga Vladi sprejetje takšnega programa javnih del, ki bo
               omogočil večjemu številu 
               brezposelnih oseb vključitev v te programe in bo s tem sledil potrebam tako
               prihodnjih izvajalcev javnih del, kot brezposelnih oseb.</p>
               <p>Mislim, da je to zelo pomembno, ker delavci, ki dlje časa nimajo dela, se odvadijo
               dela in potem se težko vključijo nazaj.</p>
               <p>Imamo razne programe izobraževanj, ki včasih dosežejo svoj namen, velikokrat pa tudi
               ne.</p>
               <p>Tako da bi na tem področju veljalo za naprej še posebno pozornost nameniti, tako da
               bo omogočil vključevanje vsem ali pa vsaj večjim brezposelnim v ta javna dela, kajti
               ljudem to pomeni motivacijo in tudi seveda boljšo samopodobo, kajti vemo, da delo ni
               samo kategorija za zaslužek, se pravi ekonomska kategorija ampak tudi ta socialna
               kategorija, ki pomeni ljudem boljšo samopodobo, tako da računamo, da bi v bodoče
               ponovno spet povečali ta javna dela na področjih, kot smo že slišali, ki so že
               vpeljana in tudi na tistih novih so potrebna ali pa vsaj za družbo in za te
               brezposelne koristna. Hvala.</p>
            </sp>
            <sp xml:id="SDT5-OZDDSZII-Redna-034-2010-09-29.sp17">

               <speaker>PREDSEDNICA MAG. ANDREJA ČRNAK MEGLIČ:</speaker>

               <p><gap n="..."/><stage>/Izklopljen mikrofon./</stage><gap n="..."/> v kateri živimo in seveda kaže realno podobo, ki je
               morda včasih drugačna, kot jo želimo videti.</p>
               <p>Tudi sama bi si želela, da je knjiga ali elektronski zapis vsako leto tanjši, vendar
               moramo se zavedati, da je ta zapis v veliki meri tudi odraz krize v kateri živimo, ki
               se je iz ekonomske in socialne poglobila tudi v moralno krizo.</p>
               <p>Moram reči, da se zelo strinjam z Boštjanom Župančičem, ki je rekel, da je v tej
               družbi odpovedal imunski sistem in to se najbolj kaže predvsem na področju razmerij,
               na področju delavno pravnih razmerij in pa obravnavanju samih delavcev, kjer seveda
               prihaja do velikih zlorab in moram reči, da tisti del, ki me je v samem poročilu
               varuha najbolj nekako stresel, je pravzaprav realna slika tega, kaj se je dogajalo s
               tujimi delavci v Sloveniji, za katere lahko rečemo, da so postali novodobni
               sužnji.</p>
               <p>Res je, navkljub vsemu je ministrstvo sprejelo vrsto ukrepov, s katerimi se je
               predvsem v letu 2011 močno prispevalo k saniranju tega položaja, torej govorimo o
               spremembi zakona o zaposlovanju tujcev in tudi sprejemanju določenih sporazumov, ki
               so tangirali delavce iz tistih držav, ki so bili seveda v največji meri
               izkoriščeni.</p>
               <p>Tako da pričakujem, da z nadaljevanjem tudi urejanje njihovih bivalnih pogojev,
               kolikor vem, se pripravljajo predpisi tudi na tem področju, se bo položaj tujcev v
               Sloveniji izboljšal.</p>
               <p>Tudi sama bi rekla glede plačevanja prispevkov za pokojninsko oziroma za socialno
               varnost na sploh, da seveda smo si največjo medvedjo uslugo naredili s tem, da smo
               zavrnili spis 2, kjer je v celoti prepovedoval neplačevanje prispevkov ampak pač tako
               je.</p>
               <p>Predvidevam, da bo bodoča Vlada ta problem rešila celostno.</p>
               <p>Kljub temu, pa velja poudariti, da podatki kažejo, da je 96,5% prispevkov vendarle
               obračunanih in da tudi davčne službe opravljajo tukaj zelo pomembno delo.</p>
               <p>Posebej bi se dotaknila področja socialnega varstva. Ravno na področju socialnega
               varstva smo vpeljali eno najpomembnejših reform, ki jih je pripravilo ministrstvo v
               tem triletnem obdobju.</p>
               <p>To se pravi zakon o uveljavljanju pravic iz javnih sredstev za katerega pač
               pričakujemo na eni strani pravičnejši in preglednejši sistem dodeljevanja pomoči.</p>
               <p>Zato ne bi bilo odveč, da dobimo zadnje ažurirano poročilo kako poteka priprava na
               uveljavitev tega zakona oziroma enotno vstopno točko, za katero vemo, da naj bi se
               uveljavila s 1. januarjem 2011, v veliki meri pa naj bi se s tem reševalo tudi
                  vprašanje, ki ga je
               poročilo varuha tukaj v veliki meri izpostavljajo, tudi sama vem, ko sem se ukvarjala
               z raziskovalnim delom, da so sami socialni delavci poudarjali, da gre za
               neživljenjske predpise pri dokazilih in da dostikrat pač sami s svojo agilnostjo
               pomagajo pri dokazovanju tega, zakaj so bili uporabljena sredstva enkratnih pomoči,
               ki so bila dodeljena. Posebej bi poudarila tudi to, da navkljub temu, da se je
               skrajšal pritožbeni postopek za uveljavljanje pravic iz socialnih transferjev, je
               vendarle rok pritožb še vedno zelo, zelo dolg in to seveda sproža veliko
               nezadovoljstvo pri ljudeh, ki so seveda najbolj ranljivi in dostikrat lahko rečemo
               tudi najšibkejši v tej družbi. Navkljub temu, pa kot pravim, pričakujem, da bo ta
               celostna reforma, ki se pripravlja na področju socialnega varstva pravzaprav
               izboljšala položaj prejemnikov socialnih transferjev, in naredila sistem pravičnejši
               in preglednejši.</p>
               <p>No, končala bom pa seveda optimistično, namreč seveda, poročilo varuha je kritično,
               ampak če bi postavljali našo sliko v primerjavi s sliko v drugih državah, bi lahko
               našli vsaj eno področje, kjer se lahko v veliki meri pohvalimo, to je področje
               uveljavljanja otrokovih pravic. Lahko rečemo, da Slovenija sodi med zelo vzorne
               države na tem področju, torej poleg najbogatejših držav imamo najnižjo stopnjo
               tveganja revščine otrok na eni strani, na drugi strani pa ne prihaja do sistemskih
               kršitev otrokovih pravic. Ponovno se vračam k Družinskemu zakoniku, ki bo pravice
               otrok v veliki meri izboljšal, nadgradil in seveda prinesel še boljši položaj teh
               otrok v naši družbi.</p>
               <p>Morda bi tukaj poudarila, da seveda je v samem zakoniku tudi podlaga za uveljavljanje
               zagovorništva otrokovih pravic, zato je za nas še toliko bolj pomembno, da se zakon
               uveljavi in nadgradi s posebnim Zakonom o zagovorniku.</p>
               <p>Tisto, kar bi si želela, tukaj pa moram reči, da poročilu nekako pritrjujem, da bi se
               v tej državi nehal sektorski način obravnavanja posameznih ciljnih populacij, in da
               ne glede na to, da imamo znotraj Ministrstva za delo tudi poseben sektor za družino,
               je seveda večni problem usklajevanja politik, ki delujejo na ostalih področjih in
               seveda bistveno determinirajo položaj otroka v tej družbi, zato pričakujem, da se bo
               v bodoče ta položaj, oziroma to usklajevanje politik še izboljšalo, zlasti če se bomo
               ponovno lotili preverjanja družinske resolucije, ki je bila sprejeta v davnih 90.
               letih in seveda potrebuje neko novelacijo oziroma nadgraditev in seveda usmerjanje v
               tiste ukrepe, ki bi lahko v večji meri pripomogli tudi k izboljšanju položaja tudi
               družin v Sloveniji.</p>
               <p>Skratka, menim, da, oziroma želim si, da v prihodnje bo to poročilo postajalo tanjše,
               da bodo ukrepi, ki jih bo Vlada predlagala, sprejeta bistveno bolj pozitivno in z
               večjo podporo vseh družbenih akterjev, kajti s tem, ko smo si metali polena pod noge,
               smo v veliki meri onemogočili uveljavljanje tistih nujnih ukrepov, ki bi marsikatero
               priporočilo v temu zapisu zmanjšalo. In seveda s tem pozitivno zaključujem z mislijo,
               da pač bomo storili vse, da se v bodoče položaj izboljša in da je tistih skupin
               oziroma tistih posameznikov, ki imajo v družbi kršen človekove pravice, v bodoče, da
               jih bo čim manj.</p>
            </sp>
            <sp xml:id="SDT5-OZDDSZII-Redna-034-2010-09-29.sp18">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ja, gospod minister, izvolite.</p>
            </sp>
            <sp xml:id="SDT5-OZDDSZII-Redna-034-2010-09-29.sp19">

               <speaker>DR. IVAN SVETLIK:</speaker>

               <p> Hvala lepa, gospa predsednica, namestnik varuhinje, poslanke in poslanci.</p>
               <p>Zdaj jaz bi za začetek kot odgovor na nekatere komentarje rad rekel to, da smo mi
               vseskozi z varuhinjo dobro
               sodelovali in da so nam seveda njena opozorila in priporočila zmeraj dobrodošla.
               Včasih se dobimo in poskušamo posamezne stvari tudi zelo konkretno razreševati.</p>
               <p>Izmed desetih priporočil za to področje lahko rečemo, da je pet že realiziranih, da
               so tri v teku realizacije, da pa sta dve taki, ki sodijo v drug resor in tu se
               strinjam s predsednico, da je ta koordinacija včasih prešibka.</p>
               <p>Zdaj konkretno bom, če bo potrebno, prosil gospoda Dominkuša <stage>(?)</stage>, da se spusti to
               pojasnjevanje kaj od tega je realizirano in kaj ne.</p>
               <p>Rad bi pa seveda tudi ob tem tudi glede zaključevanja in delanja sklepov na osnovi
               tega poročila rekel naslednje.</p>
               <p>Varuh človekovih pravic ima določen način dela, ki je povsem razumljiv, normalen, na
               mestu, to se pravi, da se ukvarja s posameznimi problemi, posameznimi vprašanji, ki
               jih na njega naslavljajo ljudje, državljani.</p>
               <p>Jasno je, da je treba te probleme tudi kot posamezniku reševati z vsemi
               inštitucijami, ki jih imamo na voljo in tudi razumljivo je, da potem rečemo, da imajo
               državljani občutek, da se jim godi krivica, da ni več prave socialne države in
               podobno.</p>
               <p>Vendar od tu naprej in do tistega sklepa, ki se pogostokrat dela, da nimamo socialne
               države je pa le malo prehud in nedopusten skok.</p>
               <p>Zakaj? Zato, ker če bi tak skok napravili kje drugje, bi takoj ugotovili, da ni
               dopusten. Ker če bi rekli, da na slovenskih cestah vlada kaos zato, ker imamo toliko
               prometnih nesreč, kot jih imamo, potem ne vem če bi se vsi s tem strinjali in mislim,
               da je podobno treba reči tudi za področje socialne države.</p>
               <p>Za to ali socialna država deluje ali ne deluje v celoti gledano, uporabljamo ne samo
               mi ampak tudi Evropska unija, ustrezne druge kazalnike, ki povedo ali smo socialna
               država ali ne.</p>
               <p>Stopnja tveganje revščine je zelo pogost kazalnik in tu smo trenutno po stopnji
               tveganja na šestem mestu.</p>
               <p>Socialna država to tveganje revščine razpolovi s svojimi programi in ukrepi, kot
               vemo, če ne bi delovala, bi bila ta stopnja dvakrat tolikšna kot je sedaj.</p>
               <p>Dohodkovna neenakost je ena najnižjih na svetu, če pogledamo razlike med najnižjimi
               in najvišjimi dohodki in lahko rečemo, da kljub velikim problemov, ki jih imamo na
               področju zaposlovanja, smo še zmeraj v prvi tretjini EU držav z nižjo stopnjo
               brezposelnosti, ki je seveda prevelika pa vendar primerjalno nižja, kot v dveh
               tretjinah držav Evropske unije.</p>
               <p>In to so tisti kazalci, ki govorijo o tem kako obvladujemo z institucijami, ki jih ta
               država ima, tudi socialno področje.</p>
               <p>In zato sklepati iz posameznih primerov na delovanje celotne države, seveda ni
               upravičeno.</p>
               <p>Se pa gotovo, še enkrat poudarjam, moramo strinjati, da je treba vsak problem vsakega
               državljana reševati in se nanj odzivati in reševati bodisi tako, da se spreminja
               zakone, institucije ali pa seveda njihovo samo delovanje.</p>
               <p>Ker ste odprli vprašanja tujih delavcev. Tuji delavci so izenačeni z domačimi
               delavci, vsepovsod tam, kjer imamo mednarodne sporazume.</p>
               <p>V tem času smo sklenili sporazum z Bosno in Hercegovino, Srbijo, Črno Goro, upam, da
               bo v kratkem tudi ta deficiran <stage>(?)</stage>, samo z Makedonijo še proces ni stekel, ker se pač
               makedonska država ne odziva na naše pobude.</p>
               <p>Drugače pa so seveda ti delavci z našimi delavci, kar zadeva pravice iz dela,
               izenačeni in seveda tudi zakon o delu in zaposlovanju tujcev je bistveno olajšal
               njihov položaj, v tem smislu, da, bom samo primer navedel, se je število tistih, ki
               potrebujejo delavna dovoljenja po novem zakonu razpolovilo, tako da je mnogo lažje
               tem delavcem zdaj urejati svoj
               položaj v Sloveniji, kot je bilo to poprej.</p>
               <p>Kar zadeva vprašanje dokazovanja namenske porabe sredstev izplačanih kot denarna
               socialna pomoč. Jaz mislim, da ne moremo imeti dvojnih meril in zahtevati od enih
               državljanov, da namensko trošijo sredstva, drugih pa ne. Tukaj je treba biti dosleden
               in terjati od vsakega državljana, da zanj velja enak zakon in enaka pravila. Res pa
               seveda je, da je treba imeti razumne postopke, ki določajo kako se ta pravila
               spoštujejo in nova socialna zakonodaja premika rok za poročanje o porabi sredstev iz
               15 na 45 dni in pa tudi rok za porabo samih sredstev na 30 dni. Seveda pa ne moremo
               reči, da lahko posameznik pride, vzame sredstva in jih porabi za karkoli se mu
               zljubi. Jaz mislim, da to ne bi bilo v skladu niti s tem kar zahtevajo vse druge
               institucije, vključno s protikorupcijsko komisijo in še katero komisijo v tej državi,
               ki nadzira porabo javnih sredstev, ker to so pač sredstva, ki so točno določenim
               ciljem namenjena in koristniki teh sredstev, državljani, torej morajo na nek način
               sprejeti to dejstvo, da so jim sredstva dodeljena ne kar tako, ampak zato, da se jim
               olajšajo njihove socialne tegobe, kakršne koli že te tegobe pač so.</p>
               <p>Zdaj glede plačevanja prispevkov, zadeva je kompleksna. Jaz se lahko samo ponovim, da
               smo urejali kar se našega resorja tiče, to skozi pokojninski zakon v veliki meri,
               kako so se do njega opredeljevali, vsak za sebe najbolje ve in najmanj kar bi
               pričakoval je, da pač ne igramo dvojne igre v teh primerih. Je bilo pa zagotovljeno
               informiranje vsakega posameznika o plačanih prispevkih preko direktnega vpogleda v ta
               plačila.</p>
               <p>Zdaj glede agencijskih delavcev in veriženja pogodb za določen čas. Res je, to je
               problem, nismo ga ignorirali, spremljamo ga, tudi pobude, ki smo jih dobivali od
               poslancev, od drugih so bile vseskozi resno vzete in seveda mi imamo pripravljeno,
               tako kot smo že večkrat javno povedali, pripravljene spremembe zakona o delovnih
               razmerjih o katerem se pa žal socialni partnerji zadnje štiri mesece niso niti želeli
               pogovarjati. Zdaj zato bi jaz težko odgovornost prevzel .Moram pa tudi reči, da tudi
               tisti agencijski delavci, ki pač naberejo dovolj strnjene delovne dobe, tako kot vsi
               ostali delavci, imajo potem enake pravice kot tisti delavci, ki seveda zaposlujejo
               drugače, neposredno pri delodajalcih. Tukaj tudi ni razlike, tako da tukaj niso v
               različnem položaju glede na te delavce.</p>
               <p>Nadzor. Res je, se strinjam z ugotovitvijo, da nadzor ni najboljši, ampak vprašanje
               nadzora je zelo kompleksno vprašanje, ki smo ga reševali, ga rešujemo pa ga bo najbrž
               še nekaj časa treba. Pa ne gre samo zato, da je morda premalo inšpektorjev, tako kot
               se ugotavlja in kjer pridemo potem v nasprotje z zahtevami, da je treba število ljudi
               na vseh področjih, v državni in javni upravi zmanjševati. Ko pa ste dobili poročilo o
               tem kaj dela delovna inšpekcija, boste videli, da je pri istem številu delavcev bilo
               opravljeno dosti več nadzora, da so se tudi spremenile, se je spremenilo razmerje med
               posameznimi oblikami nadzora, skladno s spreminjajočo se problematiko in to poročilo
               to natančno odraža. Ampak seveda količina še ne pomeni kakovosti. Kakovost nadzora pa
               seveda ni odvisna zgolj od tega kaj inšpektorji delajo, kajti inšpektorji morajo
               delovati po zakonu in če zakon za določeno področje ne daje inšpekcij ustreznih
               pooblastil, pač inšpektor ne more in ne sme ukrepati. Zato se spet vračam k temu, da
               bi potrebovali, tako kot predlagamo drugačen zakon o delovnih razmerjih pa še kakšen
               drug zakon, ki bi  inšpekciji
               dajal večja pooblastila. Mi smo pripravljali, oziroma v pripravi je, pa upam, da ga
               bo naslednja vlada nadaljevala, tudi novi Zakon o inšpekciji dela, ki bo lahko tudi
               na to področje v večji meri posegal. Ampak tukaj seveda pri pripravi zakonov, ki
               dajejo večja pooblastila, ki povečujejo sankcije, potem spet pridemo v tisto čudno
               situacijo, ko imamo dvojna merila, kako v zakon zapišemo malo večje sankcije,
               spomnite se razprav ob zakonu o preprečevanju zaposlovanja in dela na črno, je bila
               večina strašansko zgrožena nad našim predlogom, da bi sankcije povečali, ampak
               sankcije delujejo odvračilno, ko gre za to, da delodajalec krši določeno normo, ali
               pa posameznik, za kogarkoli že gre.</p>
               <p>Tako, da tukaj kot rečeno, je zadeva razmeroma kompleksna, na več koncih bo treba
               seveda, če želimo imeti boljšo inšpekcijo v prihodnje delovati, da bi lahko to
               področje izboljšali.</p>
               <p>Kar zadeva javna dela, v letu 2011 so na ravni iz leta 2009, samo leto 2010 je bilo
               zares bogatejše, tako da se je ta obseg tako zelo zmanjšal glede na siceršnjo
               situacijo težko sprejmemo, je pa res, in to se strinjam, da je glede na število
               brezposelnih, potreba po teh delavcih, po takih delih večja, ki jo bo pa žal mogoče
               realizirati samo z več sredstvi iz državnega proračuna, za katerega stanje pa glede
               na sprejeti rebalans in za v prihodnje najbrž tudi veste kakšno je.</p>
               <p>S tem bi jaz tudi končal, s temi komentarji, če bo še kakšno vprašanje, pa lahko še
               odgovorim in dodatno pojasnim, hvala lepa.</p>
            </sp>
            <sp xml:id="SDT5-OZDDSZII-Redna-034-2010-09-29.sp20">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ja, lahko, gospod Magajna, ampak vseeno gospod minister, glede enotne vstopne točke
               ste mi pa dolžni neko pojasnilo. Kako poteka uvajanje oziroma ali so priprave na
               uveljavitev tega instrumenta tekoče oziroma bojazen je bila izražena <gap n="..."/></p>
            </sp>
            <sp xml:id="SDT5-OZDDSZII-Redna-034-2010-09-29.sp21">

               <speaker>DR. IVAN SVETLIK:</speaker>

               <p> Se opravičujem, jaz sem razumel, da gre za to, da bi želeli imeti pisno poročilo,
               tega pač ta hip nimamo, lahko ga pripravimo, če pa gre za to, da odgovorim na to,
               kako to poteka, torej zaenkrat se ministrstvo in cel sektor, Direktorat za socialo v
               glavnem ukvarja s tem vprašanjem, mi imamo redno zdaj vsak teden to točko na dnevnem
               redu, tako da bomo sproti spremljali dnevno, kako tečejo zadeve, kar zadeva
               informatizacijo priprave zaposlenih in podobno, dnevno tako rekoč podpisujem pogodbe,
               ko gre za zagotavljanje prostora v centrih, dnevno se srečujemo z vprašanji prenosa
               kadrov iz občin na centre za socialno delo, kjer moram reči, da vsi župani niso
               navdušeni nad tem, da bi zdaj imeli kakšnega človeka manj, pa malo manj denarja,
               ampak to so praktične zadeve in praktična vprašanja, zaenkrat nismo naleteli še na
               nobeno tako vprašanje, ki bi nakazovalo, da ta sistem ne bi mogel zaživeti z začetkom
               prihodnjega leta. In močno upam, da se to tudi ne bo zgodilo, je pa seveda aktivnosti
               zelo veliko na vseh področjih in jih bomo reševali sproti.</p>
            </sp>
            <sp xml:id="SDT5-OZDDSZII-Redna-034-2010-09-29.sp22">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Magajna.</p>
            </sp>
            <sp xml:id="SDT5-OZDDSZII-Redna-034-2010-09-29.sp23">

               <speaker>ANDREJ MAGAJNA:</speaker>

               <p> Ja, <stage>/Nerazumljivo./</stage> repliciral. Zdaj, ne bo to debata, koliko smo socialna država,
               določeni indikatorji so za Slovenijo vseeno dosti ugodni. Tudi sam, ko sem bil poleti
               v bivši republiki Bosni in Hercegovini, ko prideš nazaj, kar malo drugače gledaš na
               to našo Slovenijo. V kakšnih razmerah so tam ljudje, grozljivo.</p>
               <p>Samo poglejte, jaz tudi vem, da ministrstvo ni krivo, da se zakon o delovnih
               razmerjih ni zdaj 3 leta spreminjal.  To je taka občutljiva materija, kjer tudi sindikati neradi posegajo,
               ker se bojijo, da se bo še kaj, ko bomo popravljali, še kaj poslabšalo.</p>
               <p>Po drugi strani pa, kot sem že rekel, kako malo je potrebno. Včasih bi morda
               ministrstvo rešilo z nekim podzakonskim aktom zadevo.</p>
               <p>Do danes nisem dobil tega odgovora zakaj ne bi ministrstvo ob plačilni listi
               predpisalo, da se tudi da potrdilo, da je davek bil plačan tega in tega dne. Zakaj ne
               bi to delodajalec moral obvestiti delavca o tem, mislim, da je prav, ker to so končno
               njegovi prispevki oziroma če mu ni plačal, saj lahko poenostavimo, da ne bomo to
               dramatizirali, 26% prispevkov le plačanih, saj to je večina, to je tudi res. Če pa so
               te izjeme, pač je delodajalec dolžan sprotno delavca obvestiti zaradi te papirologije
               res ne bo <gap n="..."/><stage>/Nerazumljivo/</stage><gap n=".."/>, ki jo imamo celo v parlamentu. Če bo neka firma izdala
               potrdilo, mu ni izplačala <gap n="..."/></p>
               <p>Potem poglejte okoli teh agencijskih delavcev.</p>
               <p>Na poslanska vprašanja ste mi odgovorili, da ne veste ali delavci, ki so na agenciji,
               sploh prejemajo nadomestilo v primeru čakanja.</p>
               <p>Tega podatka nimate ampak to je ključni podatek ali ta inštitut sploh dela.</p>
               <p>Vi vsako leto agencije zasipate, to je že standardni vprašalnik, tu je spet ogromno
               dela, lahko tudi po cel mesec porabi agencija, da lahko izpolni vse te podatke,
               struktura, po osebi, po profili, po vrsti zaposlitve <gap n="..."/></p>
               <p>Kaj manjka zraven pripisati še koliko delavcem ste zagotavljali nadomestila v času
               čakanja na drugega delodajalca, ko gre za te delavce, ki jih najemajo uporabniki?</p>
               <p>Malo je potrebno včasih, malo, en predpis, podzakonski akt. Pa dajte v ta zajeten
               vprašalnik še ta podatek notri pridobiti in boste šokirani, boste videli, da lahko
               ukinemo ta inštitut, ker se je izrodil, ker ga sploh ni. Ker delavci ne krožijo od
               enega do drugega delodajalca in so v delavnem razmerju. To slišim dnevno, da tega
               ni.</p>
               <p>In to lahko rešimo z malo volje se da na dosti enostaven način, z enim predpisom to
               rešiti. Ni treba čakati zdaj na socialni dialog in partnerje, da se bodo usedli za
               mizo. Toliko.</p>
            </sp>
            <sp xml:id="SDT5-OZDDSZII-Redna-034-2010-09-29.sp24">

               <speaker>PREDSEDNICA MAG. ANDREJA ČRNAK MEGLIČ:</speaker>

               <p>Hvala. Gospod minister.</p>
            </sp>
            <sp xml:id="SDT5-OZDDSZII-Redna-034-2010-09-29.sp25">

               <speaker>DR. IVAN SVETLIK:</speaker>

               <p>Če lahko samo pojasnim najprej kar gre agencijske delavce.</p>
               <p>Če bi hoteli posrednike zavezati k drugačnemu sklepanju delavnih razmerij, moramo
               spremeniti zakon.</p>
               <p>To da pa zaposlujejo tudi agencije samo za določen čas, to pa vemo in zato smo želeli
               spremeniti zakon o delavnih razmerjih in imamo to spremembo pripravljeno.</p>
               <p>Ni pa treba spraševati posebej nečesa, kar že itak vemo.</p>
               <p>Pri razmerju med, torej pri tem obveščanju zaposlenih in nalaganju delodajalcu kaj
               vse morajo storiti je pa treba najprej upoštevati in to se dostikrat pozablja, da pač
               gre pri delavnih razmerjih za prvenstveno razmerje med dvema svobodnima subjektoma,
               to sta delodajalec in delojemalec, ki se sporazumeta skozi delavno pogodbo o njunem
               medsebojnem razmerju.</p>
               <p>In tukaj seveda nimamo neomejenih možnosti posegati v to kakšen je ta sporazum in kaj
               mora posamezna stran v tem primeru zagotavljati.</p>
               <p>Zato seveda je kadarkoli posežemo tukaj možno poseči spet samo z zakonom in spet smo
               pri zakonu o delavnih razmerij.</p>
               <p>Tako da ne gre to tako lahko, da bi lahko samo z določenim pravilnikom ali čem
               podobnim nalagali ali delodajalcu ali komu drugemu neke obveznosti s tega naslova, če
               ni zakonske podlage.</p>
            </sp>
            <sp xml:id="SDT5-OZDDSZII-Redna-034-2010-09-29.sp26">

               <speaker>PREDSEDNICA MAG. ANDREJA ČRNAK MEGLIČ:</speaker>

               <p>Hvala. Še kakšna razprava? Če ne, potem ugotavljam, da smo se seznanili s poročilom
               varuha človekovih pravic Republike Slovenije za leto 2010.  Mnenja ne moremo sprejemati ker pač nismo
               sklepčni. Toda pomembno je, da smo opravili dokaj obširno razpravo in iz razprave je
               bilo zaslediti, da pravzaprav vsa priporočila, ki so bila izrečena, člani odbora
               sprejemajo. S tem zaključujem to točko dnevnega reda.</p>
               <p>Pod <title>TOČKO RAZNO</title>
               nima nihče nič, kot vidim. Sama pa bi se kot predsednica odbora zahvalila vsem članom
               odbora za sodelovanje. Mislim, da je bilo v večini primerov zelo konstruktivno in, da
               smo s skupnimi močmi sprejeli marsikatero rešitev, ki pa žal zaradi drugih okoliščin
               ni doživela epiloga. Nesporno pa je ta odbor deloval konstruktivno in sprejel
               praktično vse dokumente oziroma vse kar je Vlada predlagala in je seveda pomenilo
               velike posege na področje dela, zaposlovanja, družine, socialnega varstva pa tudi
               varstva invalidov in seveda želim vse lepo tudi novemu odboru, ki bo z našim delom
               nadaljeval. Hvala lepa gospod minister, gospod varuh in vsi ostali udeleženci.
               Hvala.</p>
               <stage type="time">(Seja je bila zaključena 29. septembra 2011 ob 17.44.)</stage>
            </sp>
         </div>
      </body>
   </text>
</TEI>