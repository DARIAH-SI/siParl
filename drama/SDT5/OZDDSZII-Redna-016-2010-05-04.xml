<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZDDSZII-Redna-016-2010-05-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo družino socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">DA22B971971DD468C125770A0037B6BC</idno>
               <idno type="custom" subtype="day">25E5DB704567C051C125771F0041498E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=25E5DB704567C051C125771F0041498E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZDDSZII-Redna-016-2010-05-04.OZDDSZII" n="016">
               <name>Redna</name>
               <date when="2010-05-04"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZDDSZII-Redna-016-2010-05-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZDDSZII-Redna-016-2010-05-04.OZDDSZII">
                        <orgName key="OZDDSZII">Odbor za delo družino socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA DELO, DRUŽINO, SOCIALNE ZADEVE IN
            INVALIDE</stage>
            <stage type="session">16. seja</stage>
            <stage type="date">(4. maj 2010)</stage>
            <stage type="chairman">Sejo je vodila dr. Andreja Črnak Meglič, predsednica odbora. </stage>
            <stage type="time">Seja se je začela ob 14.05. </stage>
            <stage type="mag"/>


            <sp xml:id="SDT5-OZDDSZII-Redna-016-2010-05-04.sp1">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Dober dan. Prav lepo pozdravljeni na današnji 16. seji Odbora za delo, družino,
               socialne zadeve in invalide.</p>
               <p>Obveščam vas, da se za današnjo sejo ni nihče opravičil. Kot nadomestni član pa na
               seji namesto gospoda Roberta Hrovata sodeluje Franc Cukjati. Pozdravljam vse
               prisotne, tudi predstavnike medijev in ostale udeležence.</p>
               <p>Obveščam vas, da smo vabili številne udeležence seje, da pa jih ne bi preštevala, si
               jih lahko pogledate kako so navedeni k samemu vabilu k dnevnemu redu današnje
               seje.</p>
               <p>S sklicem seje ste prejeli tudi dnevni red seje odbora. V poslovniškem roku nisem
               prejela nobenih pripomb za dopolnitev oziroma spremembo dnevnega reda, zato
               ugotavljam, da je določen dnevni red seje tako, kot ste ga prejeli s sklicem. In
               sicer:</p>
               <p>Pod točko 1: Predlog Družinskega zakonika, druga obravnava.</p>
               <p>Pod točko 2: Predlog zakona o spremembah in dopolnitvah zakona o subvencioniranju
               študentske prehrane, skrajšani postopek in pod točko 3: Razno.</p>
               <p>Morda še nekaj obvestil, ker smo danes nekoliko številčnejši. Vse vabljene prosim, da
               sedejo ob sedeže ob steni, ob tem pa, tedaj ko boste želeli oziroma dobili besedo,
               prisedete na prazni stol, ki je na razpolago in se javite k besedi oziroma
               mikrofonu.</p>
               <p>Zdaj prehajamo k <title>1. TOČKI DNEVNEGA REDA - PREDLOG DRUŽINSKEGA ZAKONIKA, V DRUGI
                  OBRAVNAVI.</title>
               </p>
               <p>Gradivo je bilo objavljeno v Poročevalcu, del gradiva ste prejeli že s sklicem 15.
               seje odbora, prejeli ste tudi mnenje Komisije za peticije ter za človekove pravice in
               enake možnosti ter amandmaje poslanskih skupin: SLS, SNS, SDS ter amandmaje
               koalicijskih poslanskih skupin, ki ste jih prejeli s sklicem 16. seje.</p>
            </sp>
            <sp xml:id="SDT5-OZDDSZII-Redna-016-2010-05-04.sp2">

               <speaker>ALENKA JERAJ:</speaker>

               <p>.../Mikrofon ni vključen./... Ali lahko jaz proceduralno?</p>
            </sp>
            <sp xml:id="SDT5-OZDDSZII-Redna-016-2010-05-04.sp3">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Prosim, izvolite gospa Jerajeva.</p>
            </sp>
            <sp xml:id="SDT5-OZDDSZII-Redna-016-2010-05-04.sp4">

               <speaker>ALENKA JERAJ:</speaker>

               <p>Hvala za besedo.</p>
               <p>Jaz bom imela dva proceduralna predloga, ki bi ju želela obrazložiti oziroma rada bi
               odgovore, gospa predsednica, na nekaj vprašanj.</p>
               <p>Namreč, mi smo vam posredovali enkrat skupaj s Slovensko ljudsko stranko, torej SDS
               in Slovenska ljudska stranka, predlog, da se razširi seznam vabljenih na sejo in
               sicer zaradi tega, ker je bilo izpostavljenih kar nekaj predlogov kdo vse bi želel na
               seji prisostvovati. Mi smo smatrali, da gre za tako pomembno tematiko, tudi sami
               pravite, da je Družinski zakonik eden ključnih, ki jih bomo sprejeli. Zato smo
               smatrali, da je prav, da se seje odbora udeleži tudi čim večja strokovna javnost,
               kajti <stage type="mag"/> <stage>(nadaljevanje)</stage> odločitve nas poslancev
               so odvisne tudi od strokovnih pobud in predlogov, ki jih na naših sejah dobimo. Zato
               smo vam poslali predlog, da se razširi število vabljenih. Našteli smo vam tudi katere
               predlagamo, najmanj, da se udeležijo: Slovensko akademijo znanosti in umetnosti,
               Komisijo za medicinsko etiko, Vrhovno državno tožilstvo in še nekaj drugih. Zato me
               zanima zakaj med nami ne more biti predsednik SAZU-ja in obenem tudi predsednik
               Komisije za medicinsko etiko, ki je avtoriteta, ne le v Sloveniji, ampak v osrednji
               Evropi.</p>
               <p>Zanima me tudi zakaj ne morejo biti z nami predstavniki Vrhovnega tožilstva oziroma
               vrhovna tožilka, ki je pripravila, po našem mnenju, dokaj relevantne predloge oziroma
               stališča v zvezi z Družinskim zakonikom. Predvsem me v zvezi s tem zanima tudi zakaj
               smo te predloge dobili šele po intervenciji Civilne iniciative, ni nam pa ministrstvo
               tega posredovalo takoj, skupaj z gradivom. Kajti, stališče Vrhovnega tožilstva je
               bilo napisano oktobra 2009.</p>
               <p>Torej, naj vas spomnim, da smo na prejšnjih sejah, na primer izredna seja, ki je bila
               sklicana na temo gradnje na Stožicah, smo tako opozicijski, kot vi koalicijski
               poslanci predlagali, da se seznam vabljenih razširi in ste ga tudi razširili oziroma
               povabili še vse tiste, ki smo jih predlagali, da so na sejo povabljeni. Zato me
               zanima zakaj se to zdaj ni zgodilo? Kajti, kot rečeno, odprtih je bilo veliko
               vprašanj - pravnih, medicinskih in še kakšnih - in bi bilo prav, da bi lahko poslanci
               imeli ta strokovna mnenja oziroma da bi bila v razpravi izpostavljena.</p>
               <p>Pričakujem, da mi boste na to odgovorili.</p>
               <p>Tudi mnoga druga društva so izrazila željo, da bi bili prisotni, pa očitno niso bili
               uslišani. Od Slovenske Karitas, Društvo za pobudo, šolo po meri človeka, še nekaj
               drugih, torej Socialna akademija, Slovenska Karitas in tako naprej. Zato me zanima
               zakaj vseh teh ljudi niste vabili, kajti v obrazložitev, ki ste jo prvič poslali, ko
               smo vas zaprosili - to je pa moje drugo vprašanje oziroma drugi predlog - da se seja
               prestavi v večjo dvorano. V odgovoru, ki ste ga poslali takrat naši poslanski skupini
               in Poslanski skupini Slovenske ljudske stranke ste zapisali: "da bi preveliko število
               vabljenih onemogočalo normalno delo odbora" - zanima me kako lahko preveliko število
               vabljenih onemogoča delo odbora? kaj to pomeni, da ljudje ne smejo tukaj govoriti?!
               In pa predvsem, da ste napisali: "da lahko še vedno vsi, ki to želijo, sami preko
               svojih predstavnikov, zainteresiranih javnosti, predstavnikov političnih strank ali
               preko poslanskih skupin odboru pisno posredujejo svoje pripombe in predloge." Jaz
               ugotavljam, da člani Slovenske Karitas, Socialne akademije, potem Družinskega
               društva, Slovenskega družinskega društva ne morejo posredovati svojih stališč, ker
               pač teh društev na sejo niste vabili.</p>
               <p>Ob tem me zanima zakaj je potem, na primer, vabljena Filozofska fakulteta - njen
               predstavnik, ne pa tudi pedagoška, medicinska fakulteta. In če vabite Zvezo
               prijateljev mladine, Društvo moč, Beli obroč, zakaj ne vabite društva, ki sem jih že
               naštela in so prav tako relevantna?</p>
               <p>Ob tem se težko izognemo hitremu pregledu vabljenih, da ne bi opazili, da je število
               vabljeni oziroma predstavniki predvsem tistih organizacij, ki zakon podpirajo, v
               izraziti prednosti v primerjavi z vabljenimi, ki zakonu nasprotujejo, kljub temu, da
               vemo, da je javno mnenje precej drugačno, vsaj ankete javnega mnenja na to
               kažejo.</p>
               <p>Torej, moj drugi predlog, in omenila sem že, da smo pri nekaterih drugih predlogih
               zakonov brez težav razširili število vabljeni. Posledično bi se res zgodilo to, da bi
               bila ta dvorana premajhna in bi najbrž brez težav lahko bili v veliki dvorani. To se
               lahko zgodi tudi zdaj, ker je prosta, ni zasedena in se tam ta trenutek nič ne
               dogaja. <stage type="mag"/> <stage>(nadaljevanje)</stage> In to je drugo
               vprašanje. Na vas smo dvakrat naslovili predlog, da prestavite sejo v veliko dvorano.
               Prvič ste nam odgovorili, sem že nekaj citirala, drugič niti odgovora nismo bili
               deležni, kar je najmanj neprijazno če ne še kaj drugega. Sem prepričana, da kot
               predsednica odbora ste nam dolžni odgovoriti, če naša poslanska skupina nekaj
               predlaga.</p>
               <p>Poleg tega je delo Državnega zbora javno, kar pomeni, da vsi tisti, ki želijo
               prisostvovati, bi morali to možnost tukaj imeti. In kot sem že rekla, preko svojih
               predstavnikov ne morejo posredovati svojih stališč, ker teh predstavnikov niste
               vabili.</p>
               <p>Predlagam, da sejo prekinemo in da se zagotoviti večji prostor za nadaljevanje seje,
               če se bomo tako odločili in tako dogovorili in da se povabi še vsa druga društva,
               Vrhovno državno tožilstvo, SAZU in vse druge, ki smo jih predlagali, da se seje
               udeležijo.</p>
               <p>Jaz ne vem če je v ponos Državnemu zboru in vam, predsednica tega odbora, in tudi nam
               poslancem, da je danes pred dvorano oziroma pred Državnim zborom ostalo kar nekaj
               ljudi, ki so želeli sodelovati oziroma poslušati našo razpravo. Kot rečeno, delo
               Državnega zbora je javno in ne morem se znebiti vtisa, da se bojite javnosti, bojite
               državljank in državljanov, ki se morda ne strinjajo z vami. Verjetno ne samo jaz,
               ampak bi večina poslancev želela slišati stališča strokovnjakov in poznavalcev
               področja o katerem se danes pogovarjamo. Vi poudarjate, tudi mi, da je Družinski
               zakonik zelo pomemben zakonik. Po 30-ih letih bomo postavili neke nove temelje ali pa
               izboljšali tisto, kar je do zdaj veljajo.</p>
               <p>Tako, da prosim, da se odločamo o dveh predlogih, ki sem ju dala, torej da zagotovimo
               večji prostor in da se razširi seznam povabljenih na to sejo.</p>
            </sp>
            <sp xml:id="SDT5-OZDDSZII-Redna-016-2010-05-04.sp5">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Kot ugotavljam to ni bil proceduralni predlog. Pod številko 1 sem odgovor poslanski
               skupini, ki je dala to pobudo, posredovala in povedala, da bo na sejo vabljeno
               zadostno število predstavnikov civilne družbe, kot je tudi vidno tukaj. Gre za
               število predstavnikov civilne družbe in strokovnjakov, ki so po številu vsaj enaki,
               če že ne presegajo števila članov odbora.</p>
               <p>Pod številko 2. Javna razprava o Družinskem zakoniku, je na mojo osebno pobudo in na
               podlagi sklepa odbora že potekala, in vsi, ki so želeli so lahko izrazili svoje
               mnenje. Tisti, ki so želeli dodatno sporočiti svoje mnenje, so jih lahko sporočili
               pisno in so bila posredovana prav vsem poslancem, ki so merodajni za odločanje o tej
               problematiki. </p>
               <p>Drugega dopisa nismo dobili, torej ne vem o čem govoriti, zato nanj tudi nisem mogla
               odgovoriti. Tudi že iz dopisa predsednika Državnega zbora pa je razvidno, da sem
               ravnala v skladu s Poslovnikom, da imam pravico na sejo odbora vabiti tiste ljudi, za
               katere menim da so pristojni oziroma pomembni za današnjo razpravo.</p>
               <p>Druga seja je namenjena temu, da odločamo o členih, ki so pred nami, predvsem
               poslanci, to je naša dolžnost in moja dolžnost je da pripravim poročilo za sejo
               Državnega zbora. Zato menim, da smo zastopani v zadostnem številu, da smo bili
               seznanjeni z argumenti proti in za in da bomo še iz dodatnih razprav lahko slišali
               dodatne argumente.</p>
               <p>Kar pa se tiče očitka, da je neuravnoteženo število vabljenih, naj vam povem, da sem
               vabila pravzaprav zelo uravnoteženo število tistih, ki zastopajo rešitve 2., 3., 4.
               213. člena in tiste, ki temu nasprotujejo. Zraven pa se moramo zavedati, da je
               Družinski zakonik zakonik, ki govori še o marsičem drugem: o otrokovih pravicah, o
               posvojitvah, o rejništvu, o zagovorništvu, o skrbništvu in tako naprej in seveda
               ostalih osem članov, ki smo jih vabili dodatno, predstavljajo strokovnjake s teh
               področjih.</p>
               <p>Skratka, ta očitek se mi zdi docela neprimeren in vašega predloga ne sprejemam. </p>
               <p>Hvala lepa.</p>
               <p>Gospod Presečnik, izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp6">

               <speaker>JAKOB PRESEČNIK:</speaker>

               <p>Hvala lepa za besedo, gospa predsednica. Spoštovani vsi prisotni, gospod
               minister.</p>
               <p>Jaz se strinjam z razpravo oziroma predlogom, ki ga je dala kolegica Jerajeva. Tudi
               mi smo postavili podobno vprašanje oziroma podoben predlog. Ker pa ste na to že
               odgovorili, imam konkreten postopkovni, <stage type="mag"/>
               <stage>(nadaljevanje)</stage> proceduralni predlog, predvsem glede na to, kar ste rekli zdaj, gospa
               predsednica, v zadnjem stavku, v zadnjih dveh stavkih, da ta zakonik vsebuje mnogo
               dobrih stvari, mnogo rešitev na katere družine, naša družba čaka že, ne vem, bom
               rekel 10 let. Ampak, zagotovo se že enih 5, 6, 7 let na ministrstvu ta zakonik
               pripravlja in je, kot smo že večkrat poudarili, da je škoda da zaradi nekaterih
               rešitev na katere imajo pripombe mnoge institucije, tudi pravni strokovnjaki. Jaz
               imam tukaj izjavo Akademskega društva pravnik, mnogo strokovnjakov tudi s področja
               družine, s socialnega področja in tako dalje, da ne bi vseh našteval, seveda imajo
               pripombo na ta del, o katerem vedno tudi v javnosti v zadnjem pol leta
               razpravljamo.</p>
               <p>Na zadnji seji sem se jaz strinjal, ko smo obravnavali, ko je že bila sklicana seja
               odbora, z obravnavo Družinskega zakonika; ne vem koliko je od tega, mesec, dva
               približno; strinjal sem se, da se takrat prekine in da se pripravijo ustrezni
               amandmaji. In na podlagi diskusije, ki je bila v splošni razpravi, diskusije, ki je
               bila v prvi obravnavi v Državnem zboru, tudi glede na mnenja, ki so prihajala in
               pričakoval bi, da bo predlagatelj oziroma Vlada pripravila tudi ustrezne amandmaje,
               ki bi reševali ta najbolj občutljiv in ta najbolj, če mi dovolite reči, tudi med
               ljudmi problematičen del. Torej, tega nismo dočakali. Tudi ne vem, da bi Vlada dala
               svoje mnenje na amandmaje, ki smo jih vložili v opozicijskih poslanskih skupinah.
               Namreč, amandmaji, ta širok nabor amandmajev, ki je, je posledica mnenja
               Zakonodajno-pravne službe. Mi smo dali malo različne, vendar govorijo o podobni
               stvari, v naši poslanski skupini, v SDS, mislim, da tudi pri Slovenski nacionalni
               stranki ustrezne amandmaje, o katerih pa mnenja vlade nimamo.</p>
               <p>Zato imam konkreten predlog - da spet prestavimo zadevo in da glede na vsa ta mnenja,
               ki prihajajo in amandmaje, ki so, da Vlada razširi oziroma pripravi, kot amandmaje
               odbore, torej ustrezne amandmaje, ki bi razrešili to problematiko in na podlagi
               katerih bi resnično v Družinskem zakoniku uredili tiste stvari, ki so nujno potrebne
               za urediti. Družinski zakonik, mislim, da ima 303 člene. Jaz vedno poudarjam, pa ne
               vem ali imam čisto pravi procent, jaz računam da nisem šel, ampak 95% tega zakonika
               je zagotovo dobrega, da ne bom rekel odličnega. In zato je škoda da se v civilni
               družbi, seveda, kot posledica tega formira neka kampanja katere rezultat bo
               referendum. Zagotovo bo do tega prišlo in jaz mislim, da se lahko v izogib temu, v
               izogib, bom rekel, prepirom izognemo na ta način, da Vlada oziroma predlagatelj -
               ministrstvo pripravi ustrezne amandmaje, ki jih potem vloži ali koalicija ali odbor
               posvoji za svoje. Za ta čas pa razpravo o posameznih amandmajih oziroma posameznih
               členih oziroma drugo obravnavo Družinskega zakonika tudi preložimo.</p>
               <p>Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp7">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Vaš predlog bom dala na glasovanje.</p>
               <p>Gospa Potrata.</p>
            </sp>
            <sp xml:id="SDT5-OZDDSZII-Redna-016-2010-05-04.sp8">

               <speaker>MAG. MAJDA POTRATA:</speaker>

               <p>Hvala za besedo, gospa predsednica. Vsem lep pozdrav.</p>
               <p>Tako, kot je običajno, bom povedala mnenje poslanske skupine o proceduralnih
               predlogih.</p>
               <p>Kar zadeva prvi predlog in prvi očitek. Družinski zakonik je bil najprej v javni
               razpravi in je ministrstvo zbiralo pripombe. <stage type="mag"/>
               <stage>(nadaljevanje)</stage> V Državnem zboru je bila organizirana javna predstavitev mnenj, ki je
               po poslovniku namenjena prav temu, o čemer je govorila poslanka Jeraj. Namreč, da
               dobi v okviru javne predstavitve tista skupina, ki mora o zakonu odločati, dovolj
               relevantnih, strokovnih in vseh drugih informacij, da se lahko v zakonodajnem
               postopku odloča. Javna predstavitev je bila opravljena, dobili smo zapis in smo se
               lahko do tistega, kar je imela javnost povedati na ta predlog poučili.</p>
               <p>Drugo oziroma že tretje. Opravljena je bila splošna razprava o zakonu - v marcu. Tudi
               k tej prvi obravnavi, ki smo jo opravili, smo dobili veliko pripomb, tako da smo si
               lahko tudi iz tistega nabrali spoznanja kaj javnost o predlaganem zakoniku misli. In
               nato pride na vrsto druga obravnava. Namen druge obravnave je, obravnava od člena do
               člena in amandmajih, ki so vloženi k členom. To pomeni, da zdaj ni več čas za splošno
               razpravo o problemih ali o temah, ki so v Družinskem zakoniku zapisane, ampak čisto
               konkretne rešitve, ki so vsebovane v 303 členih in k njim vloženim amandmajem. Ti o
               katerih je bilo govora, da bi radi povedali svoje mnenje in ki so dobesedno zasuli
               elektronski naslov, moj in vseh mojih kolegov enako, pa je bil pravzaprav priti v
               Državni zbor in povedati svoje mnenje. Poudarjam, jaz sem se dobremu delu teh trudila
               pojasniti, da druga obravnava na delovnem telesu ni namenjena pridobivanju splošnih
               mnenj, ampak iskanju ustreznih rešitev, ki so odgovor na mnenje Zakonodajno-pravna
               službe. V tem postopku morajo v prvi vrsti dobiti priložnost, povedati svoje mnenje
               predlagatelji zakona, tisti, ki so dali k zakonu pravna pojasnila in poslanci in
               poslanke, ki so kvalificirani predlagatelji amandmajev. Menim, da so pogoji za drugo
               obravnavo izpolnjeni, zato povem, da po posvetu s svojimi kolegi iz poslanske skupine
               Socialni demokrati ne podpiramo proceduralnih predlogov, ki so bili izrečeni.</p>
               <p>Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp9">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Želi v imenu poslanske skupine še kdo?</p>
            </sp>
            <sp xml:id="SDT5-OZDDSZII-Redna-016-2010-05-04.sp10">

               <speaker>ALENKA JERAJ:</speaker>

               <p>.../Mikrofon ni vključen./... Jaz bi še... Niste mi odgovorili pa tudi...</p>
            </sp>
            <sp xml:id="SDT5-OZDDSZII-Redna-016-2010-05-04.sp11">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Kaj vam nisem odgovorila?!</p>
            </sp>
            <sp xml:id="SDT5-OZDDSZII-Redna-016-2010-05-04.sp12">

               <speaker>ALENKA JERAJ:</speaker>

               <p>.../Mikrofon ni vključen./... Kar sem vas vprašala!</p>
            </sp>
            <sp xml:id="SDT5-OZDDSZII-Redna-016-2010-05-04.sp13">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Jaz sem vam lepo povedala, da določenih predlogov nismo dobili, niti vašega drugega
               predloga. Vse kar je bilo poslano pisno, smo distribuirali naprej. Če do nas ni
               prišlo, ni naša krivda da tega nismo mogli distribuirati.</p>
            </sp>
            <sp xml:id="SDT5-OZDDSZII-Redna-016-2010-05-04.sp14">

               <speaker>ALENKA JERAJ:</speaker>

               <p>.../Mikrofon ni vključen./... Ja naša tudi ne, če ne Državni zbor tako, kot bi
               moral.</p>
            </sp>
            <sp xml:id="SDT5-OZDDSZII-Redna-016-2010-05-04.sp15">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ja, to se boste morali pač kam drugam pritožiti.</p>
               <p>Dejstvo je, da smo tukaj zato, da odločamo o členih, od člena do člena in amandmajih
               k tem členom. In dajem na glasovanje, v kolikor noben...</p>
            </sp>
            <sp xml:id="SDT5-OZDDSZII-Redna-016-2010-05-04.sp16">

               <speaker>ALENKA JERAJ:</speaker>

               <p>.../Mikrofon ni vključen./... Samo malo.</p>
            </sp>
            <sp xml:id="SDT5-OZDDSZII-Redna-016-2010-05-04.sp17">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>...drugi predstavnik poslanske skupine ne želi interpretirati...</p>
               <p>No, seveda potem v imenu poslanske skupine prosim za vaše mnenje. Izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp18">

               <speaker>ALENKA JERAJ:</speaker>

               <p>Zdaj, vi ste napovedali, da bomo glasovali o proceduralnem predlogu gospoda
               Presečnika, jaz pa sem tudi dala dva proceduralna predloga. Zdaj ne vem, ali bomo o
               teh glasovali ali ne bomo. ...ker bi morali, ja.</p>
               <p>Gospa predsednica je rekla da ne sprejema mojih predlogov, tako da ne vem kaj to
               pomeni.</p>
               <p>Samo malo bom dopolnila tisto, mogoče se nismo čisto dobro razumeli. Vi ste rekli, da
               ste vabili zadostno število društev in vseh zainteresiranih, zato me zanima po
               kakšnem kriteriju ste izbirali tiste, ki ste. Naštela sem nekaj društev, jaz nimam
               nič proti društvu Beli obroč ali komu drugemu, še dobro da imamo ta društva, da
               opravijo kar pomembno delo, vendar pa me zanima po kakšnem kriteriju ste potem
               izločili nekatera druga društva, za katera mislite, da nimajo relevantnih predlogov,
               in celo ministrstvo je ugotovilo, da niso dali nobenih relevantnih pripomb, kar je za
               tiste, ki pravite da smo dobili dovolj strokovnih predlogov in dovolj podatkov, da se
               lahko odločamo.</p>
               <p>Niste mi odgovorili zakaj niste razširili vabljene na vse tiste, ki smo jih našteli
               mi. Kolikor vem, smo zdaj preverili, da so stvari bile posredovane... Ja, to ni moj
                  problem.<stage type="mag"/> <stage>(nadaljevanje)</stage> Potem pa prekinite
               in ugotovite zakaj službe Državnega zbora do vas niso pravočasno poslale
               dokumentacije. Mi smo vložili 23. aprila, oziroma, 23. aprila - to je že kar nekaj
               časa od takrat, tako da bi lahko to ugotovili. Zdaj, od takrat ko smo se začeli prvič
               pogovarjati o tem, ko je bila javna obravnava in tako naprej, je tukaj nekaj novih
               podatkov, zaradi katerih bi lahko smatrali, da je bilo precej stvari v postopku
               narobe narejenih. Kot veste je 16. aprila informacijska pooblaščenka izdala neko
               odločbo v kateri je ugotovila, da internih dokumentov v zvezi s pripravo zakona
               ministrstvo nima, da ni bila oblikovana nobena delovna skupina, narejena nobena
               analiza strokovne utemeljenosti pripomb, celo niti vseh pripomb ni bilo možno dobiti,
               ker so bile posredovane in vložene skladno z odprto javno razpravo v tistem času. To
               je najbrž en zelo pomemben dokument, jaz ne vem ali ga imate vsi ali ne. Očitno se
               tukaj izgublja kar precej dokumentacije. Te stvari vam mi lahko skopiramo, ne vem ali
               je kdo od informacijske pooblaščenke tukaj, da bi tudi komentiral kar so izdali;
               pardon 2. 4. narobe sem dala datum; in bi bilo najbrž na mestu, da se o teh stvareh
               pogovorimo. Jaz predlagam, da strokovne službe to skopirajo, da bodo poslanci to
               imeli in se bodo lahko odločali.</p>
               <p>In moja kolegica je dejala, da smo tukaj tisti, ki sprejemamo zakonodajo in da tisti,
               ki moramo odločati, da smo že vse slišali. Jaz vas ponovno seznanjam, da mi, ki tudi
               odločamo, nismo še vsega slišali, in zato predlagamo, da se oba naša proceduralna
               predloga sprejme in se razpravo razširi, povabi vse tiste, ki so zainteresirani, ker
               pač želimo slišati strokovna mnenje, tudi tistih, katerih strokovna mnenja vas ne
               zanimajo. Nas pač zanimajo.</p>
            </sp>
            <sp xml:id="SDT5-OZDDSZII-Redna-016-2010-05-04.sp19">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Tudi nas zanimajo, če so posredovana pravočasno. Bilo je dovolj časa da se posreduje,
               pa niso bila posredovana.</p>
               <p>Gospod minister, izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp20">

               <speaker>DR. IVAN SVETLIK:</speaker>

               <p>Hvala lepa za besedo, spoštovana predsednica, poslanke in poslanci.</p>
               <p>Jaz se nisem nameraval oglašati v zvezi s proceduralnimi zadevami, ker to ni naša
               primarna skrb. Pa vendarle, ker ste odprli ta vprašanja, moram pojasniti naslednje.
               Kar zadeva amandmaje, ki so prišli, so vloženi, nimamo nobenih težav s tem, da jih
               sproti tudi pojasnjujemo, obrazlagamo in povemo naša stališča, da vsakega od teh
               amandmajev, kot je sicer tudi procedura, ki teče.</p>
               <p>Drugič, kar zadeva strokovne analize in ta vprašanja. Torej, o tem smo že dolgo
               razpravljali. Jaz ne bi navajal vsega tistega, kar je s tem v zvezi že bilo navedeno.
               Dejstvo seveda je, da ob takšnih vprašanjih na katera se nanaša Družinski zakonik, ne
               bomo nikoli vsega vedeli. Ker sicer univerze in instituti ne bi imeli kaj delati, ker
               ta področja raziskujejo. V danem trenutku, ko smo pripravljali posamezne rešitve, smo
               tako posebej na ministrstvu, in vem da ste se tudi z vaše strani, zlasti opozicije,
               trudili, pridobili vse relevantne informacije, ki so na razpolago v strokovni,
               znanstveni in drugih javnostih. Tako, da verjetno zaradi tega ker še ni vse
               raziskano, ne moremo ustaviti odločanja o tako pomembnih vprašanjih, kot je Družinski
               zakonik.</p>
               <p>Vse argumente, ki so bili poslani na ministrstvo v času javne razprave, torej v roku,
               smo pogledali, preučili in nanje tudi odgovarjali zlasti in posebej na tiste, ki so
               strokovne narave. Tam kjer gre za idejna razhajanja, tam seveda na ta vprašanja mi na
               ministrstvu praviloma ne odgovarjamo. </p>
               <p>Ker ste posebej izpostavili pripombe Vrhovnega državnega tožilstva, ki so šle, na
               žalost, najprej na Ministrstvo za pravosodje in ne na naše ministrstvo, moram reči,
               da jih ni nihče želel ne skrivati, ne kakorkoli ignorirati, ampak nasprotno. Mi smo
               potem, ko smo jih prejeli 18. novembra 2009 dali na vse te pripombe tudi <stage type="mag"/> <stage>(nadaljevanje)</stage> odgovor in smo jih sprejeli v vseh
               delih, razen v tistem, kjer pripombe Vrhovnega državnega tožilstva gredo v drugo smer
               oziroma so v opreki v nasprotju s tem, kar Vrhovno državno sodišče v tej zadevi
               odločili. V tistem delu pa seveda mi nismo mogli teh pripomb sprejeti. Ta
               komunikacija je tekla. Prišlo je do, moram reči, čisto tehničnih težav in nobene
               namere nismo imeli, da bi karkoli tukaj prikrivali. In imamo, če želite, tudi
               dokumentacijo, ki kaže na naš odgovor, ki je šel potem Vrhovnemu državnemu tožilstvu.
               S tega stališča, seveda, kot vladna stran ne vidimo nobenega razloga, da ta razprava
               ne steče. Mi smo nanjo pripravljeni in si želimo slišati ponovno argumente za rešitve
               oziroma proti njih.</p>
            </sp>
            <sp xml:id="SDT5-OZDDSZII-Redna-016-2010-05-04.sp21">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa, gospod minister. Izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp22">

               <speaker>ALENKA JERAJ:</speaker>

               <p>Poglejte, mi smo preverili v glavni pisarni. Tam je zabeleženo, da so dobili našo
               pošto in tudi, da so jo posredovali odboru in da ste je na odboru tudi prejeli. Tudi
               v Udisu je to vpisano in zato predlagam pol ure pavze, da ugotovitev kaj se je
               zgodilo in ugotovite kje imate to pošto.</p>
            </sp>
            <sp xml:id="SDT5-OZDDSZII-Redna-016-2010-05-04.sp23">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Lahko da se je kaj zgodilo. Morda se zaradi tega to ni našlo, ker smo bili zasuti s
               350 maili. Lahko prekinemo sejo, ta predlog sprejemam. Še enkrat poudarjam,
               odgovornost predsednice je, da vabi na sejo tiste, za katere meni, da so merodajni za
               odločanje oziroma za prispevanje k debati. Jaz sem odločila ne glede to. Prav tako ne
               sprejemam predloge, da se selimo v večjo dvorano, ker to ni in nikdar ni bila praksa
               Državnega zbora.</p>
               <p>Prekinjam sejo za pol ure.</p>
               <p><stage>(Seja je bila prekinjena ob 14.37.)</stage> <stage type="mag"/>
               </p>
               <p><stage>(Seja se je nadaljevala ob 15.02.)</stage></p>
            </sp>
            <sp xml:id="SDT5-OZDDSZII-Redna-016-2010-05-04.sp24">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Preteklo je pol ure, predlagam, da nadaljujemo z obravnavo 1. točke dnevnega
               reda.</p>
               <p>Glede na pripombe poslanke Jerajeve smo ugotovili, da gradivo oziroma pobuda za
               razširitev vabljenih na sejo današnjega odbora je prispelo, da je zavedeno v Udisu,
               ampak do mene to ni prišlo. Pač bil je čas počitnic. Jaz tega sigurno nisem videla.
               Ne glede na to pa, tako kot sem povedala, sem mnenja, da sem na sejo vabila zadostno
               število predstavnikov različnih interesnih skupin civilne družbe in strokovnjakov, da
               so imeli vsi od 29. oktobra, ko smo pričeli z javno razpravo o družinskem zakoniku
               možnost, da posredujejo svoja stališča tudi pisno in da smo le-ta distribuirali vsem
               zainteresiranim, torej mi kot predsednici pripada pravica, da lahko vabim na sejo
               tiste, za katere menim, da bi zaokrožili današnjo razpravo. Tudi če bi želela
               razširiti današnje število vabljenih jih ne morem, zaradi fizičnih razlogov te
               dvorane.</p>
               <p>Sedaj pa dajem v razpravo predlog poslanca Jakoba Presečnika, in sicer predlog, da se
               preloži današnja 1. točka dnevnega reda na naslednjo sejo. Glasujemo.</p>
               <p>Kdo je za? <stage>(5 članov.)</stage> Je kdo proti? <stage>(8 članov.)</stage></p>
               <p>Predlog ni sprejet.</p>
               <p>Nadaljujemo z obravnavo 1. točke dnevnega reda, in sicer... /Oglašanje iz klopi./ Saj
               sem vam odgovorila. Ne, ni potrebno. Predsednica odbora ima pravico, da se odloči. In
               to ni bil proceduralni predlog. .../Oglašanje iz klopi./ Izvolite, gospod
               Cukjati.</p>
            </sp>
            <sp xml:id="SDT5-OZDDSZII-Redna-016-2010-05-04.sp25">

               <speaker>FRANCE CUKJATI:</speaker>

               <p>Gospa predsedujoča, ne vem, v prejšnjih mandatih se je vedno spoštoval Poslovnik, ko
               je poslanec izrekel, dal proceduralni predlog, ga je predsedujoči nemudoma, tako piše
               v Poslovniku, dal na glasovanje. <stage type="mag"/><stage>(Nadaljevanje)</stage> In če je ona predlagala, da gremo v veliko dvorano, da se
               prouči možnost prisotnosti tudi drugih zainteresiranih, bi pričakoval, gospa
               predsedujoča, da boste dali to na glasovanje. Saj boste izglasovali proti, ampak
               kršenje poslovnika me moti.</p>
            </sp>
            <sp xml:id="SDT5-OZDDSZII-Redna-016-2010-05-04.sp26">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>To ni proceduralni predlog. To ni kršenje poslovnika. Moram reči, da smo tudi
               preverili možnosti in nam je bilo povedano, da velike dvorane ne moremo dobiti, zato
               tega ne bom dala na glasovanje. Smo pa preverili.</p>
            </sp>
            <sp xml:id="SDT5-OZDDSZII-Redna-016-2010-05-04.sp27">

               <speaker>ALENKA JERAJ:</speaker>

               <p>Ali lahko samo še en stavek?</p>
            </sp>
            <sp xml:id="SDT5-OZDDSZII-Redna-016-2010-05-04.sp28">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Prosim, izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp29">

               <speaker>ALENKA JERAJ:</speaker>

               <p>Rekli ste, da je gospod Gantar, predsednik Državnega zbora, odgovoril, da ni možno
               imeti seje v veliki dvorani. Mi tega odgovora nismo prejeli in bi vas prosila, da to
               dobimo.</p>
            </sp>
            <sp xml:id="SDT5-OZDDSZII-Redna-016-2010-05-04.sp30">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>To je bila parlamentarna praksa, to se ne širi. Dobil pa je obvestilo gospod Princ,
               ki je poskrbel za to in še mnoge druge informacije, ki so bile razširjene. Skratka,
               če želite, vam pa lahko tudi to distribuiramo. Hvala.</p>
               <p>Zdaj prehajamo na obravnavo 1. člena. Odpiram razpravo o 1. členu. Želi kdo
               razpravljati? Ob tem dajem besedo predstavniku Vlade, da pove nekaj uvodnih besed o
               amandmajih in predlogih, ki so bili oblikovani v zvezi s tem. Izvolite, gospod
               minister.</p>
            </sp>
            <sp xml:id="SDT5-OZDDSZII-Redna-016-2010-05-04.sp31">

               <speaker>DR. IVAN SVETLIK:</speaker>

               <p>Hvala lepa, gospa predsednica. Poslanke in poslanci, vsi vabljeni!</p>
               <p>Rad bi poudaril, da s predlogom Družinskega zakonika, ki je danes v drugi obravnavi,
               celovito urejamo celotno družinsko pravo in v interesu ter v korist otroka krepimo
               vpliv države na odnose znotraj družine.</p>
               <p>Osnovni cilj tega zakonika je tako izboljšanje položaja otrok v družinskih razmerjih,
               bodisi da gre za postopke pred sodiščem, med samimi postopki in tudi po končanih
               postopkih. Drugi cilj tega zakonika je hitrejše reševanje zadev na družinskem
               področju, kar je posebej pri odločanju o ukrepih za varstvo koristi otroka izrednega
               pomena, saj imajo predolgi postopki za otroka nepopravljive negativne posledice na
               njegov nadaljnji razvoj; to kažejo številni primeri iz prakse.</p>
               <p>Naslednji cilj in hkrati tudi način za dosego cilja predloga zakonika je okrepitev
               strokovne in svetovalne vloge centrov za socialno delo, ki je nujno potrebna za
               učinkovito in strokovno izvajanje njihovega osnovnega poslanstva, in hkrati tudi
               večja vloga sodišč, ko gre za najbolj občutljive zadeve pri odločanju na tem
               področju.</p>
               <p>Dodaten razlog je tudi prilagoditev zakonodaje razvoju družbenih odnosov na tem
               področju. Po 30 in več letih se spreminja ta zakonodaja, in sicer, prilagoditev
               različnim oblikam družinskih skupnosti, skratka, družbeni realnosti. Mislim, da je tu
               točka, kjer je bilo tudi razhajanj največ. Naj ob tem poudarim, da je osnovno načelo
               sprememb tukaj to, da damo svobodo izbire posamezniku, v kakšni skupnosti, na kakšen
               način bo živel, in ta svoboda ne sme biti omejevana, dokler ne ogroža svobode drugih.
               Skrb pravne države pa je, da legalizira, da poda pravno podlago za to, da lahko to
               svobodno izbiro posamezniki nemoteno in varno realizirajo in da so pri tem pravno
               zaščiteni.</p>
               <p>Rad bi se opredelil tudi do mnenj Zakonodajno-pravne službe Državnega zbora. Menimo,
               da obširno mnenje v večji meri vsebuje sicer pripombe nomotehnične in
               pravno-uskladitvene narave in je smiselno takšne pripombe sprejeti, saj bo to
               prispevalo k jasnejšemu, ustreznejšemu in pravno-redakcijsko sprejemljivejšemu
               besedilu. Tu se moram zahvaliti posebej za velik vložek, ki ga je Zakonodajno-pravna
               služba pri tem dala.</p>
               <p>Posebno pozornost smo namenili tudi s strani Zakonodajno-pravne službe izpostavljenim
               vsebinskim dilemam. Tako ministrstvo podpira amandmaje poslanskih skupin koalicije, s
                  katerimi<stage type="mag"/><stage>(Nadaljevanje)</stage> se omogoča, prvič,
               možnost vpisa ženitne pogodbe tudi zunajzakonskima partnerjema ter zaradi doslednega
               upoštevanja načela publicitete in pravne varnosti, drugič, razširja možnost vpogleda
               v prepis ženitne pogodbe širšemu krogu upravičencev.</p>
               <p>Podpiramo tudi širitev stanovanjskega varstva v primeru razveze, tako da se
               upoštevajoč načelo največje otrokove koristi in zlasti ustavno prepoved razlikovanja
               varstva stanovanja razširi na vse otroke, torej tudi otroke samo enega starša, če so
               živeli skupaj v času prenehanja zakonske zveze.</p>
               <p>Nadalje ministrstvo podpira amandma koalicije, s katerim se predlaga dodatni kriterij
               za izbiro najprimernejšega kandidata za posvojitev. Tako da bo center za socialno
               delo pri odločanju o tem, koga predlagati sodišču kot bodočega posvojitelja,
               upošteval tudi mnenje staršev bodočega posvojenca, če so ga ti izrazili oziroma lahko
               izrazili. V razpravi v prvem krogu je bilo to še posebej izpostavljeno in slišano,
               češ da nihče ne vpraša ne posvojenca ne staršev; to na tak način popravljamo.</p>
               <p>V zvezi s pripombami Zakonodajno-pravne službe, da sprejetje zakonika terja tudi
               dokaj obsežne spremembe civilnih procesnih predpisov, zlasti Zakona o pravdnem
               postopku in Zakona o nepravdnem postopku, pa izpostavljamo, da se na Vladi zavedamo,
               da morata biti ustrezni noveli procesnih predpisov sprejeti pravočasno, da se bosta
               lahko začeli uporabljati istočasno z Družinskim zakonikom. Ministrstvo za pravosodje
               je storilo ustrezne korake in je že pripravilo te spremembe, ki jih je tudi že
               objavilo, tako da bodo pravočasno sprejete.</p>
               <p>Tudi zaradi tega je pri pripravi zakonika ves čas postopka, vladnega in
               parlamentarnega, intenzivno sodelovalo Ministrstvo za pravosodje. Lahko rečem, da je
               to naš skupen izdelek oziroma skupen zakon. Tudi danes sedijo predstavniki tukaj in
               bodo lahko pojasnjevali, če bo kaj v zvezi s tem treba pojasniti.</p>
               <p>Naj k temu, če smem, dodam samo še to, da je za to razpravo morda zanimiva
               kronologija reforme družinskega prava v Sloveniji, ki se je začela nekako z letom
               1999, ko so dobili na Inštitutu za primerjalno pravo Pravne fakultete nalogo za
               ustrezno plačilo, da pripravijo ustrezna izhodišča. Da se je potem pripravljalo te
               spremembe, nekatere so bile manjše vnesene, ampak leta 2007 je naše ministrstvo
               pripravilo nov tekst zakonika, ga predložilo v obravnavo Vladi, vendar je bil
               umaknjen iz vladnega postopka zaradi tega, ker ni bilo soglasja o kritju finančnih
               posledic. Skratka, vsi dosedanji napori, ki so bili v to vloženi, da bi prišli do
               izboljšanega zakonika, so bili do danes neuspešni. In danes imamo vsaj z vladne
               strani soglasje o tem, da te spremembe lahko sprejmemo. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp32">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Najlepša hvala ministru za dopolnilno obrazložitev.</p>
               <p>Sedaj pa prosim predstavnico Zakonodajno-pravne službe, gospo Katarino Kralj, za
               njihovo obrazložitev. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp33">

               <speaker>KATARINA KRALJ:</speaker>

               <p>Hvala za besedo, gospa predsednica.</p>
               <p>Zakonodajno-pravna služba je k predlogu zakonika podala obširno pravno mnenje. V njem
               smo opozorili na spornost posameznih predlaganih določb z vidika njihove skladnosti z
               ustavo in pravnim sistemom kot celote. Nadalje na nasprotja oziroma neusklajenosti
               posameznih predlaganih določb z zakoni, ki na sistemski ravni urejajo določena
               vprašanja, zlasti je to Zakon o alternativnem reševanju sporov, Zakon o pravdnem
               postopku, Zakon o splošnem upravnem postopku in ostali zakoni. Potem na dokaj
               številne nekonsistentnosti znotraj predloga samega zakonika, predvsem na neskladja
               med posameznimi členi, na nedosledno uporabo oziroma izpeljavo novih institutov v
               vseh ostalih členih, ki so s temi povezani.<stage type="mag"/>
               <stage>(nadaljevanje)</stage> Potem smo opozorili na nezadostno upoštevanje v praksi uveljavljenih
               in tudi v nomotehničnih smernicah Vlade zapisanih pravil pravnega formiranja in
               navsezadnje tudi na pomanjkljivo obrazložitev zlasti tistih členov, ki uvajajo nove
               institute oziroma ki temeljito spreminjajo veljavne institute, pri čemer obstaja tudi
               kar nekaj pomembnih nasprotij med besedilom, členom in obrazložitvami. Zdaj ker je
               bilo naše mnenje pripravljeno že 23. marca tega leta, torej približno mesec in pol
               nazaj da na današnji seji odbora uvodoma ne bom podrobneje predstavila. Smo pa
               pripravljeni pri obravnavi posameznih členov oziroma amandmajev podrobneje
               predstaviti naše pripombe. Glede vloženih amandmajev ugotavljamo, da je v amandmajih
               poslanskih skupin vladne koalicije z dne 20. april upoštevana velika večina naših
               pripomb, tako pripomb ustavne narave kot tudi pripomb sistemsko pravne narave, seveda
               pa tudi pripomb nomotehnične narave. Zato je tudi števil amandmajev poslanskih skupin
               vladne koalicije dokaj veliko. Tako so s temi amandmaji posamezne najbolj sporne
               določbe oziroma nepotrebne črtane, druge temeljito spremenjene oziroma dopolnjene,
               veliko pa je tudi nomotehničnih sprememb, s katerimi se predlog zakonika izboljšuje.
               Glede tistih sicer redkih pripomb, ki v teh amandmajih niso v celoti upoštevane so
               predstavniki resornega ministrstva in tudi ministrstva za pravosodje v fazi približno
               enomesečnega usklajevanja podali ustrezna pojasnila, sicer pretežno ustna. Že uvodoma
               bi pa opozorila, da se s temi amandmaji še vedno v celoti ne sledi našim pripombam
               glede nedosledne uporabe pojma otroka kot je opredeljen v splošnih določbah, to je v
               5. členu predloga zakonika, ker vnaša določeno nekonsistentnost predlog zakonika. S
               posameznimi amandmaji se sicer ta nekonsistentnost delno odpravlja bodisi tako, da se
               v ustreznih členih uporablja pojem otrok tam kjer je to pač možno, v nekaterih drugih
               amandmajih pa se zaradi jasnosti besedila opravi izrecna navezava na posamezne
               relevantne člene, zlasti tistih členih, ko gre za vprašanja prednosti pri
               preživljanju. Še vedno pa ne glede na to obstaja predvsem v poglavju o preživljanju
               med starši in otroki pa tudi delno v poglavju o ugotavljanju izpodbijanju očetovstva
               pojem otroka se ne uporablja dosledno kot je to opredeljeno v 5. členu, gre za osebo
               nižje biološke starosti, ki še nima poslovne sposobnosti, ampak bolj v smislu
               sorodstvenega razmerja do staršev. Zdaj moram povedati, da je bilo v času
               usklajevanja veliko časa namenjeno tudi razrešitvi tega vprašanja, vendar očitno
               predlagatelj predvsem dosledne in konsistentne rešitve v tem času ni uspel najti.
               Moram pa povedati, da gre za strokovno izjemno zahtevno vprašanje, za kar bi
               potrebovali bistveno več časa. </p>
               <p>Glede ostalih pripomb naše službe, ki niso v amandmajih upoštevane bomo, če bomo
               ocenili, da je to potrebno, podali opozorila dodatna pri obravnavi posameznih
               amandmajev.</p>
               <p>Na koncu bi ponovno opozorila glede na to, da je že tudi gospod minister povedal, da
               se tega na Vladi zavedajo, da bo sprejem tega zakona terjal pravočasni sprejem in
               tudi uveljavitev novel procesnih predpisov, zlasti Zakona o pravdnem postopku,
               predvsem pa tudi Zakona o nepravdnem postopku in tudi Zakona o sodnih taksah, poleg
               tega pa tudi ustrezno novelo Zakona o izvajanju rejniške dejavnosti. Pomembno je to,
               da dan začetka uporabe vseh teh citiranih novel mora nujno sovpadati z dnevom začetka
               uporabe družinskega zakonika. Če temu ne bo tako bo v veljavni urediti družinskega
               prava prišlo do velikih neskladij in pravnih praznin. Poleg tega pa bo treba tudi pri
               novelah drugih zakonov, ki bodo časovno sledile v začetku uveljavitve družinskega
               zakonika, treba upoštevati zlasti dve <stage type="mag"/>
               <stage>(nadaljevanje)</stage> pomembni novosti družinskega zakonika. In sicer, prenehanje
               veljavnosti Zakona o registraciji istospolnih partnerskih skupnosti z dne začetka
               uporabe tega zakonika bo terjal črtanje oziroma ustrezno spremembo posameznih določb
               drugih zakonov, ki določajo pravne posledice te skupnosti na drugih pravnih
               področjih. In drugič, ukinitev podaljšanja roditeljske pravice in nadomestitev in
               odvzema poslovne sposobnosti ter njuno nadomestitev z institutom postavitve pod
               skrbništvo bo terjala spremembe posameznih določb vseh tistih zakonov, ki jih je kar
               precej, ki te institute omenjajo in nanje vežejo določene pravne posledice.</p>
               <p>Na koncu samo še naslednje. Ker je vloženih amandmajev veliko, tudi amandmajev
               vsebinske narave, ki so neločljivo povezani z drugimi določbami predloga zakonika,
               lahko predpostavljamo, da bo dopolnjen predlog zakonika, ki bo pripravljen po koncu
               obravnave na matičnem delovnem telesu v primerjavi z osnovnim predlogom v nekaterih
               delih precej spremenjen. Zato že na tem mestu opozarjamo, da bo treba tudi natančno
               preučiti dopolnjen predlog zakonika in v nadaljevanju zakonodajnega postopka
               ugotoviti in tudi odpraviti morebiti neusklajenosti in nekonsistentnosti, ki utegnejo
               dodatno nastati po obravnavi tega predloga zakonika in vloženih amandmajev na
               matičnem delovnem telesu. Hvala.</p>
            </sp>
            <sp xml:id="SDT5-OZDDSZII-Redna-016-2010-05-04.sp34">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Najlepša hvala. Sedaj pa sprašujem gospoda Bogomirja Vnučca, predstavnika Državnega
               sveta, če želi tudi sam spregovoriti nekaj besed? Izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp35">

               <speaker>BOGOMIR VNUČEC:</speaker>

               <p>Hvala lepa, spoštovana predsednica. Spoštovani člani, gostje!</p>
               <p>Državni svet je v postopku obravnaval ta zakon na delovnih telesih in tudi na
               plenarni seji in 17. marca odločil, da zakona ne podpre. In sicer, predvsem menimo,
               da sicer večina predlaganih rešitev zasluži podporo, so pa nekatere rešitve, predvsem
               glede izenačitve istospolnih partnerskih zvez s tradicionalno zakonsko zvezo ter
               določbe v zvezi s posvojitvami otrok s strani teh preuranjene za današnji čas, saj je
               potrebno upoštevati spremenljivost teh določb v sedanjih družbenih razmerah v
               slovenskem prostoru ter pri tem upoštevati tudi splošno pravno kulturo, tradicijo in
               tudi težko prilaganje okolja na takšne globoke zakonodajne posege. To so bile tudi
               konkretne izkušnje nekaterih tudi državnih svetnikov, ki so bili tudi posvojeni, pa
               so bili v tradicionalnih družinah, pa so se počutili nekako manj vredne, recimo, to
               je čisto osebna izkušnja nekaterih, osebno. Tako, da iz tega naj bi izhajal nek
               razmislek o uresničevanju predlaganih zakonskih določb ter posebno pozornost bi
               morali nameniti nekaterih drugim področjem. Tako so državni svetniki tudi izpostavili
               premajhen pomen starih staršev v tem zakoniku, saj ta v enem členu, mislim, da je
               214., izključuje stare starše iz kroga posvojiteljev. Vemo, da so stari starši v tem
               trenutku, v tej gospodarski krizi nek korektiv pomoči socialnim razmeram, poleg tega
               pa vemo, da stari starši niso neka stara struktura, so lahko zelo mladi tudi, imamo
               stare starše tudi pri 50-ih in to so leta, ki omogočajo tudi na vseh drugih področjih
               aktivno udeležbo teh, ne samo na varstvenem, ampak tudi na izobraževalnem in tako
               naprej. Tako, da stare starše, tak kot je bila razlaga s strani predstavnikov
               ministrstva, da stari starši niso več v funkciji, ko bi lahko pomagali pri razvoju
               otrok, ne drži, vsaj mislimo, da ne v današnjem času. Tako, da je Državni svet dal
               tudi nekaj konkretnih pripomb, ki ste jih tudi dobili, jaz ne bi zdaj preveč tukaj
               bral. Zahvaljujemo se za tiste, ki ste jih sprejeli, bi se kasneje tudi vključil v
               razpravo pri posameznih členih, bi se pa dodatno predvsem členom, ki smo jih tudi
               dodali 47. pa mislim, da glede udeležbe državnega tožilstva v postopku razveze
               Državni svetniki smo mnenja, da je ta vloga državnega tožilca nepotrebna, zato
               predlagamo, da se tam to črta, bi se pa potem vključil <stage type="mag"/><stage>(nadaljevanje)</stage> še v razpravo ob samih členih. Hvala.</p>
            </sp>
            <sp xml:id="SDT5-OZDDSZII-Redna-016-2010-05-04.sp36">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Najlepša hvala. Prehajamo na razpravo in glasovanje o posameznih členih. Predlagam,
               da najprej razpravljamo o členih in glasujemo o amandmajih in morebitnih predlogih za
               amandmaje odbora. Na koncu pa, da glasujejo še o vseh členih skupaj. Da ne bi
               odpirali vsakega člena posebej, predlagam, da razpravljamo po sklopih. In sicer bi
               združevali razpravo o tistih členih, h katerim ni predloženih nobenih amandmajev
               oziroma predlogov amandmajev odbora.</p>
               <p>Kompletno gradivo, ki je pregledno urejeno ste dobili na klop, tako da vas vabim, da
               spremljate razpravo na podlagi tega materiala in vas sprašujem ali se strinjate s
               takšno obravnavo posameznih členov. Dajem predlog na glasovanje. Izvolite, gospod
               Cukjati.</p>
            </sp>
            <sp xml:id="SDT5-OZDDSZII-Redna-016-2010-05-04.sp37">

               <speaker>FRANCE CUKJATI:</speaker>

               <p>Jaz mislim, da je vendarle treba pustiti razpravo ali po členih, kdor pač se oglaša
               in ne sklop, za katerega lahko smatramo, da bo preobsežen in ne bo vidna celota
               oziroma se bo izgubila nit. Šlo je ponavadi tako, da se je reklo 1. člen, 2. člen,
               želi kdo razpravljati? Ne, gremo naprej. Potem tudi glasovanje tako poteka.</p>
               <p>In še eno, jaz bi se javil k splošni razpravi, pridružil bi se gospodu ministru, ki
               je splošno povedal in bi pričakoval, da bi tudi gostom dali besedo na začetku. Lahko
               pa tudi pri 1. členu. 1. člen pravzaprav povzema nekatere bistvene stvari.</p>
            </sp>
            <sp xml:id="SDT5-OZDDSZII-Redna-016-2010-05-04.sp38">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Predlog je bil oblikovan zato, ker na posameznih delih zakonika od 200.
               do 250. člena ni nikakršnih amandmajev recimo in seveda, vsakdo ima pravico, da
               prekine in reče, imam željo, da bi debatiral o tem členu. Če se s tem ne strinjate,
               sprejemam vašo pripombo in bom spraševala o vsakem členu posebej. Splošne razprave pa
               ne bomo odpirali, bila je opravljena ob prvi obravnavi zakona v Državnem zboru in
               zato predlagam, da preidemo na 1. člen oziroma da razpravljamo konkretno o vsakem
               členu posebej.</p>
               <p>Odpiram razpravo k 1. členu. Gospod Cukjati, izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp39">

               <speaker>FRANCE CUKJATI:</speaker>

               <p>Hvala za besedo. Se bom moral vsakokrat zahvaliti in biti hvaležen, da sem prišel do
               besede. 1. člen povzema oziroma nakazuje eno bistvenih napak. In sicer, da se skuša v
               ta zakon vključiti stvari, ki jih nemogoče združiti pod eno tezo ali v en zakon.
               Tukaj se združuje v ta zakonik partnerska življenjska skupnost, rejništvo,
               skrbništvo. Mi imamo za vse te skupine sedaj zelo jasne, zelo dobre zakone. Zakon o
               istospolni partnerski skupnosti, Zakon o rejniški dejavnosti in nima recimo rejništvo
               tistih kvalitet, tistih elementov, kot jih ima zakonska zveza oziroma družina.</p>
               <p>Tudi samo združenje rejnikov je na to opozorilo in predlagalo ali popolno spremembo
               celotnega poglavja o rejništvu ali pa kratko malo, da se izvzame poglavje o rejništvu
               iz tega zakonika in se zopet uredi tako kot je potrebno to v zakonu o rejniški
               dejavnosti. Tudi samo izhodišče kaže na to, kako je pravzaprav ministrstvo nerodno
               pristopilo k oblikovanju tega zakonika. In sicer to, kar sem navedel je samo rezultat
               treh glavnih napak tega zakonika. <stage type="mag"/>
               <stage>(nadaljevanje)</stage> Prvič, zakonik posega v Ustavo, ne da bi prej mi spremenili Ustavo.
               Ustava namreč jasno govori, kaj je zakonska zveza in v 53. členu tudi pravi, država
               varuje družino, materinstvo, očetovstvo, otroke in mladino, ter ustvarja za to
               varstvo potrebne razmere. Pogovarjali smo se z ustavnimi sodniki, nekdanjimi
               ustavnimi sodniki, ki so nam potrdili, povsem jasno je, da po definiciji, ki je v
               Ustavi ne moremo istospolno partnersko skupnost imenovati družino. Ali rejniško
               skupnost, kjer pač v skladu z zakonikom odrasli ljudje skrbijo za otroka in tako
               dalje, ni družina. Tukaj je povsem jasno in tudi eden od pravnikov, ki je takrat
               sodeloval pri oblikovanju Ustave je takole napisal: "Ko smo sprejemali Ustavo, bil
               sem prisoten, smo nedvomno imeli namen družini dati poseben pomen in posebno varstvo,
               tako kot tudi materinstvu in očetovstvu. Materinstvo in očetovstvo pač ne more
               nastati brez sodelovanja oseb dveh različnih spolov in prav zato je družina
               definirana že v Ustavi, kot skupnost moškega, ženske in otroka. Če bo zakonik sprejet
               tako kot predlagate, bo ena prvih, naših dolžnosti, da izročimo zakonik v presojo
               Ustavnemu sodišču.</p>
               <p>Druga napaka, ki jo opažamo pri pripravi tega zakonika je zavajajoče utemeljevanje
               stališč, ki jih je oblikovalo ministrstvo s tem predlogom. Ministrstvo sicer govori
               zelo, tudi sedaj je minister rekel, da je prvi interes in prvi namen je skrb za
               otroka. To je zelo lepa beseda, zelo lepo geslo. V nadaljevanju, ko bomo šli od člena
               do člena se bo izkazalo, da temu ni tako, da pač to čudovito geslo ni bilo
               upoštevano. Govoril je minister tudi o svobodni izbiri, ki jo moramo ponuditi vsem
               ljudem, svobodni izbiri glede oblikovanja življenjske skupnosti. Jaz se čudim, ali
               danes nimajo svobodne izbire, kdo nima svobodne izbire. Mi imamo 600 tisoč zakoncev,
               400 tisoč družin in imamo 30 istospolnih partnerskih skupnosti ali morda so pa še
               kakšne druge skupnosti, ki jih nismo dovolili, ki jih nismo definirali, na katere smo
               mi že opozarjali. To je recimo, dva stara brata, ki živita, kakšna skupnost je to?
               Ali nečak in teta - poznam na kmetih - nečak je ostal sam 50 let, teta je stara 80
               let. To pa mogoče res niso urejene te skupnosti in bi jih bilo treba. Ampak tista, o
               katerih se pogovarjamo so svobodne.</p>
               <p>Utemeljevanje je pa zavajajoče predvsem tam, kjer ministrstvo zelo posega na recimo
               listino temeljnih pravic Evropske unije, kjer pravi, Ministrstvo v obrazložitvi, da v
               svojem 9. členu, namreč Listina temeljnih pravic Evropske unije v svojem 9. členu
               določa, da mora biti pravica do poroke in ustanovitve družine zagotovljena ne glede
               na vero, nacionalno pripadnost, barvo, spol ali spolno usmerjenost.
               .../Nerazumljivo./... temelji, ministrstvo, potem tudi definicijo, da se izenači
               družina oziroma zakonska zveza z istospolno partnersko skupnostjo.</p>
               <p>Vendar, ko smo gledali te rezultate oziroma ta dokument, listine temeljnih pravic,
               tega nikjer ne piše. Tega nikjer ne piše. In sicer v 9. členu piše naslednje, pravica
               sklepanja zakonske zaveze in pravica ustvarjanja družine sta zagotovljeni v skladu z
               nacionalnimi zakoni, ki urejajo uresničevanje teh pravic. In torej 9. člen nikjer ne
               napotuje, ne zahteva in <stage type="mag"/> <stage>(nadaljevanje)</stage> ta
               listina temeljnih pravic ne zahteva od Slovenije da naredi to, kar ministrstvo
               predlaga. Tudi glede posvojitve, iz vsega tega, ministrstvo potem tudi izpeljuje v
               obrazložitvah, da je tudi posvojitev istospolnim partnerjem tujega otroka treba na
               podlagi teh dokumentov omogočiti. Naj spomnim, kar je predsednik SAZU-ja prof. dr.
               Trontelj omenil, in sicer je tako napisal, bom citiral, da ne bo kaj narobe:
               "Spominjam se razprave v usmerjevalnem odboru za bioetiko Sveta Evrope, to je zelo
               visoka komisija in ima velik pomen za bioetiko v Svetu Evrope, pred 10-imi leti.
               Takrat je odbor za enakost med spoloma, eden stranskih odborov, ki seveda ne more sam
               predlagati in predlaga temu usmerjevalnemu odboru za bioetiko določene stvari, odbor
               za enakost med spoloma je dal v oceno predlog priporočila o pravici do svobodne
               izbire v zadevah spolnosti in reprodukcije. V usmerjevalnem odboru za bioetiko smo
               ugotovili, da se glede otrok priporočilo presenetljivo oziroma samo na interese
               homoseksualnih in lezbičnih parov nanaša, skoraj ignorira pa pravice in koristi
               otrok, ki naj bi jih takšni pari posvojili ali pridobili s pomočjo tehnik
               zunajtelesne oploditve. Predlog priporočila je usmerjevalni odbor soglasno in
               energično zavrnil, posebej se je oglasilo še nekaj držav", in jih našteva, "Francija,
               Britanija in tako dalje, in kritiki priporočila so poudarjali", to se pravi člani
               usmerjevalnega odbora, "da ima otrok legitimen in pomemben interes, da ima očeta in
               mater in da ni dokazov, da bi dva očeta ali dve materi ali samski roditelj oziroma
               posvojitelj ta interes lahko zadovoljil." In tako dalje. Opozorili so na manjšo
               stabilnost istospolnih zvez, na večjo promiskuiteto, večjo ogroženost istospolnih
               partnerjev s spolno prenosljivimi boleznimi in tako dalje. Torej to usmerjevalni
               odbor za bioetiko pred 10-imi leti.</p>
               <p>Letos, konec januarja, je parlamentarna skupščina Sveta Evrope po ostri razpravi
               zavrnila predlog priporočila z delovnim naslovom Diskriminacija na podlagi spolne
               usmerjenosti in spolne identitete, ki je vključeval tudi priporočilo legalizacije
               posvojitev otrok istospolnim parom. In če upoštevamo še Evropsko sodišče za človekove
               pravice v Strasbourgu, tudi na tega se predlagatelji zakonika sklicujejo. To evropsko
               sodišče v nekaj dokumentih jasno poudarja, da konvencija Sveta Evrope varuje
               tradicionalno obliko zakonske zveze. V primeru Karner proti Avstriji je evropsko
               sodišče za človekove pravice varstvo tradicionalne družine, kot skupnosti moža, žene
               in otrok, je zatrdilo, sprejelo stališče, da je varstvo tradicionalne družine lahko
               stvarno utemeljeno in legitimen cilj za razlikovanje pri posegu in vsebini pravic
               zakoncev v zakonski zvezi in partnerjev v istospolni partnerski skupnosti. Toliko sem
               želel poudariti, da je popolnoma napačno izhodišče ministrstva, v vsej ideologiji
               tega zakona, graditi na evropskih dokumenti. Prosim da tega ne počne več. V Evropi
               imamo v šestih ali petih državah je možnost posvojitve otrok s strani istospolnih
               partnerskih skupnosti, v ostalih ne - ni šans. Pa ni to nič v nasprotju z nobenimi
               dokumenti in jih nobeni dokumenti in resolucije ne silijo, da bi spremenili svoje
               stališče.</p>
               <p>Potem, ministrstvo se je tudi sklicevalo na odločbo Ustavnega sodišča v zvezi <stage type="mag"/> <stage>(nadaljevanje)</stage> z 22. členom Zakona o istospolni
               partnerski skupnosti iz lanskega leta, da sicer tam Ustavno sodišče zahteva
               izenačitev, predstavniki/predstavnice ministrstva so zamolčali, da je Ustavno sodišče
               to govorilo smo v zvezi z dedovanjem, ampak se je ta argumentacija razširila na vse
               dimenzije istospolne skupnosti in zakonske zveze, pa je Vrhovno državno tožilstvo v
               dokumentu iz oktobra lani, žal smo ga šele pred kratkim uspeli dobiti, ni podpisana
               Barbara Brezigar, da ne bo kdo mislil, ampak je neka druga vrhovna državna tožilka
               podpisana, in sicer je reklo tako glede sklicevanja na tisto odločbo Ustavnega
               sodišča. Tako je reklo Vrhovno državno tožilstvo: "Zavajajoče pa predlagatelj iz
               navedene ustavne odločbe izpelje sklep, da ima zakonska zveza ali zunajzakonska
               skupnost dveh oseb istega spola enake pravne posledice, kot zakonska zveza ali
               zunajzakonska skupnost dveh oseb različnega spola, tudi v razmerju do otrok v
               postopku posvojitve." In seveda, v tej zalo dobri analizi je Vrhovno državno
               tožilstvo opozorilo, da pravica istospolnih partnerjev do nediskriminatornega
               obravnavanja, je glede vprašanj o posvojitvi otrok nujno omejena s pravico največje
               otrokove koristi.</p>
               <p>In še na nekaj je opozorili Vrhovno državno tožilstvo, in sicer da predlog,
               predlagana rešitev Družinskega zakonika upošteva samo interese istospolnih
               partnerjev, povsem pa zanemari drugo ranljivo skupino - otroke. Poleg tega v
               situaciji, ko otroka pravno umeščamo tudi v nov socialni in družbeni položaj ne bi
               smeli zanemariti ugotavljanja pravnega občutka večine, ki se ga samo z zakonom ne da
               izsiliti.</p>
               <p>No, in tukaj smo že pri naslednji veliki napaki tega zakonika. In sicer, da sledi
               željam 30 istospolnih partnerskih skupnosti, povsem pa zanemari želje 600 tisoč
               zakoncev in 400 tisoč klasičnih družin. To ni dobro. Tako se ne dela z narodom. Tako
               se ne dela. Ne dela. In mislim, da je velika napaka in ni v korist, tudi istospolnim
               partnerskim skupnostim, da jih tlačimo v Družinski zakonik. Ni v korist. Družinski
               zakonik ima in postavlja posebno shemo klasičnim zakoncem, jih omejuje na mnogih
               področjih. Imamo sorodstveno klavzulo, imamo druge stvari. Ne moreta se poročiti
               kdorkoli in tudi če se ločujeta, je tudi v zakoniku predvideno vsemogoče prej -
               posvetovanja, madiacija in tako dalje. Ne da se kar združiti in iti narazen. In to
               zaradi otrok, ki naj bi se biološko rodili iz te skupnosti. Zaradi otroka. Zaradi
               otroka je sorodstvena klavzula, se ne moreta poročiti brat in sestra, zaradi možnosti
               večjih genskih anomalij. Zakaj vse te ovire postavljati tudi drugim, ki želijo imeti,
               kot je rekel minister, svobodno izbiro skupnosti. S kakšno pravico?! In spet sem pri
               tistem zakaj omejevati istospolne skupnosti samo na seksualni odnos. <stage type="mag"/> <stage>(nadaljevanje)</stage> Zakaj ne bi mogla biti brat in
               sestra neka življenjska skupnost. Ne zakonska, življenjska skupnost. Zakaj je vezano
               samo na spolno usmerjenost? Kaj pa če spolna usmerjenost preneha, ali je konec tiste
               skupnosti, ali je konec?! Nesmiselno. Torej, mi se lovimo in ujemamo in bomo zabredli
               v velike probleme, ki jih bomo morali še in še reševati, prav zaradi tega, ker vse
               tlačimo v en zakonik.</p>
               <p>Poglejte, mi smo v aprilu imeli zakon, ki je bil v prvi obravnavi, in sicer Zakon o
               odvzemu in presaditvi organov zaradi zdravljenja. Državni zbor ga je zavrnil, čeprav
               ni imel nobenih velikih načelnih razlogov, ampak argumentiral je tako, da iz potrebe
               po solidnejši obravnavi, po solidnejši obravnavi. Imeli smo 22. aprila v Državnem
               zboru zakon o pogrebni dejavnosti, predložila ga je vlada, pa ga je Državni zbor
               zavrnil, kot neprimernega za nadaljnjo obravnavo. Tudi tak predlog, da se zavrne je
               dalo delovno telo - Odbor za gospodarstvo, tako je napisalo v svoji obrazložitvi:
               "izkazalo pa se je, da takšnega koncepta urejanja pogrebne dejavnosti ne podpirajo
               številni drugi pomembni akterji. Če bi želeli proučiti in upoštevati vse njihove
               predloge in pripombe, bi predlog zakona najverjetneje z amandmaji temeljito
               spremenili, kar pa ne bi bila najbolj primerna pot. Smotrno je predlog zakona
               oceniti, kot neprimeren ter tako dati vladi možnost, da pripravi novo besedilo
               predloga zakona." Pa je šlo samo za pogrebno dejavnost. Saj, mogoče je ta zakonik
               tudi neke vrste pogrebna dejavnost, ampak poglejte. Mi imamo, in Zakonodajno-pravna
               služba je opozorila, kljub temu, da je skušala koalicija pripraviti, ne vem koliko,
               150 amandmajev na zahtevo Zakonodajno-pravne službe, je opozorila Zakonodajno-pravna
               služba, in sicer, da z amandmaji se ne odpravljajo vse nekonsistentnosti zakonika. S
               temi amandmaji se ne. In dalje, opozarjamo, da če bodo ti amandmaji sprejeti, se bodo
               pojavile nove neusklajenosti, nekonsistentnosti, ki jih bo treba zopet reševati. 45%
               členov je amandmiranih, več kot 45. Če bi imeli nekaj modrosti, tudi pri tem
               zakoniku, no, ampak tukaj ne gre za Ministrstvo za gospodarstvo, gre Ministrstvu za
               delo, družino, tudi ni Odbor za gospodarstvo imamo pač nek drug odbor in verjetno ne
               bo te modrosti, da bi ga zavrnili. Ne bo.</p>
               <p>Torej, jaz sem za začetek pri 1. členu želel opozoriti na to, v kakšno brezno
               neusklajenih stvari se spuščamo v škodo vsem, ne samo klasični družini, zakonski
               zvezi, ampak tudi istospolnih partnerje in seveda tudi rejniški in skrbniški
               dejavnosti. O rejništvu bomo govorili naprej, ko bomo v tistem poglavju, kjer žal
               predlagatelj ni upošteval rejnikov, in pravzaprav ni rešil tistih dilem, s katerimi
               se srečujejo.</p>
               <p>Toliko k 1. členu.</p>
            </sp>
            <sp xml:id="SDT5-OZDDSZII-Redna-016-2010-05-04.sp40">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Presečnik.</p>
            </sp>
            <sp xml:id="SDT5-OZDDSZII-Redna-016-2010-05-04.sp41">

               <speaker>JAKOB PRESEČNIK:</speaker>

               <p>Hvala lepa za besedo, gospa predsednica.</p>
               <p>Še enkrat se oglašam. Moram reči, da mi je žal, da prej odbor ni sprejel mojega
               proceduralnega predloga, da razpravo oziroma sprejemanje amandmajev, obravnavanje in
               sprejemanje amandmajev oziroma posameznih členov prestavi, da damo čas vladi, da
               pripravi še nekatere nujno potrebne amandmaje. Po drugi strani mi je to dejstvo
               potrdila tudi <stage type="mag"/> <stage>(nadaljevanje)</stage> predstavnica,
               sicer zaradi neke druge zadeve, Zakonodajno-pravne službe, ki je opozorila na
               pomembno dejstvo, da je treba v zvezi s tem zakonikom pripraviti cel kup ali
               popraviti, dopolniti ali spremeniti ali kakorkoli cel kup drugih zakonov, ker če ne
               bo prišlo do raznih navzkrižnih situacij, ki bodo vnesle nek pravni red, oziroma
               pripraviti tudi ustrezne druge akte, ki jih sprejme ali minister ali vlada. Tako, da
               pri tem je velika težava.</p>
               <p>Drugo kar me je malo, moram reči, zmotilo pri celi zadevi ko sem prebral poročilo, ki
               je napisano na podlagi seje Komisije za peticije ter za človekove pravice in enake
               možnosti, ki je obravnavalo ta zakonik, kot zainteresirano delovno telo, pa je v prvi
               sklep komisija zapisala naslednje: "Komisija za peticije ter za človekove pravice in
               enake možnosti poziva vse poslance in poslanke Državnega zbora, da v obravnavi
               predloga Družinskega zakonika razpravljamo strpno ter ne uporabljamo sovražnega
               govora." Jaz sem prepričan, da je ta sklep žaljiv, do vsaj večine poslancev. Jaz sem
               že v tej hiši ali teh institucijah države že blizu 14 let, pa se vsaj jaz ne spomnim,
               da bi uporabil sovražni govor ali bil žaljiv do kogarkoli, zato se mi zdi, da je
               takšen sklep žaljiv za poslance.</p>
               <p>In zdaj vas prosim, gospa predsednica, da me pač opozorite, če bom kdaj šel v kakšno
               takšno žaljivo smer, ker resnično pri svojem, kot sem rekel k 14-letnem delu nisem
               hotel biti nikoli žaljiv. Če pa sem kdaj pomotoma do koga bil, sem kakšno nepravo
               besedico uporabil, pa se tudi za nazaj opravičujem. Tako, da takšni sklepi me malo
               motijo.</p>
               <p>No, ampak kakorkoli. Kot rečeno, obžalujem, da odbor prej ni sprejel mojega
               proceduralnega sklepa, ker ne mislim zdaj ponavljati tega, kar je prej kolega Cukjati
               obširno obrazložil, ampak dejstvo je, da so osnovni cilji in načela tega zakonika
               izboljšati položaj otrok in zaščititi njihove pravice, da pa žal prinaša nekatere
               rešitve, ki so v nasprotju s temi načeli. Zaradi tega, pri 1. členu nimam kaj več
               drugega za dodati, ne mislim zdaj razširiti na vsa stališča, ki so, ki sem jih tudi
               že javno velikokrat, tudi v medijih, poudaril, pa tudi sem prepričan, da tudi v
               medijih nisem bil do nobenega žaljiv, kljub temu, da ste bili v medijih zraven pri
               pojasnjevanju stališč, tudi tisti, ki nimate enakih stališč kot jaz.</p>
               <p>Oglasil se bom še pri naslednjih členih, kjer pa smo vlagali tudi ustrezne amandmaje.
               Ja, za 1. člen pa je to dovolj.</p>
               <p>Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp42">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa, ker ste se držali moje prošnje.</p>
               <p>Zdaj pa predajam besedo gospodu Rezmanu.</p>
            </sp>
            <sp xml:id="SDT5-OZDDSZII-Redna-016-2010-05-04.sp43">

               <speaker>VILI REZMAN:</speaker>

               <p>Hvala lepa, gospa predsednica.</p>
               <p>Jaz sem sicer slišal oziroma nisem preslišal, da je bilo opozorjeno, da je bila
               splošna razprava že opravljena in da ne bi bilo dobro preveč vračati se k nekim
               splošnim utemeljitvam, pa vendar, ta 1. člen na splošno opredeljuje to, kar je
               pozneje v zakonu podrobneje opredeljeno. Zato bi se morebiti nekoliko bolj abstraktno
               dotaknil tudi tega prvega dela.</p>
               <p>Najprej bi rad povedal, da ko sam razmišljam o tem, kar je predlagano, nikakor ne
               izhajam iz tega, da bi katerokoli definicijo, katerokoli sintagmo, ki je bodisi
               zagovarjana, bodisi oporekana, štel za nekaj kar je vnaprej danega in moramo na to
               pristati. Sam vedno vse definicije jemljem tako, zlasti tiste, ki se tičejo
               družbenega življenja, da so historične, da se v različnih kontekstih spreminjajo,
               dopolnjujejo <stage type="mag"/> <stage>(nadaljevanje)</stage> in dopolnjevanju
               ohranjajo kaj, kar je tradicionalnega. In to se mi zdi posebej pomembno poudariti
               prav pri tem zakonu. Zato, ker ne gre za to, da bi s širitvami, z nadgradnjo hoteli
               dezavuirati tisto, bi rekel, kar je vrednega in kar je ta družba vzpostavila, kar ima
               tudi nek svoj historični kontekst in kar velja nad posamičnimi krajšimi obdobji.
               Kakor nimam nekih velikih predsodkov do tega, da bi si drznil razmišljati o kakšni
               definiciji, tako nimam predsodkov imeti drugačno stališče od različnih avtoritet, ki
               se sedaj pogosto navajajo, bodisi da so to institucionalne, bodisi da so to zelo
               ugledni posamezniki, znanstveniki in tako naprej, ker tukaj vendarle gre za naš
               individualni odnos do tega, kar se predlaga in kar sprejemamo. In to pravico si
               moramo ohraniti tudi mi v poslanskih klopeh, da vzpostavljamo ta svoj odnos z oziroma
               na kulturni kontekst, ki nas določa z oziroma na vrednotni kontekst, ki nas določa,
               in tukaj pač nismo vsi enaki. Saj to ne more biti nič hudega. In zaradi tega tudi
               zmeraj menim, da takrat kadar smo ob takšnih temah, ki so pač nekoliko ideološko
               opredeljene vsak k sebi, to ne pomeni, da bi morali biti tudi sovražni eden do drugih
               in se zavoljo tega gledati kot čez nasipe izza katerih se strelja. Razčiščujemo pač
               svoja stališča in skušamo vzpostaviti ta individualni odnos tudi do tega, kar je
               tukaj predstavljeno v tem zakonu. In jaz podpiram to osnovno filozofijo predloga
               zakona in podpiram tudi to, kar je danes sicer bilo tudi oporekano, da se tako široka
               tematika zaobjame v enem zakonu. Tudi zavoljo tega, ker na ta način lahko, tako se
               vsaj meni zdi, bolj definirano izpeljemo različne izpeljave iz temeljnih definicij,
               kajti posamični členi imajo ravno ta namen, da torej urejajo posamična družbena
               razmerja, za katera gre in ki so v 1. členu pač tudi našteta.</p>
               <p>Torej, pri vzpostavljanju odnosa do tega predloga zakonika jaz pri nekako, bi rekel,
               prisegam na to, da je to eden izmed poskusov, ki skuša razumeti družbeno
               spreminjanje. In skuša razumeti, da je ob tem, da se staro ohranja, treba odpreti
               vrata tudi drugačnim načinom življenja, tudi drugačnim vrednotam, tudi drugačnim
               kulturnim in drugim aspiracijam posameznikov skupnosti. In tukaj je pač ta razlika
               med nami, ki se ves čas vzpostavlja. sam bi rad še enkrat poudaril, da jemljem ta
               predlog kot tisti, ki je bolj historičen zasnovan, ki je manj tog in ki je zaradi
               tega tudi bolj sodoben. Kar se mene tiče ima v osnovni filozofiji to mojo
               podporo.</p>
               <p>Pri definicijah je tako, da je najbrž treba biti zelo pazljiv, čeprav pač tukaj se ne
               bomo šli se formalne ali kakšne druge logike. Ampak če pretirano skrenemo pa lahko
               popolnoma napačne sporočilne vrednosti posredujemo.</p>
               <p>Danes je bilo rečeno, da nekje pač ne podpirajo izenačitve istospolnih partnerskih
               zvez s tradicionalno družino. Saj tega najbrž nihče noče. Jaz tega nisem v tem zakonu
               našel. Jaz tu vidim temeljno razlikovanje, vendar upravičeno razlikovanje. Ne gre za
               to, da bi mi hoteli poenotiti in vreči na vse oblike družbene skupnosti družbenih
               oblik življenja senco, ki bi nas povsem izenačila kot krave v temi. Ne gre za to. Gre
               za to, da mi pripoznavamo, da ne žive vsi ljudje tako, kot bi želel jaz, da nimajo
               vsi enakih vrednot kot jih imam jaz in da je treba vzpostaviti takšen zakonik, ki bo
               dopuščal čim večjemu številu ljudi, da se bo z njim identificiral, ni pa to mogoče
               zahtevati. Kajti zaradi teh naših razlik je nemogoče pričakovati, da bomo stoodstotno
               identificirani z vsebino, ki jo predlog zakonika predlaga.</p>
               <p>Torej, moj apel gre v to smer <stage type="mag"/> <stage>(Nadaljevanje)</stage>
               da skušamo razumeti predlog zakonika kot nekaj odprtega, kar dopušča razlike, kar jih
               omogoča, kar jim daje posebno vrednost in da tega ne razumemo kot popolno rušitev
               tega, ker je naša preteklost že izgradila in da, če poenostavim ali bolj natančno
               povem, mi ne devazuiramo družine, kakršna je v naši družbi poimenovana kot
               tradicionalna. Ni pa edina, in mislim, da je tudi prav, da ni edina.</p>
            </sp>
            <sp xml:id="SDT5-OZDDSZII-Redna-016-2010-05-04.sp44">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Strehovec. Lepo bi vas prosila, če se lahko prisedete k
               mikrofonu.</p>
            </sp>
            <sp xml:id="SDT5-OZDDSZII-Redna-016-2010-05-04.sp45">

               <speaker>DR. TADEJ STREHOVEC:</speaker>

               <p>Spoštovana gospa predsednica, spoštovani vsi navzoči. V imenu Komisije pravičnost in
               mir pri slovenski škofovski konferenci se najprej prav lepo zahvaljujem za vabilo na
               današnjo sejo, kjer bom predstavil stališče naše komisije in s tem tudi katoliške
               skupnosti v Republiki Sloveniji o predlogu novega družinskega zakonika.</p>
               <p>V Komisiji pravičnost in mir pri slovenski škofovski konferenci smo 29. septembra
               2009 izdali posebno izjavo z naslovom Ohranimo in okrepimo vrednoto zakonske zveze in
               družine. In prav v tej izjavi smo izrazili dolžnost, da se v času, ko se naša država
               sooča z resnimi ekonomskimi, socialnimi in demografskimi problemi zavzamemo za
               ohranitev in okrepitev vrednote zakonskega in družinskega življenja kot skupnosti
               moškega, ženske in otrok. Katoličani v Republiki Sloveniji smo prepričani, da je
               sklenjena civilna, in znotraj katoliške skupnosti tudi cerkvena, zakonska zveza
               znamenje vse življenjske zveze med enim moškim in eno žensko, ki sta se skupaj
               odločila za ljubeče in zvesto življenje moža in žene. Takšna zveza je del človekove
               narave, ki jo je ustvaril bog z zelo jasnim namenom, da bi se zakonca ljubila,
               medsebojno podarjala in postala starša svojim otrokom. Takšno razumevanje zakonske
               zveze kot skupnosti moškega in ženske ni lastno samo katoličanom, je del
               univerzalnega vsesplošno sprejetega razumevanja zakonske zveze in družine, ki daleč
               presega tako imenovano katoliško oziroma krščansko razumevanje te vrednote. Zato nas
               presenečajo izjave nekaterih predstavnikov vlade in politike, ki v slovenski javnosti
               ustvarjajo popolnoma novo terminologijo, kot na primer prej omenjena katoliška
               družina in tradicionalna družina oziroma zakonska zveza. Obstaja samo univerzalni
               pojem, tako imenovane konvencionalne družine in zakonske zveze, kot jo imenuje
               ameriška sociologinja Bridget Berger in ki jo sestavlja moški, ženska in če je to
               mogoče tudi otroci. Takšen univerzalni pogled na družino in zakonsko zvezo je lasten
               vsem religijam, veliki večini kultur in prevladujoč pogled na družino in zakonsko
               zvezo tekom vse človeške zgodovine.</p>
               <p>In poglejte, takšna konvencionalna družina družbi omogoča preživetje, socialno
               varnost in najboljšo vzgojo otrok, in to telesnem smislu, psihološkem in tudi
               duhovnem smislu. Zato se ni mogoče strinjati z nekaterimi ideološkimi prepričanji, ki
               tudi v Sloveniji govorijo o koncu vrednote takšne zakonske zveze in družine. Zakonska
               zveza in družina moškega, ženske in otrok je bila že v preteklosti moderna, je na
               najvišjem mestu med vrednotami današnje mladine in bo moderna tudi v prihodnosti.
               Država za to nima pravica posegati in poljubno spreminjati to naravno vrednoto
               zakonske zveze in družine, ampak ima dolžnost, da jo ščiti, tako kot je to
               opredeljeno tudi v deklaraciji človekovih pravic Združenih narodov in kot je to
               opredeljeno v Evropski konvenciji o človekovih pravicah in temeljnih svoboščinah. V
               primerjavi z drugimi oblikami skupnega bivanja je življenjska zveza v sociološkem
               smislu najbolj trdna oblika skupnega bivanja. Je najbolj zdrav skupnost, kjer so
               zakonci in otroci izpostavljeni najnižji stopnji tveganja za razpad zveze, čustvene
               in psihološke pretrese, spolno prenosljive bolezni in tako dalje. Z vidika
               demografije, kar je zelo pomembno tudi znotraj slovenskega konteksta, je takšna
               konvencionalna družina najbolj odprta za posredovanje življenja in dolgoročno družbi
               omogoča preživetje. Prav tako je zakonska zveza <stage type="mag"/><stage>(Nadaljevanje)</stage> in družine kot skupnosti moškega, ženske in otrok,
               najbolj primerno za psihološki in telesni razvoj otroka.</p>
               <p>Prav tako bi poudaril, da je takšna konvencionalna zakonska zveza in družina najbolj
               primerno okolje za odraščanje in vzgojo tudi posvojenih otrok. In v takšni skupnosti,
               to pa govorim znotraj konteksta verskih skupnosti, se v takšne konvencionalne družine
               in zakonske zveze najlažje posredujejo verske vrednote. Z vidika katoliške teologije
               je samo ljubezen med možem in ženo podoba božje ljubezni. Navzočnost takšne ljubezni
               pa je edina primerna za ustvarjanje primernega okolja za telesno, duševno in duhovno
               vzgojo otroka. Zato v Komisiji pravičnost in mir odločno nasprotujemo tistim
               predlaganim spremembam družinske zakonodaje, ki bodo pojmovanje in vrednotenje
               zakonskega ter družinskega življenja izpostavile novim pretresom in ga še bolj
               razvrednotile, posvojene otroke pa izpostavile nepredvidljivim in nepopravljivim
               posledicam. Prav v Sloveniji ni potrebe za redefiniranje pojma družine in zakonske
               zveze zgolj zaradi posnemanja nekaterih skrajnih, maloštevilnih in zelo spornih tujih
               primerov. Poudarjamo, da je še večja zaščita družine, utemeljena na zakonski zvezi
               med možem in ženo, nujno potrebna za celosten razvoj človeške osebe in njeno
               dostojanstvo ter tudi za trdnost, mir in prihodnost naroda, družbe ter države. V tej
               obravnavi Družinskega zakonika v komisiji pričakujemo, da bo predlagatelj zakonika
               ohranil zakonsko zvezo in družino tako, kot je bila do sedaj razumljena in zaščitena.
               Prav tako smo z velikim začudenjem sprejeli informacijo informacijske pooblaščenke,
               da v pripravi na Družinski zakonik ni bilo pripravljenih celovitih strokovnih analiz
               posledic takšne ideološke redefinicije zakonske zveze in družine. Prav tako pa ni
               bila ustanovljena niti ena delovna komisija oziroma delovna skupina. Prepričani smo,
               da je to zelo problematično in da bodo amandmaji, ki bodo zaščitili vrednote zakonske
               zveze in družine kot skupnosti moškega, ženske in otrok, na tem odboru tudi
               sprejeti.</p>
               <p>Zaključil bom z besedami, da omenjeno stališče ni stališče samo katoliške skupnosti,
               temveč tudi velike večine članov drugih verskih skupnosti v Sloveniji, kot na primer
               pravoslavnih, evangeličanov, članov islamske skupnosti ter številnih drugače vernih
               in nevernih sodržavljanov in državljank. Zato je odločanje o tako pomembni temi stvar
               večine prebivalcev oziroma državljanov in ne neke majhne skupine. Za razliko od
               dosedanjega Zakona o zakonski zvezi in družinskih razmerjih, ki je bil sprejet v
               prejšnjem, nedemokratičnem sistemu, večina javnosti, in to vključno s katoliško
               skupnostjo, v Republiki Sloveniji od tega odbora pričakuje uravnoteženo ter strokovno
               razpravo, ki ne bo na silo posnemala teh radikalnih in ideoloških konceptov iz
               nekaterih maloštevilnih držav. Raje naj na demokratičen način in s podporo velike
               večine državljanov promovira družino kot skupnost moškega in ženske ter se s tem
               zavzame za najbolj primerno okolje za vzgojo naših otrok. Zato v Komisiji pravičnost
               in mir podpiramo vse tiste amandmaje, ki bodo družino opredeljevali kot življenjsko
               skupnost staršev in otrok, ki zaradi koristi otrok uživa posebno varstvo države. In
               pri nadaljnjih členih bi se želel tudi še oglasiti. Najlepša hvala.</p>
            </sp>
            <sp xml:id="SDT5-OZDDSZII-Redna-016-2010-05-04.sp46">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Levanič. /Oglašanje v ozadju./ Replika? Postopkovno, izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp47">

               <speaker>VITO ROŽEJ:</speaker>

               <p>Gospa predsednica, mi govorimo o 1. členu in njegovi vsebini, o tem, kaj vse ta zakon
               ureja. In mislim, da bi morali predgovornika prekiniti, ker tiskovna sporočila
               Slovenske škofovske konference bi se najbrž dalo organizirati ne na račun
               davkoplačevalcev, ampak na račun škofovske konference; mislim, da to ne bi bil
               problem. In če se želi taka sporočila brati, naj se skliče tiskovno konferenco, ta
               odbor je namenjen za druge stvari. Tako da upam, da boste to pri naslednjih
               razpravljavcih, ki se ne bodo držali točke dnevnega reda, upoštevali. Hvala.</p>
            </sp>
            <sp xml:id="SDT5-OZDDSZII-Redna-016-2010-05-04.sp48">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala za opozorilo. Vendar bi vam rekla, da 1. člen govori pravzaprav o vsem. Govori
               o zakonski zvezi, zunajzakonski zvezi, razmerju med starši in otroki. Skratka, do
               neke mere dopušča tudi razpravo, ki je bila ravnokar. Sicer bi morala prekinjati že
               predhodne govornike. Moja prošnja je lahko samo ta, da se razpravljavci čim bolj
               držijo točke dnevnega reda, to pa je razprava o členu. Vendar pa, kot rečeno, 1. člen
               je zelo širok.</p>
               <p>Izvolite, gospod Levanič. /Oglašanje v ozadju./ Še želite besedo? Izvolite, gospod
                  Cukjati.<stage type="mag"/>
               </p>
            </sp>
            <sp xml:id="SDT5-OZDDSZII-Redna-016-2010-05-04.sp49">

               <speaker>FRANCE CUKJATI:</speaker>

               <p>Moram se vam zahvaliti, da niste sledili takšni nestrpni zahtevi. Namreč, govoril je
               predstavnik 58% Slovenk in Slovencev, ki so se na zadnjem štetju opredelili za
               kristjane. In mislim, da je treba prisluhniti in dati gostu možnost, da o tem
               spregovori, ne samo 30 istospolnim partnerskim skupnostim, ampak 58%.</p>
            </sp>
            <sp xml:id="SDT5-OZDDSZII-Redna-016-2010-05-04.sp50">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Levanič, izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp51">

               <speaker>DEJAN LEVANIČ:</speaker>

               <p>Hvala lepa za besedo. No, ne vem, če je bil ta proceduralni predlog ravno v skladu z
               današnjim dnevnim redom, pa kljub temu, prijavil sem se pač k tej točki dnevnega reda
               in želim podati tudi svoje argumente, glede na to, da smo v vsem tem času od začetka
               javne razprave o Družinskem zakoniku bili priče mnogim nestrpnim besedam, žaljivkam,
               ki so bile uperjene predvsem proti nekaterim posameznikom, ki mogoče živijo drugače
               ali pa ne v stilu nekaterih, ki jim to seveda ni všeč, in zaradi tega so pripravljeni
               narediti vse, da bi se kakorkoli uveljavljanje nekaterih osnovnih človekovih pravic
               omogočilo. Pripravljeni so iti preko vsake meje, in to s svojim obnašanjem tudi
               dokazujejo. Prav je, da v sklopu današnje debate imamo to v obziru, ko bomo
               razpravljali, da povemo svoje drugačno mnenje. Vsi se seveda ne moremo z vsem
               strinjati, ampak da vsaj ohranimo neko integriteto v smislu, da nismo žaljivi in da
               ne postajamo nestrpni, kot so to danes nekateri že storili.</p>
               <p>Ravno v 1. členu tega zakona, ko govorimo o Družinskem zakoniku in ko smo slišali
               argument, da v ta Družinski zakonik ne bi smela soditi partnerska skupnost, rejništvo
               in skrbništvo, jaz ravno menim, da Družinski zakonik mora urejati vse te oblike,
               ravno zaradi tega, ker to so oblike družin v današnji družbi, hočete ali nočete. Če
               želite ohraniti družino v obliki očeta, matere in otroka, se vračate 40 let nazaj.
               Danes je družbena realnost drugačna. Veliko ljudi živi v takšnih in drugačnih
               družinah, modernih družinah, enostarševskih družinah in drugih oblikah, tudi otroci
               živijo z babicami, s tetami, strici in tako naprej. To so danes družine. Vsi otroci
               mogoče nimajo te sreče, da bi imeli očeta in mater ter urejene odnose znotraj
               družine, ampak zaradi tega niso nič slabši. In ravno zaradi tega kot odgovorna
               država, ki daje nekaj na pravo, in predvsem s strani opozicijskih vrst smo to
               velikokrat slišali, da bi si želeli pravne države, je prav, da otrokom v takih
               družinah zagotovimo enake pravice, kot jih imajo otroci, ki živijo v družini z očetom
               in materjo. In ker sem že povedal, da je to danes družbena realnost, ki je zelo
               množična, takšnih otrok je veliko, verjetno tudi kdo izmed nas tu danes izhaja iz
               enostarševske družine, ni prav, da po danes veljavnem zakonu temu otroku ne
               priznavamo, da živi v družini. Zato je prav, da se to razčisti in pove, na kak način
               želimo to v prihodnje imeti urejeno v Sloveniji. Moje stališče je, da si vsak otrok
               zasluži osnovne pravice, ki mu pripadajo.</p>
               <p>Prej je bilo rečeno, da bo s tem zakonikom oziroma da bo sprejetje tega zakonika
               škodovalo vsem v današnji družbi. To ni res. Škodoval bo samo tistim otrokom, ki
               živijo danes že v takšnih družinah, ker nimajo enakih pravic. In, gospod Cukjati, vi
               mogoče imate urejene družinske razmere, vaši otroci niso bili prikrajšani verjetno za
               ničesar, so pa otroci, ki danes nimajo pravice dedovanja, nimajo ostalih pravic, ki
               bi jih mogoče vsi drugi imeli. Zato je prav, da jim kot pravna država to tudi
               zagotovimo, ne glede na to, da imamo mogoče drugačno mnenje, v kakšni obliki družine
               živijo oziroma za kakšno svobodno izbiro so se odločili.</p>
               <p>Zakonik posega v ustavo, je bilo rečeno, in krši osnovna ustavna določila. Tudi to ne
               drži. In je pač treba povedati slovenski javnosti, da ko že govorimo o argumentih, je
               treba biti natančen in pogledati, <stage type="mag"/><stage>(Nadaljevanje)</stage> kaj v slovenski ustavi piše. 53. člen Ustave Republike
               Slovenije: "Zakonska zveza temelji na enakopravnosti zakoncev. Sklene se pred
               pristojnim državnim organom. Zakonsko zvezo in pravna razmerja v njej, v družini in v
               zunajzakonski skupnosti ureja zakon. Država varuje družino, materinstvo, očetovstvo,
               otroke in mladino ter ustvarja za to varstvo potrebne razmere." S tem Družinskim
               zakonikom ustvarjamo za to varstvo potrebne razmere. Nikjer v Ustavi Republike
               Slovenije ne piše, da družino sestavljata zgolj oče, mati in otrok.</p>
               <p>Nadalje, pravice in dolžnosti staršev, 54. člen Ustave Republike Slovenije: "Starši
               imajo pravico in dolžnost vzdrževati in vzgajati svoje otroke. Ta pravica in dolžnost
               se staršem lahko odvzame ali omeji samo iz razlogov, ki jih zaradi varovanja
               otrokovih koristi določa zakon. Otroci, rojeni zunajzakonske zveze, imajo enake
               pravice kakor otroci, rojeni v zakonski zvezi." Torej, dragi moji, z Družinskim
               zakonikom danes zgolj sledimo Ustavi Republike Slovenije in zagotavljamo pravice vsem
               otrokom, kar je navsezadnje tudi prav.</p>
               <p>Na današnji seji odbora je bilo tudi rečeno, da ima otrok pravico do očeta in matere.
               Res je, ampak otrok ima tudi pravico, da živi, otrok ima pravico, da živi v
               kakršnikoli družini in da ima s tem priznane tudi osnovne človekove pravice.</p>
               <p>Rečeno je bilo tudi to, da se tako ne dela z narodom. Tako se ne dela s posamezniki v
               današnji družbi, da se jih označi za bolne, za potrebne obiska psihiatričnih
               bolnišnic, za kakorkoli drugačne ali nesprejemljive za današnjo družbo. In da se,
               navsezadnje, primerja brata in sestro z istospolnima partnerjema, pa nekako presega
               vse meje dobrega okusa ali pa poznavanja tega področja.</p>
               <p>Veliko je bilo rečenega tudi glede različnih mnenj, raziskav institucij, kaj
               ugotavljajo in kakšna so njihova mnenja. V preteklosti, in če ste sami imeli nekoliko
               več časa, ste si lahko pogledali, kaj govorijo strokovne raziskave glede življenja
               otrok v istospolnih partnerskih skupnostih. Dejstvo je, da obstaja veliko raziskav in
               če bi želeli, ne bi vzeli samo iz ene skupine raziskovalcev raziskav, ki pričajo
               mogoče v prid vašim argumentom. Prebral bom tudi nekaj raziskav, ki so bile
               opravljene od strani konservativnih inštitutov in ki ugotavljajo ravno to, kar trdi
               stroka na tem področju, da se otroci, vzgoja otrok v teh družinah ne razlikuje. In da
               spolna opredeljenost nima nobenega vpliva na to, kako bo to vplivalo na vzgojo otrok
               v tej družini. Ena izmed raziskav je bila META raziskava Judy Stacey in Timothyja
               Biblerca, to je najnovejša META analiza, izdana februarja 2010, kjer sta na osnovi 21
               študij ugotavljala, da spolna usmerjenost nima ključnega vpliva na otrokovo dobrobit
               v družini, v kateri je ta otrok odraščal. Pregledala sta tudi 81 raziskav, ki so
               pokazale, da uspešno starševstvo ni odvisno od spola posameznika in da otroci ne
               potrebujejo nujno očeta in matere, starša torej dveh nasprotnih spolov, pač pa je
               lahko uspešna kakršnakoli kombinacija spolov staršev.</p>
               <p>Naprej. Nemška reprezentativna raziskava Marinne Rupp in P. Bergold, otroci v
               registriranih istospolnih partnerskih zvezah. Nemško raziskavo je na reprezentativnem
               vzorcu 1.059 staršev, večinoma so bile te mame lezbijke, iz istospolnih družin
               opravil bavarski državni inštitut za raziskovanje družine, ki deluje v okviru
               univerze v Bambergu. Hkrati je bavarski inštitut za raziskovanje zgodnjega otroštva
               naredil raziskavo med 95 otroki, starimi od 10 do 18 let, ki živijo v istospolnih
               družinah. Raziskava je ugotovila, da se istospolni starši po starševskih
               kompetentnostih ne razlikujejo od hetero staršev, čeprav je res tudi to, da si starši
               v istospolni skupnosti gospodinjske obveznosti delijo bolj demokratično in
               enakopravno kot hetero starši. Tako da je treba pogledati tudi nekatere druge
               pozitivne posledice, ki se odvijajo v takšnih skupnostih, in mogoče ne bodo v
               prihodnje takšen tabu, ko bomo govorili o njih.</p>
               <p>Naslednja je META raziskava Alicie Crowl, Suyon Ann in Jean Baker. Avtorice so
               analizirale 19 raziskav <stage type="mag"/> <stage>(nadaljevanje)</stage> in
               zaključujejo, da v analiziranih raziskavah ni najti statistično značilnih razlik med
               otroci, ki so jih vzgajali istospolno usmerjeni starši in otroki, ki so odraščali ob
               heteroseksualnih starših.</p>
               <p>Naprej raziskava Normana Andersena in sodelavcev Otroci lezbičnih in gejevskih
               staršev. Andersen je s sodelavci analiziral 23 empiričnih raziskav, ki so nastajale
               od leta 1978 do 2000 in v kateri so raziskovalci merili vpliv homoseksualnosti starša
               na otroke. V te raziskave je bilo vključenih 615 otrok gejev in lezbijk in 387 otrok
               heteroseksualnih staršev. Raziskava je pokazala, da se otroci gejev in lezbijk od
               otrok heteroseksualcev ne razlikujejo glede emocionalnega in kognitivnega delovanja
               seksualnih preferenc, spolnih vlog, prevzema identitete in podobno. Problem torej ni
               na strani otrok in istospolnih družin, pač pa je na strani homofobične družbe in
               homofobičnih izjav nekaterih posameznikov, tudi v tej dvorani.</p>
               <p>Naprej bom navedel samo še dve raziskavi. Longitudinalna raziskava Fione Tasker<stage>(?)</stage> in
               Suzan Golobok<stage>(?)</stage> Odraščanje v lezbični družini in raziskava Danijel Dana Lezbične
               družine v Italiji. Vse raziskave prihajajo do istih zaključkov. Torej, tu jih je le
               nekaj.</p>
               <p>Veliko je psihologov, sociologov, ki govorijo v prid rešitvam, ki so postavljene v
               tem družinskem zakoniku. In ne strinjam se, da je pojem družine potrebno tretirati
               kot nek univerzalen pojem, ker to ni. Danes ostaja, še enkrat, moderna oblika
               družine, ki zelo dobro in pozitivno funkcionira. In otroci v teh družinah morajo biti
               deležni zgolj ljubezni in načina vzgoje. To je za otroka najbolj pomembno in na
               podlagi tega se otrok potem tudi socializira in vključuje v družbo.</p>
               <p>Ne morem sprejeti govoric na pamet in kar tako, da je to škodljivo za današnjo
               družbo, da se označuje na podlagi nekatere skupine ljudi gradi politična kariera ali
               nabirajo politične točke. Enostavno ni fer. Mi, ko smo vstopili v to dvorano smo se
               odločili, da bomo skrbno delali v prid človekovih pravic in tako je tudi prav. Je pa
               res, da v današnjih oblikah družin, ki že obstajajo smo priča različnim oblikam
               vzgoje tudi v družinah, kjer otroci živijo skupaj z očetom, materjo in tako naprej.
               Tudi v teh družinah se pojavlja nasilje, alkohol. Torej, ni nujno, da je takšna
               oblika družine najbolj idealna za otroka. V nobeni skupnosti oziroma v vsaki
               skupnosti lahko pride do tega, da je otrok zlorabljen, tudi v božjem imenu se je že
               zgodilo, da je otrok bil zlorabljen. Treba je vsaj približno imeti malo načelnih in
               moralnih vrednot, ko govorimo o tem, kaj je dobro za otroka in se vprašati kaj res
               lahko naredimo za to, da bodo otroci živeli v varnem okolju. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp52">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod .../Nerazumljivo./ Izvolite, gospod Cukjati.</p>
            </sp>
            <sp xml:id="SDT5-OZDDSZII-Redna-016-2010-05-04.sp53">

               <speaker>FRANCE CUKJATI:</speaker>

               <p>Se moram odzvati, ker me je neposredno imenoval. Je sicer zelo lepo, da nam je kolega
               dal poduk in nas pozval k strpnemu govoru, samo v strpni in vljudni govor ne sodijo
               očitki homofob, nabiranje političnih točk in podobne stvar, vsaj tako jaz mislim.</p>
               <p>Omenil je tudi različne oblike družine, seveda, to so dejstva. Imamo prikrajšane
               družine, imamo delne družine, nepopolne družine in tako dalje. Vendar predlagatelj ni
               nikjer naredil analize stanja, nikjer, analize v tem ali sedanja zakona o zakonu o
               zakonski zvezi, družinskih razmerjih rešuje te probleme, ki ste jih navedli. Ali
               zaščiti otroke v takih situacijah? Vsekakor ne rešuje tega vprašanja tako, da bi
               odgovoril na vse tiste vaše pripombe. Mi smo sami tudi rekli, da bi morali najprej
               raziskati kaj je pomanjkljivo v zakonu o zakonski zvezi in družinskih razmerjih, ali
               kaj je narobe z zakonom o istospolni partnerski skupnosti. Mi smo želeli glede
               dedovanja, <stage type="mag"/> <stage>(Nadaljevanje)</stage> ki ste ga
               imenovali, dvakrat v skladu z zahtevo Ustavnega sodišča dopolniti zakon o istospolni
               partnerski skupnosti, pa ste žal zavrnili. Gospod kolega bodimo nekoliko bolj
               objektivni.</p>
            </sp>
            <sp xml:id="SDT5-OZDDSZII-Redna-016-2010-05-04.sp54">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Kuhar. </p>
            </sp>
            <sp xml:id="SDT5-OZDDSZII-Redna-016-2010-05-04.sp55">

               <speaker>DR. ROMAN KUHAR:</speaker>

               <p>Hvala lepa za besedo, gospa predsednica. Lep pozdrav tudi vsem ostalim. Jaz bi se rad
               samo na kratko odzval na nekaj faktičnih stvari, ki so bile izrečene in so napačne.
               Rečeno je bilo, da pet držav dovoljuje posvojitve s strani istospolnih parov. To ne
               drži. Stvari se zelo hitro spreminjajo in vsaj še enkrat več držav, trenutno v Evropi
               in širše v svetu, seveda je ta številka še večja, to dovoljuje. Da jih naštejem:
               Nizozemska, Belgija, Španija, Švedska, Velika Britanija, Danska, Norveška, Andora,
               nekatere ameriške države dovoljujejo posvojitve s strani istospolnih parov in seveda
               Kanada. Obstaja pa tudi možnost tako imenovane Second parents adoption, skratka
               posvojitev otroka s strani drugega socialnega starša v istospolni partnerski
               skupnosti. Vse naštete države omogočajo tudi to. Poleg teh držav pa tudi Islandija,
               Nemčija, Finska. V Evropi sem torej naštel 11 držav. Razprava poteka tudi v drugih
               državah, tako da Slovenija v tem smislu ni radikalna, ali pa kakorkoli prehodi drugim
               državam. Torej, to vprašanje se odpira tudi v drugih državah, ki trenutno še nimajo
               tovrstne zakonodaje, ker preprosto ugotavljajo, da istospolne družine tudi v njihovi
               skupnosti oziroma v njihovi državi obstajajo in da ti otroci v primerjavi z otroki iz
               drugih družinskih oblik niso enako zaščiteni. V sociologiji smo v 70. letih govorili
               o "baby boomu", danes govorimo o "gej baby boomu". In ta današnja razprava tukaj in
               razprava v drugih državah je zagotovo tudi posledica tega.</p>
               <p>Druga stvar. Večkrat se je omenilo, da imamo v Sloveniji 30 istospolnih partnerskih
               zvez. Jaz verjamem, da je teh istospolnih partnerskih zvez bistveno več. Je pa
               verjetno res, da jih imamo 30, mogoče celo nekaj manj, registriranih istospolnih
               partnerskih zvez. Mislim, da mi ni potrebno posebej poudarjati, na tem mestu sem
               enkrat že razložil, kako se je prejšnjih zakon ZRIPS sprejemal in na kakšen način in
               s kakšno podporo. Nimamo več teh registracij preprosto zato, ker je ta zakon zanič in
               ker ne rešuje vsakdanjih težav s katerimi se istospolni pari srečujejo.</p>
               <p>Večkrat je bilo, ne danes, ampak v tej razpravi postavljeno vprašanje, ali se
               istospolni pari oziroma ta skupnost sploh želi tovrstne zakonodaje, ali sploh
               potrebuje nek institut, neko pravno zaščito. Ne vem kako da ta raziskava, ki jo je
               Ministrstvo za delo, družino in socialne zadeve leta 2003 naročilo. Jaz sem sam
               sodeloval pri tej raziskavi, takrat še kot raziskovalec na Mirovnem inštitutu, kako
               da ti podatki v tem smislu niso bili uporabljeni. Naj jih tukaj na kratko povzamem. V
               raziskavi je sodelovalo 443 gejev in lezbijk iz Slovenije. Vzorec je zelo velik v
               primerjavi s tovrstnimi raziskavami tudi v drugih evropskih državah. Takrat se je 61%
               vprašanih izreklo oziroma izrazilo željo, potrebo po zakonski zvezi oziroma pravni
               zaščiti svojega partnerstva. 18% vprašanih je reklo, da tega ne bi izkoristilo. 21%,
               med njimi so pretežno mladi, v vzorec so bili pa zajeti geji in lezbijke stari od 17
               do 60, 12% vprašanih je reklo, da ne vem. Torej, predvsem mladi, ki to vprašanje
               glede zakonske zveze, tako kot vsi mladi, ne glede na spolno usmerjenost potiskajo v
               kasnejše življenjsko obdobje.</p>
               <p>Kar se tiče te zaveze k neuporabi sovražnega govora mene osebno zelo veseli, da je
               bila ta zaveza sprejeta tako s strani koalicijskih, kot s strani opozicijskih strank.
               Gospod Presečnik midva sva sodelovala ne več televizijskih oddajah in mislim, da
               niste uporabili sovražnega govora. Se pa bojim, da v tej razpravi je bil ta sovražni
               govor večkrat uporabljen, tudi s strani nekaterih poslancev.</p>
               <p>In samo še glede definicije družine. Sam sem sociolog, s tega vidika tudi govorim. V
               sociologiji že dolgo časa ne uporabljamo več izraza nepopolna družina ali podobni
               izrazi. Tako, da je to zastarela terminologijo. Leta 1994, ko je bilo mednarodno leto
               družin, je bila sprejeta tako imenovana <stage type="mag"/>
               <stage>(Nadaljevanje)</stage> Inkluzivna definicija družine, ki je najširše sprejeta definicija
               družine s strani sociologov in sociologinj, torej s strani stroke, ki se ukvarja s
               tem vprašanjem. In ta definicija družine govori o skupnosti ene ali več odraslih
               oseb, ki skrbijo za otroka oziroma otroke. Torej, definicija družine v sociološkem
               smislu, je poveza, predvsem s skrbstvenim razmerjem in veseli me, da je predlagatelj
               zakona to definicijo in v tem smislu tudi stroko pri tem upošteval. V sociologiji že
               zelo dolgo časa ne govorimo več o družini v ednini, ampak o družinah in če lahko samo
               popravim čisto dobronamerno, ne vračamo se samo 40 let nazaj, ampak, če gremo
               pogledati zgodovinske analize, Sajderjevo analizo, recimo, družinskega življenja,
               lahko vidimo, da je bila ta raznovrstnost družinskih oblik raznovrstna že več kot 40
               let nazaj. In da ta, tako imenovana nuklearna družinska oblika, ni bila vedno
               prevladujoča.</p>
               <p>Sicer pa, kar se tiče te definicije družine, mogoče je zanimivo, da se nihče potem ne
               spotakne ob Statistični urad Republike Slovenije, ki vodi statistiko na osnovi
               različnih družinskih oblik, tudi za enostarševske družine, za katere smo danes
               slišali, da niso družine, pa rejniške družine so tam statistično vodene in tako
               naprej.</p>
               <p>Skratka, družino v množini, zagotovo ne v ednini. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp56">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Potrata.</p>
            </sp>
            <sp xml:id="SDT5-OZDDSZII-Redna-016-2010-05-04.sp57">

               <speaker>MAG. MAJDA POTRATA:</speaker>

               <p>Hvala za besedo gospa predsednica. Začela bom najprej s tistim, kar je zmotilo
               gospoda Presečnika.</p>
               <p>1. aprila je bila sklicana seja Komisije za peticije ter za človekove pravice in
               enake možnosti, ki je kot zainteresirano delovno telo obravnavala družinski zakonik.
               Jaz mislim, da ni treba razlagati, kakšna je lahko obravnava na delovnem telesu, ki
               se loteva nekega zakona, samo kot zainteresirano delovno telo, ampak v pojasnilo naj
               povem, da takrat še mnenja Zakonodajno-pravne službe ni bilo, tako da se v kakšno
               podrobno obravnavo v posameznih členih na komisijo niti ni bilo mogoče spuščati.</p>
               <p>Gospod Presečnik, moj predlog sklepa je to bil. Če vas je užalil, vam naj povem, da
               sem ga predlagala iz osebne in splošne izkušnje ob različnih razpravah v Državnem
               zboru, pa ne samo ob zakonu o istospolni partnerski skupnosti ali pa družinskem
               zakoniku, ampak ob različnih priložnostih, ko je nanesla beseda na različna družbena
               razmerja in obravnavo posameznikov, ki sodijo tudi v območje družinskega zakonika. Na
               eno od takih diskriminatornih in žaljivih izjav, smo bili, žal, opozorjeni tudi iz
               medijev in pričakovano je bilo, da bi v Državnem zboru reagirali drugače, kot je
               reakcija potekala. Seveda gre za obravnavanje posameznika, ki dobi vrednost šele v
               nekih specifičnih okoliščinah in s tega stališča se presoja tudi njegov položaj v
               družbi. Da govorim o tem, kako naj bi bile ženske brez otrok manj vredne v tej
               družbi, sem povedala vse, mislim, da mi ni treba citirati še ime in priimka.</p>
               <p>Ko sem predlagala ta sklep, nisem vedela, da se bo to komu zgodilo ponovno, ker v
               Državnem zboru se je to že zgodilo, ampak dobro, zato je bil to dobronameren sklep,
               ki mislim, da ne more škodovati in ki bi ga jaz v vsakem primeru ponovila danes, tudi
               če ne bi vas zmotil, gospod Presečnik, zaradi tega, ker veste, občutljivost za
               strpnost v izražanju, je zelo različno razvita. Meni se je, recimo, zdela neprimerna
               primerjava med zakonom o pogrebni dejavnosti in družinskem zakoniku. Različno smo
               občutljivi za nekatere stvari. Jaz ne trdim, da je to sovražni govor, pravim pa, da
               to ne sodi v področje strpnega razpravljanja o neki temi, ki je vendarle zvezana s
               tem, da poskušamo primerjati med seboj primerljive stvari. Razumem, da je pogrebna
               dejavnost, ne nazadnje zadene tudi družino, ampak žal, onkraj življenja. Sedaj, kar
               je pa treba povedati v zvezi s temi sklepi in s to sejo zainteresiranega delovnega
               telesa, je pa po moje temeljno <stage type="mag"/><stage>(Nadaljevanje)</stage>
               sporočilo še v nadaljevanju. To je drugi sklep. Ker, če smo slišali prej, da Državni
               svet družinskega zakonika ne podpira, je pa Komisije za peticije ter za človekove
               pravice sklenila podpreti družinski zakonik, tako da ni mogoče slišati samo tistih
               glasov, ki so družinskemu zakoniku nenaklonjene, ampak je mogoče slišati tudi tiste
               glasove, ki družinski zakonik podpirajo.</p>
               <p>In sedaj dovolite, da sama povem, zakaj podpiram družinski zakonik. Zaustavila se bom
               samo ob 1. členu in povedala, kako ga jaz drugače berem, kot ga je bral kdo drug.
               Berem ga kot eno najbolj odprtih vsebinskih pojasnil zelo obsežnega zakonskega
               besedila. Podiram jo zato, ker je to vključujoča definicija, ki ničesar ne
               zapoveduje, ampak samo poskuša ali napoveduje urejanje nekaterih razmerij. Ta zakonik
               ureja zakonsko zvezo in je vse našteto, pa potem tudi kako mora država posegati v ta
               razmerja in kako mora določiti, kakšna so ta razmerja, ko je posamezniku pomoč države
               nujno potrebna. Jaz torej zagovarjam vključevanje različnih oblik in v družinskem
               zakoniku vidim, tudi če se nekateri nasmihajo ob socioloških raziskavah in
               ugotovitvah, vendarle sociologijo štejem, kot tisto vedo, ki ima o družbi največ
               povedati glede družbenih razmerjih, poleg nekaterih drugih, ampak vendarle, da
               obravnava tista razmerja, ki v družbi obstajajo. Hočemo ali nočemo priznati, tudi če
               ima vsak pri nas pri sebi predstavo o svoji idealni skupnosti, jaz ne zamerite, da
               štejem svojo skupnost za tako, ampak jo ne vsiljujem drugim, zato ne mislim, da je
               mogoče eno zakonsko razmerje ali obliko šteti, kot tisto, ki je najboljša med vsemi.
               Ker, hkrati, ko jaz to svojo štejem za najboljšo, ugotavljam, da po mnenju Slovenske
               škofovske konference ni. Ampak, tako to je. Jaz pa mislim, da je. Ker je natančno
               povedano, katera je prava, kaj mora biti, doseženo, da je prava in najboljša. In tu
               je treba upoštevati, da je ne nazadnje na strani politike, tudi na strani
               zakonodajalca, tisto, kar je Judith Stasy zapisala, da cilj družbe moral biti
               zagotoviti strukturne pogoje za enke pravice in možnosti, ne glede na spol, spolno
               usmerjenost, raso, narodnost, vero in tako naprej, ne pa da vsiljujemo družinske
               oblike in spolne seksualne norme. Da je deset let v odnosu do takih norm dolga doba,
               je pa tudi res, ker vemo, koliko nazaj, so nekatere oblike še veljale za družbeno
               popolnoma nesprejemljive. Ampak, veste, mogoče je bilo v medijih prebrati tudi, kako
               je v Angliji družba zahtevala od Laburističnega predsednika Gordona Browna, da se
               opraviči, zato, ker so strokovnjaka, matematika enega, ki je verjetno največ
               pripomogel z dešifriranjem šifer k zmagi zavezniških sil v Drugi svetovni vojni
               zdravljenju in ga posredno zaradi tega prisilile tudi v samomor. Ampak, od takrat, ko
               je samomor napravil, pa do sedaj, ko se je moral Gordon Brown v imenu države za to
               nasilje nad posameznikom opravičiti, je minilo veliko let. In zato se mi zdi, da
               lahko pritrdim kolegu filozofu, poslancu, da nobena definicija ni tako dobra, da bi
               večno obveljala. In treba se je vprašati ali je ta definicija, ki ponuja družinski
               zakonik res taka, da je nesprejemljiva, zaradi tega, ker v 2. členu tudi piše, da
               zaradi koristi otrok uživa družina posebno<stage type="mag"/><stage>(nadaljevanje)</stage> varstvo države. Torej, vprašajmo se samo ali smo
               pripravljeni vsaki obliki družine, to se pravi, vsaki obliki skupnosti odrasle osebe
               in otroka ali odraslih oseb in otroka ali otrok, priznati ta poseben status, za
               katerega je država zainteresirana. Ampak, veste, če bi bile stvari tako enostavne,
               potem bi bile stvari bistveno drugačne, ker se nam je po 30 tisoč otrok rojevalo v
               nekih časih, za katere nekateri pravijo, da so bili trdi in totalitarni in ne vem
               kakšni. V teh časih, ki so menda zelo demokratične in odprti, se je število rojstev
               tam tudi na 17 tisoč ustavilo, zdaj malo raste. Ampak hočem povedati, ta definicija,
               nova definicija družine ni v ničemer ovira za izboljšanje demografske slike v tej
               državi. Zaradi tega, ker se je upadanje rojstev začelo prej in če je tisti model
               družine tako zelo dober, potem se jaz sprašujem, zakaj imamo tolikšno število ločitev
               v tej državi. In ali je rešitev, da zaradi cerkvene poroke ločitev prepovedujemo.</p>
               <p>Jaz sem namreč dobila v svoji poslanski pisarni tudi informacijo v zvezi z enim od
               problemov, ki jih družinski zakonik tudi načenja, to je prepoved fizičnega kaznovanja
               otrok. Gre za vprašanje družinskega nasilja, da kljub sprejetemu zakonu, kljub
               kriznim timom, kljub svetovanju in izobraževanju, boste našli tudi strokovnjaka, ki
               bo pretepeni ženski povedal, da naj pa le vendarle malo še potrpi, saj mogoče je pa
               tudi ona pripomogla k temu, da jih je dobila. To pa je dejansko stanje stvari, veste.
               Hvala za slikanje takih idealnih družin. Jaz mislim, da moramo storiti vse za to, da
               bi sliko izboljšali in da bi ne gradili zakonodaje na ekscesnih primerih, ampak da bi
               skušali urejati tisto, kar se urediti da. Jaz mislim, da operiranje s število
               registriranih istospolnih partnerskih zvez ni argument, s katerim bi nasprotovali
               tudi upoštevanjem nekaterih novih ali pa že obstoječih oblik družinskih skupnosti, da
               bi lahko zaživele normalno in ni oprostite, samo problem dedovanja. Saj pred
               dedovanjem je še kaj, je še življenje v taki skupnosti. Vprašanje odnosa ne
               biološkega starša v taki skupnosti do otroka, odpira vrsto neurejenih pravnih
               vprašanj, ki niso samo materialno pravne narave.</p>
               <p>Zaključila bom s tem, tudi tisti, na katerih pravno mnenje se nekateri sklicujejo,
               menijo, da ni pravnih zadržkov za to, da bi sprejeli tako široko definicijo. Pravnih
               zadržkov ni, zaradi tega, ker s pravnega vidika smo v tej državi po Ustavi pred
               zakonom vsi enaki. Zadržki so tisti, ki so vrednostne narave. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp58">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Rožej. Izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp59">

               <speaker>JAKOB PRESEČNIK:</speaker>

               <p>Hvala lepa. Kolegica Majda Potrata, jaz nisem vedel, kdo je avtor tega predloga, tega
               sklepa, pa zdaj tudi nimam nič drugačnega mnenja, ko ste povedali, da ste to vi.
               Ampak to ne spremeni dejstva, da se mi zdi osebno, da je tak sklep žaljiv. Konec
               koncev gre za, jaz se strinjam s tem, da ne sme biti sovražnega govora, da ne sme
               biti žaljiv noben govor, ne samo pri Družinskem zakoniku, v nobeni razpravi v
               Državnem zboru. Ampak za to smo odgovorni vsak za sebe. <stage type="mag"/> <stage>(nadaljevanje)</stage> Konec koncev lahko bi napisali tudi, da komisija
               poziva vse poslance, naj ne ubijajo, jaz ne vem, kaj še, naj ne počenjajo, ne kradejo
               in tako naprej. To, kar se seveda ne sme početi. Zato se mi zdi, da tak sklep ni
               primeren, se pa strinjam, da povemo jasno, kdo je žaljiv in v kateri točki je žaljiv
               do koga drugega.</p>
               <p>Pa še nekaj, jaz sicer ne vem, kaj imam veze s tem sklepom to, kar ste rekli, da še
               takrat ni bilo mnenja Zakonodajno-pravne službe, to sicer ne vem, ampak mnenje
               Zakonodajno-pravne službe je bilo 8 dni pred obravnavo na komisiji, 23. Mnenje
               Zakonodajno-pravne službe nosi datum 23. 3. Sestanek komisije je bil pa 1. 4., ampak
               poudarim, ne vem, kaj ima to veze. Hvala.</p>
            </sp>
            <sp xml:id="SDT5-OZDDSZII-Redna-016-2010-05-04.sp60">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. To ste dobili samo kot gradivo. Bi prosila, da te teme ne širimo. Jaz
               niti nisem specialno prebrala tega sklepa. Ne moremo se pa znebiti observacije, da je
               bilo veliko sovražnega govora, ko smo razpravljali o Družinskem zakoniku v prvem
               branju. Tega pa pač ne moremo zanikati. Gospod Rožej, izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp61">

               <speaker>VITO ROŽEJ:</speaker>

               <p>Hvala lepa. Jaz bi podobno, kot pred menoj že kolegica Potrata, izrazil svojo zavezo,
               da se mi zdi zakonodajo, ki je inkluzivna in o tem govori ta 1. člen pač nujna. Sem
               prepričan, da vsaka družba, tudi naša, še posebej naša, mogoče, zato ker je manjša,
               lahko funkcionira dobro in je inovativna, močna, kreativna, kompetitivna, če hočete,
               samo, če vsem svojim državljanom pač prizna vrednost, zato da se počutijo sprejete,
               da se počutijo enakopravne in zato, da lahko pač prispevajo največ kar lahko k tej
               družbi, ki nekih neomejenih resursov nima. Prej bi lahko rekli obratno. Res je
               mogoče, da naša slovenska družba nekih velikih izkušenj z integracijo nima, nekatere
               pa vseeno nima. Eden največjih uspehov, ki si jih ta država v zadnjem času lahko
               pripiše, je recimo uvrstitev nogometašev na svetovno prvenstvo in nas nič ne moti
               nacionalna pripadnost tega ali pa onega igralca naše reprezentance, ker vsi enako
               ponosno nosijo slovenski grb na prsih in vsi bodo z enako zavzetostjo pustili srce na
               igrišču, tako kot so kakšne generacije pred njimi. In to seveda velja tudi za vse
               ostale športnike. Najbrž bi podobne primere še lahko našli, zaradi tega mislim, da
               nas tudi ta zgodba lahko uči o tem, da smo združeni in močni, če ne pa pademo.
               Mislim, da je nujno, da ta zakon ureja pravice nas vseh v enem in istem zakonu in ne
               vidim zakaj bi, zaradi tega, ker podobne in pa enake pravice, kot ji daje dozdajšnji
               zakon prej omenjenim 600 tisoč zakoncem in 400 tisoč družinam, če bi pač zdaj dajal
               te iste pravice, 600 tisoč in 30 ljudem v partnerskih zvezah, zakonskih odnosih,
               registriranih partnerskih ali pa kako že hočete reči, da bi bila s tem pravica
               kogarkoli načeta. Ne, še nekdo drug dobi nekaj, kar pač velika večina ljudi že ima,
               zaradi tega, kar sem vam prej navedel.</p>
               <p>Tako, da mislim, da je zelo dobro, da se je ministrstvo lotilo na ta način urejanja
               te zakonodaje. Saj veste, če ne, se nam lahko zgodi tako kot je lepo opisal pisatelj
               Handke<stage>(?)</stage>, kako so en večer prišli po soseda Roma, ampak saj veste, jaz z Romi nimam
               veliko, nisem nič rekel in tudi nihče drug ni nič rekel. Naslednji dan so prišli po
               soseda Žida in saj veste, jaz z Židi nisem ne vem koliko trgoval, pa nič nisem rekel
               in nihče drug ni nič rekel. Še en dan kasneje so prišli po soseda komunista, jaz, saj
               veste nisem nikoli bil komunist in zato nič nisem rekel, in tudi noben drugi nič ni
               rekel. Naslednji dan so prišli po mene in nihče več ni nič rekel, zato, ker nobenega
               več ni bilo.</p>
               <p>Mislim, da se moramo stvari lotevati tako inkluzivno, ker nas bo edino pač to
               pripeljalo k eni pravičnosti za vse nas. hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp62">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.Gospod Pojbič.</p>
            </sp>
            <sp xml:id="SDT5-OZDDSZII-Redna-016-2010-05-04.sp63">

               <speaker>MARIJAN POJBIČ:</speaker>

               <p>Gospa predsednica. Uvodoma se mi zdi prav, da povem, da sem izjemno razočaran s tem,
               kako so danes pelje ta seja. Predvsem iz razloga, ker je praktično skoraj po moji
               oceni 80% ljudi, ki bi morali biti tukaj in ki bi imeli pravico svoje povedati
               oziroma prisluhniti, ostalo izven te dvorane in izven parlamenta. <stage type="mag"/> <stage>(nadaljevanje)</stage> Nedopustno je, neodgovorno in skrajno bom
               rekel, nelogično, da stoji 100 ali pa več ljudi zunaj pod dežniki, ko zunaj tako
               močno dežuje in se jim ni zagotovilo, da bi lahko stopili v parlament. Parlament, ki
               je hiša demokracija, parlament, in ljudi, ki so v tem parlamentu, so ti ljudje
               izvolili. Jaz sem prepričan, da ti ljudje, ki so stali danes tukaj pred to hišo, bodo
               v prihodnje še kako razmislili, za koga bodo glasovali.</p>
               <p>Zdaj pa pridem k 1. členu. Jaz sem prepričan, da kar nekaj kolegov pred menoj je zelo
               veliko govorilo, ima pa velikanske probleme, marsikateri, ki je danes v tej dvorani,
               ima velike probleme, kako govoriti o družini. Če družine nikoli ni začutil, z družino
               nikoli živel, nima otroka in tako naprej. Kako lahko tak človek soli pamet tistim, ki
               smo vzgajali svoje otroke in jih vzgajamo in lahko dokažemo, da znamo, torej
               ustvariti pogoje za to, da ostane družina to, kar je njen osnovni namen. In to se mi
               zdi še kako pomembno. Zato tisti, ki razpravljate in nikoli v življenju niste imeli
               možnost začutiti, kaj pravzaprav družina je, prosim, da pri teh razpravah malo
               razmislite, kaj govorite.</p>
               <p>Poglejte, jaz govorim o kolegih, nisem govoril o nobenem... Glejte, zelo pomembno se
               mi zdi, da povem naslednje. Bilo je veliko povedanega, kako je bilo čisto vse super
               storjeno, zato da imamo danes odličen zakon tukaj v razpravi. Poglejte, šele
               pooblaščenka je odkrila ključne stvari, na pobudo civilne iniciative za družino in
               pravice otrok. In poglejte, kaj je zapisala v enem delu njenega poročila. Zapisala je
               naslednje, citiral bom to, kar bom prebral: Informacijska pooblaščenka je tako 2.
               aprila 2010 izdala odločbo, s katero nam je omogočila dostop do mnenja Vrhovnega
               državnega tožilstva. Našo prošnjo naj nam omogoči dostop do internetnih dokumentov
               ministrstva, pa pooblaščenka ni mogla izpolniti in sicer zato, ker takih dokumentov
               ministrstvo nima. Ministrstvo za delo, družino in socialne zadeve za pripravo
               družinskega zakonika namreč ni oblikovalo nobene delovne skupine ali strokovne
               skupine, kar je za take predpise sicer povsem običajno. Ne obstaja niti zapisnik ali
               poročila pripravljalnih in usklajevalnih sestankov, na katerih se je pripravljal
               predlog Družinskega zakonika. Prav tako pa niso bile narejene nobene strokovne
               analize. Zapisali so, da naj bi sicer potekali neki kontakti in usklajevanja z
               drugimi organi, vendar o tem ni nobenih zapisnikov, kar je skrajno nenavadno, saj se
               na vsakem, še tako nepomembnem sestanku pišejo zapisniki. Enako velja tudi za pregled
               pripomb, ki so bile posredovane v javni razpravi, oblikovana ni bila nobena delovna
               skupina in narejena ni bila nobena strokovna analiza, torej o utemeljenosti pripomb.
               Kot so pojasnili na ministrstvu, so bile pripombe pregledane na pripombe prispele v
               postopku medresorskega usklajevanja in tudi na nekatere pobude in pripombe javnosti
               je bilo odgovorjeno. Kako je bilo torej odgovorjeno? Tako, da so vsi za katere v
               civilni iniciativi za družino in pravico otrok vemo, da so prejeli odgovor, dobili
               enak odgovor, zgolj naslovnik je bil v glavi dopisa zamenjan. Iz pridobljene
               dokumentacije torej izhaja, da je ministrstvo predlog pripravilo tako, kot smo
               predvidevali, brez strokovnih podlag in analiz, celo brez oblikovanja strokovne
               skupine, kar je običaj pri pripravi zakonov, še posebej tako obsežnih zakonov, očitno
               zelo na hitro in kot kaže tudi v sorazmerno ozkem in zaprtem krogu ljudi, kjer so
               očitno potekali sestanki neformalne narave, saj se na vseh formalnih sestankih pišejo
               zapisniki. O pripombah, za katere so na ministrstvu povedali, da nobena od njih ni
               bila strokovno utemeljena, pa niso opravili strokovne analize oziroma ovrednotenja
               njihove strokovne utemeljenosti iz katerega bi izhajalo, kaj je v posameznih
               pripombah nestrokovnega, če niso našli niti ene strokovne utemeljene pripombe. <stage type="mag"/> <stage>(nadaljevanje)</stage> Izjava ministrstva, da ni
               prejelo nikakršnih strokovnih utemeljenih predlogov, glede nasprotovanja, izenačitev
               zakonske zveze in istospolnih zvez, ter posvojitvi in oddaji otrok v rejništvo
               istospolnim zvezam je zato neutemeljena in žaljiva. Toliko, samo za to, za začetek,
               da vemo, kako strokovno in na kakih vseh strokovnih analizah in podlagah je bil
               pripravljen ta zakon, o katerem danes tukaj v Državnem zboru razpravljamo. Poglejte,
               zanimivo zgodbo, kaj se v tej situaciji zgodi. V Sloveniji smo prišli do situacije,
               ko je praktično Slovenija popolnoma razdvojena. Poglejte, koliko ljudi in praktično
               skoraj si upam trditi, večina nasprotuje rešitvam, ki so predlagane v tem zakonu.
               Kako me lahko potem kdo izmed predlagateljev in tistih, ki ste to zakonodajo
               pripravljali lahko prepriča, da so bila upoštevani mnenja tistih strokovnjakov in
               vseh tistih, torej tudi civilnih iniciativ in tako naprej, če bi to bilo upoštevano v
               tem zakonu zagotovo taka situacija v tem trenutku v zvezi s tem zakonom, v tej državi
               ne bi bila. In neverjetno je, poglejte, kako sta se dve stvari ali pa še več
               poklopilo. Najprej imamo sedaj v nekem trenutku enaki problem z arbitražnim
               sporazumom in zdaj se nam je ista zgodba zgodila pri družinskem zakoniku. Popolnoma
               razdvojeno slovensko ljudstvo. To je absurd vseh absurdov. Jaz ne vem, kako tisti, ki
               predlagajo oziroma pripravljajo takšno podlago zakonsko ne začutijo, kaj menijo
               ljudje, kaj meni strokovna javnost in kaj meni narod, ki ga predstavljajo, kako tega
               ne sprevidijo in spregledajo. Jaz upam in verjamem v to, da je počasi v tej državi
               dovolj, pripravlja se pokojninska zakonodaja, pripravlja se malo delo in tako naprej.
               Sprli boste vse generacije med seboj. Ampak to še ni vse, ne samo vse generacije,
               tudi praktično pripeljali državo v situacijo, ko se ne ve več, kdo pije in kdo plača.
               To je nesprejemljivo, neodgovorno in skrajno slabo za prihodnost te države. V tem
               družinskem zakoniku spraviti pod eno streho tudi istospolno partnersko zvezo z
               osnovno celico te družbe, kot vrednoto spraviti pod isto streho, to absolutno ne gre
               skupaj. Jaz zagotovo vedno bom in sem nasprotoval temu, da za mene je družina kot
               osnovna celica te družbe, popolnoma nekaj drugega, kot istospolna partnerska zveza.
               Ampak nobenega problema ni v meni. Nimam popolnoma nič proti istospolnim partnerskim
               zvezam, da se razumemo, da ne bi kdo napačno razlagal moje poglede na te zadeve.
               Popolnoma nič. Vendar trdim pa, da bi morali istospolne partnerske zveze in
               problematiko istospolnih partnerskih zvez urejati v posebnem zakonu. Nikakor pa ne v
               Družinskem zakoniku. Ker istospolna partnerska zveza mene ne bo nikoli prepričala, da
               lahko uresničuje osnovno funkcijo družine. Potem mi naj nekdo pove, kako lahko imata
               dva geja otroka? Kako lahko rodita dva geja otroka? Naj mi to nekdo razloži. In mene
               prepriča, da potem je možno izenačiti heteroseksualno družino, ki rojeva otroke na
               eni strani in na drugi strani dva geja, ki tega ne moreta storiti. Ne moreta storiti
               po zakonu narave. Kako sta lahko potem izenačena pod isto streho z istimi pogoji? Če
               mi zna kdo to razložiti in če mi članica, torej državna sekretarka zna povedati, kako
               dva geja lahko sproducirata otroka, če mi zna to razložiti, potem jaz ne bom
               nasprotoval temu zakonu. Zagotovo ne, če mi bo to znala obrazložiti, kako je to
               mogoče.</p>
               <p>In pa naslednja stvar. Nikakor in nikoli se ne bom strinjal s tem, da lahko
               istospolne partnerske zveze posvojijo otroke. In to je tisti drugi del tega
               družinskega zakonika, nikoli, predvsem iz več razlogov. Sami veste in moja ocena je
               naslednja. Otrok je najpomembnejši v vsakem primeru in ta Družinski zakonik vseskozi
               poskuša nas prepričevati, da sledi enemu osnovnemu ključnemu cilju, da je zanj, torej
               intenca tega zakona pravica otroka. Glejte, otrok, jaz vem, da tisto, kar lahko da
               oče otroku in tisto, kar mu na drugi strani lahko da mati, je za mene tisto, kar je
               ključno za prihodnosti razvoj otroka. Nikoli dva moška, nikoli dve ženski ne moreta
               dati tisto, kar lahko da oče in mati otroku. Nikoli. In otrok tega nikoli ne bo imel.
                  <stage type="mag"/><stage>(Nadaljevanje)</stage> Tiste ljubezni, ki jo
               lahko mati da svojemu otroku, ko ga je rodila in ko z njim preživlja od prvega dne
               naprej, mu noben oče nikoli ne more dati. To so floskule, če kdo trdi, da je to
               možno. Jaz sem oče, imam hčer, sem ponosen nanjo in vem, kako se je to dogajalo od
               prvega dne njenega rojstva pa do danes. Vem, kako to zgleda. In vem, kako velikokrat
               je hčerka meni povedala, "veš kaj, ati, to si mi pa ti povedal, tega mi pa mamica ne
               bi mogla, pa jo imam najraje na tem svetu, ampak to, kar si mi ti povedal, na način,
               kot si mi povedal in razložil, tega mi mamica ne more dati," enostavno, preprosto
               povedano.</p>
               <p>In to so pomembne pikice vmes v zgodbi. Zato jaz ne pristajam na to, da bi lahko dva
               geja posvojila otroka. Zato ne pristajam na to. Pa nikoli ne bom rekel, da se onadva
               ne bosta potrudila za to, da bi bilo otroku lepo, nikoli tega ne bom trdil. Sem pa
               prepričan, da nikoli ne bosta mogla dati tistega otroku, kar lahko dasta oče in mati.
               In zame je še kako pomembno, da je družina vrednota - vrednota! Verjemite mi,
               prihodnost tega sveta je še kako odvisna od te pomembne vrednote. Verjemite mi, še
               kako je odvisna od te pomembne vrednote! Če bomo obdržali družino na nivoju, kot jo
               imamo sedaj, potem mi verjemite, da bo ta populacija še nekaj časa na tej obli. V
               nasprotnem primeru se nam pa lahko zgodi, da bomo prišli v situacijo, ko bodo
               zavladale vse druge stvari, samo tisto ne, kar je ključno. In ko več vrednot v družbi
               ni, tudi družbe več ni, to si pa zapomnite in zelo dobro si to zapomnite.</p>
               <p>Zato jaz nikoli za takšne rešitve, kot so tu, ne bom glasoval. Bom pa vedno
               pripravljen prisluhniti istospolnim partnerskim zvezam in glasovati za njih v delu,
               ko se v nekem drugem zakonu rešuje problematika, s katero se ta del družbe srečuje.
               Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp64">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. No, najprej vam bom replicirala. Spoštovani gospod podpredsednik, v
               parlamentu ste dlje kot jaz, zaradi tega točno veste, da vaše navedbe niso točne.
               Najprej, ta seja je javna. Namesto da bi ljudje stali pred parlamentom, bi lahko
               sedeli pred televizorji in bi to sejo lahko spremljali. Drugič, nikjer ne piše, da
               sem dolžna povabiti na sejo vsakega, ki na sejo želi priti. Imenujte mi en sam
               parlament tega sveta, kjer se to dogaja. To je parlamentarna demokracija in v skladu
               z 51. členom poslovnika ima predsednik ali predsednica pravico vabiti na sejo ljudi,
               za katere meni, da lahko prispevajo k razpravi. Vabila sem tolikšno število ljudi, da
               so vsi kotički zapolnjeni. In pri razpravljanju o tem, ali se lahko preselimo v drugo
               sobo, je bilo zelo jasno povedano, da delovna telesa Državnega zbora svoje seje
               sklicujejo v sejnih sobah, ki so v poslopju Državnega zbora, izjemoma pa se lahko
               uporabljajo za druge dogodke, kot je javna predstavitev mnenj. To javno predstavitev
               mnenj sem naredila, povabila kogarkoli in kdorkoli je hotel priti in povedati svoje
               mnenje, in je to mnenje tudi povedal. Tako da mi ne očitati stvari, ki jih
               naslavljate na moje izvajanje poslovnika. Zato smatram za žaljivo, da ste ponovili to
               isto misel, ki jo ponavljajo tisti, ki parlamentarne procedure pač ne morejo poznati
               tako dobro kot vi, kot moj kolega poslanec.</p>
               <p>Skratka, da imam prav, še enkrat ponavljam, je bilo potrjeno tudi s pismom
               predsednika Državnega zbora. Hvala lepa.</p>
               <p>/Oglašanje v ozadju./ Replike na repliko ne more biti.</p>
               <p>Majda Potrata, izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp65">

               <speaker>MAG. MAJDA POTRATA:</speaker>

               <p>Hvala, gospa predsednica.</p>
               <p>Gospod Pojbič, rada bi vam replicirala in izrazila na začetku najprej veliko veselje
               nad tem, da nimate nič proti istospolno usmerjenim. Obžalujem pa, da imate kaj proti
               meni, zaradi tega, ker vas moti to dejstvo glede na okoliščine, v katerih živim.
               Ampak hkrati bi rada zatrdila vam in tudi gospodu Cukjatiju, da moj mož in jaz, ki se
               štejeva v 600 tisoč tistih, ki so poročeni v tej državi, ne nasprotujeva Družinskemu
               zakoniku. Tako da takrat, ko govorite o tej številki, koliko je tistih, ki vsi
               nasprotujejo, računajte, da jih je potem vsaj <stage type="mag"/><stage>(Nadaljevanje)</stage> 599 tisoč. Midva torej v to skupino ne sodiva.</p>
               <p>Vse drugo, kar ste navajali, gospod Pojbič, v zvezi s temi rečmi, kako vsi pa kako
               vsi - bodimo pošteni in povejmo, da nobeden od nas, tudi vi ne, ki zagovarjate
               skupino, civilno iniciativo, nimate v rokah nobenega pooblastila za to, da bi
               govorili v imenu neke neidentificirane množice ljudi. Res so nam pisali, res so se
               podpisovali tako, državljanka ta pa ta, in pet otrok zraven podpisanih. Jaz dajem v
               razmislek tistim, kdo lahko tako uporablja imena svojih otrok, da se v njihovem imenu
               izreka, ko je vendar v Družinskem zakoniku napisano, da je desetletnega otroka treba
               vprašati po mnenju, kaj si o stvareh misli. In ne vem, ali so bila ta mnenja zapisana
               oziroma ti podpisi z njihovo privolitvijo ali ne. Da ne govorimo še o vseh drugih
               rečeh. Ustava, gospod Pojbič, za poslanko ali poslanca zapoveduje samo 18 let kot
               prag za pridobitev volilne pravice in državljanstvo Republike Slovenije. Prvi pogoj
               nekajkrat presegam, drugega pa tudi izpolnjujem. Hvala.</p>
            </sp>
            <sp xml:id="SDT5-OZDDSZII-Redna-016-2010-05-04.sp66">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Vlada, gospa Anja Kopač, izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp67">

               <speaker>DR. ANJA KOPAČ MRAK:</speaker>

               <p>Dober dan! Hvala za besedo, gospa predsednica. Dragi poslanci in poslanke, vsi
               prisotni!</p>
               <p>Najprej bi, preden začnemo, zakaj je taka definicija družine, rada se izrazila glede
               pomislekov, ki so bili večkrat izraženi glede strokovnosti tega predloga.</p>
               <p>Kot je minister prej jasno povedal, kako se je začela pot Družinskega zakonika, se je
               začela leta 1999 s tem, da se je oblikovalo predlog zakonodajnih rešitev na tem
               področju in so potem sledile - torej, govorimo o 11 letih, ko je ta zakon imel svojo
               pot. Predvsem bi rada na tem mestu opozorila na dejstvo, da je bil v prejšnjem
               mandatu ta zakon na Vladi, julija leta 2007, in odložen z obravnave zaradi 15. točke
               poslovnika, ker niste mogli najti soglasja o tem, da bi zagotovili potreben denar za
               reorganizacijo na sodiščih, da bi se lahko izpeljala potrebna reorganizacija sodišč.
               To je ta Vlada naredila. Ta Vlada je zagotovila skupaj z Ministrstvom za delo,
               družino in socialne zadeve, Ministrstvom za pravosodje, da smo ob materiji, ki je
               danes pred vami, ki ni samo zakon, ampak je zakonik, ki ureja vse. Zato je toliko
               pripomb, zato smo hvaležni za vse pripombe, ki so bile, zato ker je to pomembna
               materija, ki presega zakon. In govorimo o zakoniku. O tem, da se je zdaj ob tem
               zagotovila reorganizacija sodišč, da bo enajst okrožnih sodišč v Sloveniji imelo
               posebne oddelke, posebne sodnike, ki bodo ne samo pravno usposobljeni za delovanje na
               tem specifičnem področju, ne, tudi širše bodo usposobljeni za delo z otroki, ker je
               to specifična in zelo občutljiva tema. Vse to smo zagotovili v času, ko se soočamo s
               krizo, denar za to rešitev. In zato sem ponosna, da je danes v imenu Vlade lahko ta
               Družinski zakonik pred nami.</p>
               <p>Drugič, kar se tiče strokovnih utemeljitev in razprave. Delovna skupina ni bila
               imenovana, ker smo leta 2009 celo leto delali redakcijo skupaj, strokovni delavci na
               Ministrstvu za delo, Ministrstvu za pravosodje in Službo Vlade za zakonodajo. To je
               bila redakcija glede na desetletno zgodovino tega, kar je bilo narejenega. Poleg tega
               je ta predlog zakonika obravnaval strokovni svet za družino, strokovni svet za
               socialne zadeve na ministrstvu. V času javne razprave je bila tako socialna zbornica,
               posvet s skupnostjo centrov za socialno delo, bili smo na škofovski gimnaziji, imeli
               smo številne predstavitve in obravnave zakonika. Potem je bila prva obravnava, in
               vedno bom z gotovostjo, kot tu sedim, trdila, da smo na vse utemeljene strokovne
               pomisleke odgovorili in jih tudi upoštevali. Zato je <stage type="mag"/><stage>(Nadaljevanje)</stage> v tem času razprave Družinski zakonik doživel številne
               spremembe in izpopolnitve. Upoštevali smo vsa mnenja Zakonodajno-pravne službe
               Državnega zbora, ker nam je osnovni cilj, ne da rečemo, da smo mi tako dobri,
               popolni, da smo brez napak, ampak da upoštevamo, ko nam nekdo reče, da bi bila pa
               morda stvar lahko boljša. In smo to vedno storili.</p>
               <p>Kar se tiče danes že večkrat izpostavljenega mnenja Vrhovnega državnega tožilstva,
               smo ga prejeli, smo nanj odgovorili, 18.11. so dobili naše mnenje. Tudi glede mnenja,
               ki so ga podali na spremembo definicije družine in zakonske zveze, smo odgovorili. Je
               pa ena pomembna zadeva, ki je pa nihče ne omenja, in sicer, da je Vrhovno državno
               tožilstvo vložilo na Vrhovno sodišče zahtevo za varstvo zakonitosti v primeru
               priznanja tuje sodne odločbe, ki govori o priznanju posvojitve s strani dveh
               Slovencev v tujini. In v tisti sodbi Vrhovno sodišče kot ena najvišjih pravnih
               avtoritet v Republiki Sloveniji je odgovorilo jasno, da vloga za varstvo zakonitosti
               ni utemeljena, ker odločba ni v nasprotju s pravnim redom Republike Slovenije, ni v
               nasprotju z moralo te države. In hkrati je jasno zapisalo v 15. točki, ki citira 135.
               člen obstoječega Zakona o zakonski zvezi in družinskih razmerjih, pravi, da vsak od
               partnerjev v istospolni partnerski skupnosti pod splošnimi pogoji posvoji biološkega
               otroka svojega otroka, ne moreta pa istospolna partnerja skupaj posvojiti otroka, ki
               ni biološki potomec, nobeden izmed njih. In pravi, da je dvomljivo ali vprašljivo, in
               sicer, ali je skladno z ustavo oziroma ali ni kršena splošna prepoved diskriminacije,
               prvi odstavek 14. člena ustave. Torej, ko navajamo enake dokumente, navajamo tisto,
               kot si vsak lahko predstavlja, da je tako, kot je. Ampak stvari so zelo jasne.
               Vrhovno sodišče je verjetno utemeljeno. In ko nadaljujemo razpravo o tej zadevi, je
               zelo zanimivo, da vedno, ko govorimo o družini in istospolnih in celo citiranju 53.
               člena ustave, ki varuje očetovstvo, materinstvo, družino, kaj pa pravice mater v
               istospolni partnerski skupnosti? Ali njih pa ta člen ne varuje? Materinstvo ali
               očetovstvo je stvar, ki se lahko zgodi tudi, ne glede na vaše mnenje, da se ne more,
               tudi istospolnim partnerjem in imamo tam materinstvo. In prav je, da jih v skladu s
               53. členom tudi varujemo. Če pa upoštevamo še 14. člen Ustave Republike Slovenije, ki
               jasno pravi, da je spolna usmerjenost ena izmed osebnih okoliščin, ki ne sme biti
               podlaga za diskriminacijo, potem je odgovor na dlani. In zanimivo je, da vedno znova
               želimo našo definicijo družine izenačiti z vprašanjem zgolj istospolnih, kar pa Vlada
               nikoli ni imela namena. Sprememba definicije družine gre zaradi tega, ker upoštevamo
               raznolikost življenja. In tu je zopet treba poudariti, da mislimo, da s tem, ko
               postavimo otroka v jedro družine, ne jemljemo nikomur ničesar, predvsem pa zaščitimo
               pravice otrok, ki v takih različnih družinskih skupnostih živijo. Pa spet ne samo v
               istospolnih, da ne bo kdo zopet mislil, da varujemo zgolj manjšino in njene pravice,
               čeprav je prav in to je tudi naša naloga. Ampak varujemo tudi vse tiste enostarševske
               družine, varujemo tudi vse tiste reorganizirane družine, ki jih je v Sloveniji vedno
               več, in tudi tem na ravni zakona priznavamo, da jim rečemo, vi pa živite v družini,
               čeprav morda niste tista glede na vrednostno usmeritev po vašem mnenju edinega
               možnega tipa družine. Celo stališče je, da s tem, ko definicijo tako razširimo, z
               ničemer nikomur ničesar ne jemljemo. Prepričana sem, da moja družina s tem ne bo nič
               manj družina in da to, da prepoznam možnost, da se v istospolni družini nekdo počuti,
               da tam otrok, ki odrašča, tudi živi v družini in da mu to zakon prizna, ne bo nič
               manj moja družina, samo to, da priznam jaz njo. Če se pa bojimo tega, da bo zaradi
               gole spremembe definicije družine družina kot temeljna celica družbe propadla, pa ne.
               To kažejo dogodki oziroma zgodovina, ki jasno pravi, da je družina ostala temeljna
               celica družbe prav <stage type="mag"/><stage>(Nadaljevanje)</stage> zaradi
               tega, ker se je spreminjala v svojem evolucijskem odnosu in se prilagajala
               raznolikostim. In ne moremo pristati na to, da rečemo, prav, vi imejte, ohranite našo
               družino, ki je lahko samo oče, mati in otrok, ker tu gre dejansko za s strani zakona
               postavljanje idealov. Zakon, vloga zakona ni postavljanje družbenih idealov, ampak
               priznavanje tega, omogočanje, da vsaka skupnost živi v skladu s svojimi zmožnostmi,
               pri čemer mora zakon omogočati, da to izpelje. Ne sme zakon diskriminirati neke
               skupnosti zaradi tega, ker je drugačna.</p>
               <p>Ob izenačevanju teh poudarkov, da lahko govorimo o tem, da dva brata ali dve sestri
               bi skupaj živeli, pa jim dajmo pač, da so družina, bi spet opozorila na 14. člen
               ustave, ki jasno pravi, da je spolna usmerjenost ena izmed osebnih okoliščin, ne
               sorodstvene razmere. In to se mi zdi tu zelo sprevračanje stvari.</p>
               <p>Ko bomo pa verjetno še naprej govorili o koristi otroka, pa moram reči, da koristi
               otroka so lahko zelo različne in odvisne od situacije. Mi bi želeli imeti zakon, ki
               dopušča to, da o koristi otroka presojajo usposobljene strokovne institucije, v
               končni fazi tudi sodišče. Namreč, Vrhovno sodišče je spet jasno povedalo v tej sodbi,
               na katero se bomo verjetno še večkrat vrnili, ker je po mnenju številnih pravnikov
               prelomna za reševanje teh vprašanj v Republiki Sloveniji, je to, da je v primeru
               nepriznavanja te odločbe tuje, bi bile kršene, ne bi bilo to v korist tega otroka, ki
               je bil posvojen. Torej, imate točen primer tega, da imate specifične situacije, kjer
               bi bilo v nasprotju s koristjo otroka, če se tega ne omogoči. Če povem drugače,
               obstajajo tudi družine v Republiki Sloveniji, ki tako živijo. In za otroka, ki je
               rojen v taki družini, verjetno ni v njegovo največjo korist, da ga postavimo v
               družino, o kateri menite, da je edina zveličavna. Ampak je predvsem to, da se da
               možnost, da v tej družini raste in da se razvija. Ker danes ne smemo pozabiti, ko
               govorimo o spolni usmerjenosti, ne govorimo o neki zadevi. Ustava Republike
               Slovenije, pa ne samo ustava, če hočete, je eden najpomembnejših aktov Evropska
               konvencija o človekovih pravicah, kjer jasno piše v 14. členu, tudi spolno
               usmerjenost tam navajajo kot osebno okoliščino, na podlagi katere je prepovedana
               diskriminacija.</p>
               <p>Ko govorimo o pravnem redu, lahko tu citiram, kaj je določeno, kaj ne, lahko tudi
               kdaj kasneje to storim, pa ne bi želela na tej točki. Tu je pomembno nekaj: da ko
               gledamo razvoj evropskega prava, tudi vidimo premik. Sodbe v 80. letih so drugačne,
               kot so danes. In če gledamo zadnje sodbe Evropskega sodišča na tem področju, so zelo
               jasne. Najbolj jasna je marčevska sodba v primeru Kosaka proti Poljski, ki je jasno
               rekla, Evropsko sodišče za človekove pravice je reklo, da je Kosaku protiustavno bila
               odvzeta pravica do stanovanjskega varstva na podlagi njegove spolne usmerjenosti. In
               sicer je to utemeljilo, da mu ne morejo poljska sodišča odrekati te pravice na
               podlagi zgolj tega, da je v njihovi ustavi zapisano, da je zakonska zveza lahko samo
               zveza med moškim in žensko. In se je sklicevalo na 8. in 14. člen Konvencije o
               človekovih pravicah. In to je pomembno. In o tem se pogovarjati, da definicija
               družine zgolj omogoča, da vsi državljani, ki živijo v drugačnih, ne zgolj v tej
               zveličavni družini, da se čutijo, da pripadajo družini, mislim, da je prav, da imajo
               to pravico, da se čutijo, da so v družini. In zato ni nepomembno na simbolni ravni,
               zdaj pa družina naj bo ta, vse ostalo pa imenujmo ne vem kaj, nekaj tretjega. Tako ne
               more biti. To so družine, imamo pa različne tipe družin. Po sociologiji jasno
               obstajajo definicije. Imamo družine, ki so različnih tipov, brez da bi jih bilo treba
               postavljati v hierarhične odnose oziroma podredne odnose. Drugo pa je vprašanje, kaj
               zakonodajalec potem dela pogoje za oblikovanje teh družin. In tu je pri nas ta zakon
               velik korak naprej. Kar se tiče zakonske zveze, pa tudi prinaša ta Družinski zakonik
               številne izboljšave, ki bodo spodbujale tiste, ki želijo skleniti zakonsko zvezo, da
               bodo to tudi storili. <stage type="mag"/> <stage>(Nadaljevanje)</stage> In
               hkrati tudi z drugo zakonodajo, ki jo pripravljamo, ki je že v vladni proceduri in bo
               kmalu na vaših mizah, preprečujemo oziroma onemogočamo zlorabe, ki so se na tem
               področju dogajale zaradi določenih zakonskih rešitev.</p>
               <p>Za zdaj bom končala. Hvala.</p>
            </sp>
            <sp xml:id="SDT5-OZDDSZII-Redna-016-2010-05-04.sp68">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>No, vseeno, ne glede na to, da je 1. člen zelo širok, bi vas prosila, da se vendarle
               fokusiramo na 1. člen in o definicijah družine, zakonske zveze in tako naprej
               govorimo ob 2. in 3. členu.</p>
               <p>Gospa Barbara Rajgelj.</p>
            </sp>
            <sp xml:id="SDT5-OZDDSZII-Redna-016-2010-05-04.sp69">

               <speaker>BARBARA RAJGELJ:</speaker>

               <p>Hvala za besedo. Prihajam s Fakultete za družbene vede, kjer poučujem oziroma sem
               docentka za civilno in gospodarsko pravo. Nekaj stvari bi samo v zvezi s pravnimi
               vidiki Družinskega zakonika poskušala osvetliti.</p>
               <p>Prvo vprašanje je povezano s slovensko ustavo. Kot je bilo že rečeno, 53. člen
               slovenske ustave zakonske zveze ne definira, ampak samo govori o tem, da zakonska
               zveza temelji na enakopravnosti zakoncev, sklene se pred pristojnim organom in da jo
               ureja zakon. V tem členu pa ustava otroku tudi zagotavlja posebno varstvo, njegovim
               staršem pa v 54. členu ustava nalaga dolžnost, da vzdržujejo, izobražujejo in
               vzgajajo te otroke. Iz tega bi izpeljala oziroma razumem te člene tako, da nimajo
               starši pravice do otrok, imajo pa otroci pravico do staršev. In v tem smislu se mi
               zdi, da če take ureditve ali pa vsaj podobne ureditve, kot je predlagana, ne
               sprejmemo, da se s tem kršijo temeljne človekove ustavne pravice, zlasti seveda
               otrok.</p>
               <p>Naslednja stvar je v zvezi s tem razlikovanjem, ko je bilo tu parkrat omenjeno, da ni
               analize, katere razlike in katere pravice manjkajo v istospolnih partnerstvih, in bom
               zdaj uporabljala termin, v istospolnih družinah. Ta analiza bi bila na nek način zelo
               težavna, ker bi morali pregledati popolnoma vse zakone. Če samo eno tako hitro
               analizo naredite, vidite, da pravice in dolžnosti ne manjkajo samo znotraj
               družinskega prava, ampak tudi v dednem pravu, zlasti pa v pravu socialne varnosti.
               Zato jaz razumem pomanjkljivosti na tem področju tudi kot vprašanje socialne države
               in ne samo kot vprašanje enakosti po 14. členu. Zavedati se moramo, da pravo socialne
               varnosti oziroma socialne pravice potrebujejo tisti v tej družbi, ki so najšibkejši.
               Tisti, ki so bogati, ki so zdravi, ki so mladi, zaposleni, teh pravic ne rabijo.
               Rabijo jih pa šibki, zato so vse te pravice, ki v istospolnih družinah umanjkajo,
               tudi problem socialne države.</p>
               <p>Hkrati bi tu poudarila samo to, kar je mogoče zanimivo, pa nihče o tem zares ne
               razmišlja, ampak ste me spodbudili s tem, ko ste rekli, da brat in sestra nista
               priznana kot družina. Nista priznana, kako bi rekla, nista kot partnerja priznana.
               Vsekakor imata pa bistveno, bistveno več pravic, kot jih imata istospolna partnerja.
               Pomislite samo na to, da lahko po zakonu dedujeta, recimo, priznano jima je
               zdravstveno zavarovanje in številne druge pravice. Tu ne govorimo o nekih imaginarnih
               rečeh, ampak o pravnih vezeh in pravicah, ki se na te pravne vezi vežejo.</p>
               <p>O evropski zakonodaji je že kolegica govorila, državna sekretarka, zato se v to ne bi
               poglabljala. Dejstvo je, da se tudi evropska zakonodaja, zlasti pa sodna praksa,
               spreminja. Veliko je pa še vedno stvar nacionalne zakonodaje in nacionalne sodne
               prakse. Zato bi tu samo še enkrat poudarila to, da je bilo državno tožilstvo v svojem
               mnenju zavrnjeno, zato ker je bila zavrnjena zahteva za varstvo zakonitosti, v kateri
               je Vrhovno sodišče zelo jasno povedalo, da enostranske posvojitve v istospolnih
               družinah, kjer je eden od staršev biološki starš, obstajajo že po obstoječi
               zakonodaji, po ZZZDR-ju. In jaz si ne znam predstavljati, kako bo zakonodajalec šel
               nazaj. Tega si res ne znam predstavljati, ker imamo potem še en problem, <stage type="mag"/><stage>(Nadaljevanje)</stage> poseg v pridobljene pravice, ki
               je tudi neka norma pravne države ali pa neko načelo pravne države.</p>
               <p>Poleg tega je pa prvič, da je meni to znano, Vrhovno sodišče, torej tako zelo visoka
               instanca, podvomilo v to, ali je umanjkanje obojestranske posvojitve v istospolnih
               partnerstvih v skladu z ustavo. Na nek način je s tem zaprlo manevrski prostor
               zakonodajalcu, da bi zelo veliko lahko sploh odstopal od te predlagane - s tem ne
               rečem, da ni možno, mogoče nek manevrski prostor je, ampak veliko pa z vidika vsaj
               posvojitev, zanimivo, nam se najbolj zdijo sporne posvojitve, v resnici pa je sodna
               praksa šla tako daleč, da ni možno, kot jaz razumem, iti nazaj; lahko, da to kdo drug
               drugače razume.</p>
               <p>Hkrati bi samo še o eni stvari, in sicer o tem, kaj sploh pravo ureja. Tu je veliko
               govora o naravnem, družbenem in tako naprej. Upam, da mi ne bo tega kdo zameril, ker
               ne mislim tega slabo, ampak posvojitev kot institut je sama po sebi korekcija narave.
               Mislim, posvajamo ravno zato, ker pač nimamo naravne vezi. Predpostavka znotraj
               družinskega prava teh pravnih vezi je izhodišče vseeno biološkost. Vendar pa
               posvojitev sama po sebi, tudi v heteroseksualnih skupnostih, je enostavno družbeno
               dejstvo. Se pravi, tu samo razširjamo na druge skupnosti.</p>
               <p>Tako da bi tu rekla, pravna pravila v bistvu nikoli ne urejajo narave. Pravna pravila
               so družbena pravila, urejajo razmerja med obstoječimi subjekti, med rojenimi. Zaradi
               pravnih pravil se še nobeden ni rodil, si ni možno subjektov izmišljevati s pravom,
               jih rojevati, ampak se pač po naravni poti rojevajo. S pravom pa samo tem subjektom,
               ki obstajajo, dajemo pravice in dolžnosti, zato ker jih potrebujejo, da bi bila
               njihova življenja manj negotova. Torej tega, koliko bo družin, kakšne bodo, ne morete
               urejati s pravom. Vi samo vzpostavljate pravice in dolžnosti med temi že obstoječimi
               subjekti, ki na nek način že živijo.</p>
               <p>Kar se pa tiče strokovnih mnenj, bi pa mogoče tudi kot neko samokritiko pravne stroke
               izpostavila to, da se mi včasih zdi, da pravniki, zelo cenjeni, tudi z moje strani
               zelo cenjeni, profesorji, znanstveniki, raziskovalci, pogosto uzurpirajo svoje
               statuse in svojo znanost, zaradi tega, ker govorijo o tem, kar ni v njihovi domeni.
               Recimo, vsi se strinjamo, in noben pravnik ne obstaja v Sloveniji, pa tudi drugje, ki
               ne bi zagovarjal tega, da mora družinski zakon temeljiti na koristi otroka. Vendar pa
               vprašanje, kaj je za otroka koristno in kaj ne, na to pa ne morem jaz odgovoriti. Na
               to pa morajo odgovoriti razvojni psihologi, sociologi družine, predvsem tisti, ki se
               s tem ukvarjajo. Včasih si to, kar si pravniki uzurpiramo, zelo radi tudi zdravniki
               uzurpirajo, ker so posedovalci, mi smo posedovalci denarja, oni so pa posedovalci
               življenja. Tu se mi zdi, da se je res treba skoncentrirati na tista mnenja, na
               argumente, na vsebino teh stvari, ki se poudarjajo, ne pa na same funkcije. Najbrž
               nima posebnega smisla reči, ta je rekel to, oni to, tu je 20 mnenj, ki pravijo tako,
               pa 20, ki pravijo drugače, ampak tudi, če jih pravniki izrečejo, je to lahko
               vrednostno. Kot rečeno, možne so tudi druge rešitve, vendar s pravnega vidika zelo
               daleč nimate manevrskega prostora, tudi če bi si kdo to želel, pač, svet se spreminja
               in tudi pravo mora temu slediti. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp70">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Germič, izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp71">

               <speaker>LJUBO GERMIČ:</speaker>

               <p>Hvala lepa za besedo, gospa predsednica. Kolegice in kolegi, državna sekretarka!</p>
               <p>V Poslanskem klubu Liberalne demokracije Slovenije smo podprli v prvi obravnavi
               zakon, takšnega kot je. Zakon, ki na celovit način ureja vsebino, o kateri govori 1.
               člen tega zakona.</p>
               <p>Ko smo razmišljali o tem, kakšen naj bo pristop, je bila tudi pred nami dilema, ali
               urejati celovito vsebino družinskega prava ali dovoliti urejanje različnih realnih
               situacij v življenju<stage type="mag"/><stage>(Nadaljevanje)</stage> na
               različne načine. Ko danes poslušam tukaj te razprave, vidim, da imajo tudi drugi
               poslanci te dileme, ampak jih tudi zagovarjajo. Seveda, sam se vprašam, ali bi
               drugačna ureditev teh vprašanj v različnih zakonih pomenila bistveno različnost od
               celovitih rešitev, ki jih prinaša ta zakon, pri čemer pa sledimo temeljnim načelom
               spoštovanja temeljnih človekovih pravic in spoštovanja ustave, kjer ne dovoljujemo
               nobene diskriminacije. Ko si odgovorim na ti dve vprašanji in rečem, ne želim kršiti
               ustave, želim spoštovati temeljne človekove pravice, potem vidim, da je celovitost
               tega vprašanja možno urediti v enem zakonu. In razumeti ureditev v različnih zakonih,
               je možno samo z vidika, da v drugem zakonu, ki bi urejal neka razmerja, o katerih ne
               bi želeli slediti tem temeljnim načelom, se postavlja vprašanje v teh dveh temeljnih
               odnosih, enakopravnosti, ustavne ureditve in spoštovanja temeljnih pravic. Ker
               drugače ni nobene bistvene razlike, ali urejamo to v enem ali to urejamo v dveh
               zakonih. Zato mi in sam podpiram to ureditev, en zakon, celovita rešitev, spoštovanje
               temeljnih pravic in ustavnih norm, o katerih je bilo ravno s strani moje predhodnice
               zelo dobro vse obrazloženo, tako da tega ne bi ponavljal.</p>
               <p>Sama diskusija mi je dala nek razmislek, ali in o čem naj govorimo poslanci. Ali
               imamo o vsem, o čemer govorimo, lastno izkušnjo. In ali si na osnovi tega lahko
               dovolimo diskvalifikacijo drug drugega, zato ker mogoče nekdo ne živi v enakih
               okoliščinah, kot živi nekdo drug. Mislim, da smo današnjo sejo zelo dobro začeli,
               spoštovanje govora, tolerance in opozorila na to temo, kajti le takšna razprava lahko
               odpira družbeno zelo občutljiva vprašanja. Če bi sledili temu, da nekdo, ki mogoče
               nima neke osebne izkušnje ali pa ima drugačno osebno izkušnjo, potem bi poslanci
               morali biti zelo tiho. Kajti če bi bila to osnova, da mi lahko o neki stvari
               govorimo, potem bi morali biti zelo tiho glede na zelo, zelo širok spekter zakonov,
               ki jih sprejemamo, in je nemogoče imeti svojo izkušnjo. Da se pa ogromno naučiti, da
               se ogromno pridobiti in da se ogromno pogovarjati, zato da razumeš nekoga, ki ima
               drugačno izkušnjo, kot jo imaš ti. Ko razvijam to misel, se vprašam, če na tak način
               rečemo nekemu poslancu, kako si drzne govoriti o neki situaciji, o kateri nima pojma,
               iz osebne izkušnje, vsaj tako sem jaz to razumel, potem se vprašam, ali lahko mi
               danes razumemo tiste, ki živijo v istospolnih partnerskih skupnostih, kajti tudi tu
               nimamo lastne izkušnje. In se postavlja vprašanje, ali poskušam razumeti, ali jim
               poskušam dati pravice, ki jim gredo, ki ne posegajo, recimo, v pravice nekoga
               drugega. Veste, prepričan sem, da smo vsi ujetniki svojega telesa. Jaz bi velikokrat
               rad skočil iz svoje kože, pa ne gre, sem poskušal, drži kot "cvek", drži, ne gre. In
               včasih rečem, kako je on srečen, ko lahko tako razmišlja, jaz pa ne morem in me zato
               peče, se sekiram, karkoli. Ampak ne moreš iz svoje kože. In ko poskušam razumeti
               razlike med nami, poskušam to sprejeti na neki tolerantni osnovi. In če ne bi bilo
               teh razlik in bi bilo res tako, kot je bilo tu rečeno, krepimo vrednote zakonske
               zveze in družinskega življenja, se potem vprašam, ali ta zakonik v kateremkoli delu
               tega ne počne. Vseskozi to počne, dopušča svobodno voljo, dopušča ob vsem vedenju, ki
               ga imamo, oblikovanje družine na tako imenovan tradicionalen način, moški, ženska in
               po sreči tudi otroci v tej družini. Ko se pa vprašam, dajmo krepiti to človekovo
               naravo, kot jo je ustvaril bog, potem pa se mi postavi razmislek, ali je tisti, ki na
               drugačen način čuti to življenje in je ujetnik svojega telesa, <stage type="mag"/><stage>(Nadaljevanje)</stage> zato ustvarjen po neki drugi podobi? Tu bi,
               veste, lahko prišli na zelo občutljivo debato. Ampak to pa ne pomeni, da teh, ki
               živijo drugače, ne poskušamo razumeti. Zato se mi zdi ta zakon nek civilizacijski
               napredek, glede na to, o čem in na kakšen način smo urejali ta družbena vprašanja do
               sedaj. Definitivno nam, recimo, ta odločba Vrhovnega sodišča pri tem lahko zelo
               pomaga. Kajti ta sodba govori o ljudeh, ki so dobili nek status v drugi državi in smo
               jim enake pravice priznali tudi v tej državi. Pri čemer je Vrhovno državno tožilstvo
               poskušalo argumentirati nasprotna dejstva, ampak je sodna praksa pokazala bistveno
               drugačen odnos, naprednejši odnos do te zakonodaje. In prav se mi zdi, da poskušamo
               takšna družbena razmerja in toleranco drug do drugega razumeti in jo zapisati
               celovito v ta zakon.</p>
               <p>Opozoril bom tudi na dogodke evolucije. Veste, koliko je bilo zmot v zgodovini. In
               koliko je bilo želja, da bi nekdo obvladoval nekoga zato, da ne bi mislil s svojo
               glavo. In če poskušamo razumeti različnosti in puščati svobodo posamezniku, potem se
               mi zdi, da je to neko splošno načelo, in če je to načelo sprejeto, se mi zdi, da je
               tudi tolerantnost ena družbenih norm, ki bi morale biti splošno sprejete. Seveda nas
               pa življenje uči, da se razmere spreminjajo. In če samo pogledate, koliko otrok je
               bilo, recimo, v 70. letih 20. stoletja rojenih v zakonski zvezi, je to 10%. Ko
               govorite o tem vprašanju danes, vidite, da je v enostarševskih družinah rojenih več
               kot 50 izvenzakonskih otrok. To pomeni, da se je zadeva bistveno spremenila. Od nas
               je samo odvisno, ali to razumemo, to sprejmemo, znamo urediti pravice te skupnosti
               ali vztrajamo in tega ne vidimo.</p>
               <p>Opozoril bi še na eno zelo pomembno vprašanje. Ne bom rekel, da poznam vso evropsko
               regulativo, ampak danes smo o tem nekaj slišali. Pred sabo imam dokument, ki je bil
               sprejet na odboru ministrov Sveta Evrope maja 2008, ki nosi naslov "Evropska
               konvencija o posvajanju otrok". V 7. členu je napisano, na kak način naj bo to
               urejeno, kot priporočilo v posameznih članicah, in se v 1. točki to nanaša na dve
               osebi različnega spola in na eno osebo, pod A in B, medtem ko 2. točka govori o tem,
               da se državam članicam omogoča svoboden odnos tudi do drugih vprašanj glede
               posvajanja, tako v izvenzakonskih skupnostih, hetero in istospolnih. In zdaj smo tu
               pred temi odločitvami.</p>
               <p>Za nas in za mene se zdi izredno pomembno, da bi poskušali razumeti te rešitve na ta
               način, da to pomeni reguliranje civilizacijske norme, v kateri živimo, priznavanje
               realnega stanja, v katerem se nahajamo, z željo, da omogočimo otrokom, kajti to je
               ključno, da omogočimo otrokom maksimalno, kar se v neki situaciji pač lahko doseže.
               Niso vse situacije enostavne in niso vse enake. Danes je bil tu že očitek, da je
               sovražni govor mogoče razumeti tudi to, da nekdo oporeka nekomu, ki je govoril v
               imenu 59% po statistiki opredeljenih kot krščanov. Jaz sem sam tak, a veste, jaz
               nimam tu težav. Imam pač te korenine sam kot tak. Vendar pa tu nisem tisti, ko lahko
               nekdo govori v mojem imenu in se v tej statistiki sklicuje na stališče, ki je apriori
               dano s tem, da se na ta način opredeliš v neki statistiki. Kajti moj prag tolerance
               je pač bistveno širši, ob spoštovanju vsega tega, kar je, recimo, možno<stage type="mag"/> <stage>(nadaljevanje)</stage> razumeti tudi skozi različna
               spoznanja skozi obdobje civilizacije. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp72">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Po vrstnem redu gospa Jerajeva.</p>
            </sp>
            <sp xml:id="SDT5-OZDDSZII-Redna-016-2010-05-04.sp73">

               <speaker>ALENKA JERAJ:</speaker>

               <p>Hvala za besedo. Najprej bi spomnila, da nismo tako zelo strpno začeli te razprave,
               ker nismo želeli poslušati nekaterih, ki so hoteli z nami deliti svoja stališča in
               mnenja na želo oziroma na odločitev predsednice in smo jim to možnost odvzeli, ker se
               je pač odločila, da bo selektivno vabila in mi tudi ni odgovorila kakšna je bila ta
               selekcija oziroma kakšen kriterij je za ti izbrala.</p>
               <p>Omenjeno je bilo, da je informacijska pooblaščenka ugotovila, da marsikaj v postopku
               ali lahko mi tako interpretiramo, ni bilo skladno s tem, kar bi pričakovali. Torej,
               če pustimo kako je nastajal in kdaj je nastajal, kar ste nam pač gospa Mrakova
               povedala. Jaz bi vam v zvezi s tem najprej povedala, da smo mi dopolnili sodni red v
               času ministra Šturma, in sicer tako, da smo spremenili 40. člen tako, da smo dodali
               "ne glede na prvi in drugi odstavek tega člena se pri vsakem okrožnem sodišču
               organizira oddelek za družinsko pravno področje." Vaš minister gospod Zalar pa je to
               spremenil 12. 12. 2008, da se to lahko ustavno oziroma da se lahko organizira tak
               oddelek. Toliko o tem, kdo je želel kaj ustanoviti in kdo ni želel.</p>
               <p>Omenila sem informacijsko pooblaščenko in njeno odločbo. Moja kolegica predsednica
               odbora je rekla, da je pač vabila tiste, ki jih je želela vabiti. Ne vem zakaj ni
               vabila informacijske pooblaščenke, ki je v zvezi s tem izdala odločbo. Izdala je
               podobno odločbo oziroma odločbo, ki jo je podobno izdala tudi za 2. točko dnevnega
               reda danes, in na tisto točko pa je vabljena informacijska pooblaščenka, na to pač
               ne. Zakaj, ne vemo. Tudi ne vemo kako je ministrstvo odgovorilo, kaj je odgovorilo.
               Informacijska pooblaščenka je v glavnem ugotovila, da to, kar je organ povedal, se
               pravi Ministrstvo za delo, družino in socialne zadeve. Mogoče je tukaj treba povedati
               zakaj je sploh morala informacijska pooblaščenka izdati odločbo. Zato, ker
               ministrstvo, ki je tako transparentno in želi vse javno, ni želelo dati teh podatkov
               civilni iniciativi in ji ni omogočila vpogleda v prispele pripombe, zaradi tega so se
               obrnili na informacijsko pooblaščenko, ki je potem to od ministrstva zahtevala.
               Sprašujem, zakaj? Minister je prej povedal, da je vse javno jasno in da nič ne
               skrivajo, zato se lahko samo čudimo zakaj tega niso mogli dobiti takrat, ko so
               želeli.</p>
               <p>Navajali ste, ni bilo nikakršnih strokovno utemeljenih pripomb in pobud. Ali so bili
               predlogi strokovno obravnavni in na kakšen način, katera komisija, kdorkoli jih je
               obravnaval, tudi o tem nič ne veste in o tem niste dali nobenega poročila. Očitno kot
               predsednica tudi vi delate selekcijo tako kot se vam zdi in vašim zaposlenim, ki so
               sodelovali ali pa niso, ne vemo, ker zapisnikov ni. Ne obstaja noben dokument. Mi smo
               v prejšnjem mandatu obravnavali en zakon, ki je v mnogih variantah prišel, mislim da,
               do številke 18 predlog. Ampak o vsem tem kadar se je spreminjalo in kar se je
               spreminjalo, redakcija ali karkoli, so obstajali zapisniki zakaj so se spreminjali.
               In tudi če ste vi sedeli s predstavniki Ministrstva za pravosodje, ne vem katerega
               ste še omenila, najbrž se niste kar tako dobili na eni kavi, nihče ni pisal
               zapisnika, ali pač, ali ste se pogovarjali po telefonu ali ne vem kje. Na tak način
               se najbrž zakoni ne delajo. In če ste v tristotih členih samo dva hoteli spreminjati,
               najbrž je bilo treba reči, tole bomo v tem členu spremenili in to nekam zapisati. Ali
               pa bi imeli mi variante družinskega zakonika, ki bi imel številko od 1 do 300, do ne
               vem koliko variant, če se je to res dogajalo, kot trdite. O tem ne bi, da ste jim
               zaračunavali te kopije, ki ste jim jih poslali in je informacijska <stage type="mag"/> <stage>(nadaljevanje)</stage> pooblaščenka ugotovila, da se to ne sme.
               Najbrž bi bilo prav, da bi bila informacijska pooblaščenka danes tukaj in bi to lahko
               sama pojasnila, seveda bi bila, če bi bila povabljena.</p>
               <p>Da nadaljujem. Minister je šel, zato bi vas gospa državna sekretarka vprašala, kaj
               ste informacijski pooblaščenki odgovorili oziroma ali se vam zdi? Ali se vam zdi, da
               ta podatek ni bil relevanten za člane odbora, da ga minister v svojem nastopu pove in
               nas s tem seznani? Večina poslancev je res dobila odločbo pooblaščenke s strani
               civilne iniciative, ampak tudi vi ste bili organ v postopku in ste to odločbo dobili,
               zato je najbrž relevanten podatek za nas poslance, da smo seznanjeni, da teh podatkov
               nimate, kajti nam govorite drugače, kaj vse se je dogajalo in koliko uskladitev in ne
               vem česa se je dogajalo.</p>
               <p>Zato me zanima in prosim za odgovore, ker danes očitno na nič ne bom dobila odgovor,
               kar vprašam, kdo je pregledal in ovrednotil pripombe, ki so bile poslane. Pripomb je
               bilo, informacijska pooblaščenka ugotavlja, 428 dokumentov, 1.624 strani. To je
               najbrž moral nekdo pregledati, ali spet pač brez vseh zapisnikov, ne vem, in
               ugotoviti, ker ste tem ljudem odgovorili. Vaše pripombe niso relevantne, jih je
               najbrž moral nekdo pogledati in jim potem odgovoriti. Glede na to, da je bilo vsem
               enak odgovor poslan pa najbrž lahko upravičeno dvomimo, da ste to sploh pregledali.
               In če je informacijska pooblaščenka ugotovila, da se je izgubilo mnenje Vrhovnega
               tožilstva, o katerem smo danes tudi odgovorili, se je mogoče izgubilo še kakšno,
               ampak recimo, da se ni. Zanima me, ali potem informacijska pooblaščenka laže, ali
               lažete vi, ko ste rekli, da ste delali redakcije, ste se dobivali s predstavniki
               drugih ministrstev in pripravili, ne vem, koliko verzij, če je pač ta zadnja, ki jo
               imamo danes pred seboj.</p>
               <p>Moje, na začetku splošno stališče, pa tudi nekaj odgovorov in komentarjev na 1. člen.
               Mislim, da je zakon dober takrat, ko se pripravlja za specifično skupino. V
               Družinskem zakoniku pod enim okriljem združujete več različnih skupin, ki si niso
               enake, so si podobne, ali pa tudi ne, kakšne si tudi niso. Kadar se to dogaja se
               vedno zgodi to, da je zakon v enem delu dober za eno skupino, pa za drugo malo manj
               in obratno, da je potem v nekem drugem primeru za eno boljši in za drugo slabši.
               Ravno zato nimamo zakona kar za vse, ampak imamo veliko zakonov, ki urejajo
               specifična področja za vsak problem ali za vsako skupino, ker če tako naredimo in
               zajamemo vsako skupino posebej uredimo, rešimo več problemov te skupine in jih najbrž
               lahko bolj učinkovito in bolj pravično do te skupine lahko rešimo.</p>
               <p>Pričakovali bi kakšne analize. Namreč, govoriti, tukaj je nekaj sociologov,
               psihologov, ne vem kdo še vse, mi takih analiz nismo dobili, kljub temu, da smo
               večkrat na to opozorili. Če bi ministrstvo to želeli bi nam to lahko posredovalo od
               tiste javne obravnave, ki je bila, ne vem kdaj že, pred pol leta ali štirimi meseci.
               Če ugotavljate, da je potem ko smo spremenili zakon o zakonski zvezi in družinskih
               razmerjih in uvedli izven zakonske skupnosti, da je padlo število porok ali da je
               sedaj več ločitev, kot je povedala moja kolegica, čeprav jaz, kako vem, zadnje dve
               leti ne več. Če je pač v našem interesu, da poroke so ali da je čim manj ločitev bomo
               pač nekaj za to naredili, ali pač ne, seveda, če ni v interesu, da se ljudje poročajo
               in da imajo otroke. To se moramo najprej vprašati in odločiti, ali je to v interesu
               države ali ni, sicer pa nima nobenega smisla, potem pa naj vsak živi po svoje, kakor
               komu paše in bomo najbrž vsi srečni.</p>
               <p>Prosila bi tudi, da ne zlorabljate enostarševskih družin. Ponavadi to ni prostovoljna
               odločitev, veste, da ni in da ni v takih družinah enostavno vzgajati otroka in bi
               temu lahko mogoče<stage type="mag"/> <stage>(Nadaljevanje)</stage> tudi na
               kakšen način takim družinam bolj pomagali, kot jim. Samska mama si ponavadi želi
               partnerja in tudi, da bi imel njen otrok očeta, ki ga je morda njegov biološki oče
               zapustil ali kaj podobnega, pa pustimo to, da je bila mogoče na začetku pred prvo
               dilemo ali naj otroka sploh obdrži ali ne.</p>
               <p>Potem nekateri pravite, da so sedaj nova razmerja, nove okoliščine. To je zagotovo
               res, zato smo mi v prejšnjem mandatu sprejeli Zakon o istospolni skupnosti. Če to ni
               v redu ali pa nekateri pravite, da je bil slab sprejet, že eno leto in pol imamo novo
               vlado, ki je bolj, kot pravite, naklonjena temu, bi lahko vse to spremenili. Mi smo
               sami dvakrat predlagali spremembo, ki bi bila skladna s tem kar je povedalo Ustavno
               sodišče, vi ste to dvakrat zavrnili. In govorite, da pač naj živijo kakor pač kdo
               želi. Jaz nimam težav s tem in nikomur ne oporekamo, je pa dejstvo, da so se verjetno
               istospolni partnerji zavestno odpovedali temu, da bodo imeli otroke. Ali jaz ne vem,
               to je pač narava njihove zveze ali, ne vem. Tako jaz te stvari vidim pač. Me boste
               razsvetlili, da to ni tako.</p>
               <p>Potem ste nekateri tukaj govorili o človekovih pravicah. Jaz med človekovimi
               pravicami ne najdem pravice do posvojitve, pač pa nedotakljivost človeškega
               življenja, osebna svoboda, svoboda gibanja itn., poznamo, splošno deklaracijo. Pač pa
               je kolegica povedala, da je pravica otroka do staršev, da živi in raste v zanj
               najbolj primernem okolju. In ministrstvo prvi oziroma pričakujem, da bomo tisti, ki
               nasprotujemo zakonu dokazali, da bo otroku v istospolni skupnosti slabše kot mu je z
               mamo in z očetom. To je po moji logiki popolnoma narobe. Dokažite vi nam, da bo
               otroku v istospolni skupnosti bolje oziroma, da je to v njegovo korist. Po logiki
               stvari bi bilo tako, da mora tisti dokazati. Pri nas se vedno dogaja, imamo afero,
               eno, drugo, tretjo, pa mora tisti dokazovati, da je nedolžen, ki ga nekdo obtožuje
               namesto, da bi tisti, ki obtožuje, dokazal da je nekdo kriv. Tudi to je človekova
               pravica, da si domnevo nedolžen, dokler ti ne dokažejo krivde. Pa se pri nas moramo
               ravno obratno pogovarjati.</p>
               <p>Torej rekli ste, da mora imeti vsak pravico, da se odloči, da živi tako kot želi. Res
               je, ampak vi otroku to pravico jemljete. On ne o imel možnost odločitve ali bi bil
               rad posvojen v istospolno skupnost. Zato bi verjetno si morali vzeti malo več časa in
               Družinski zakonik bi lahko bil priložnost, da se pogovarjamo o tem kar je bilo
               omenjeno, nasilje v družini. Mnogo stvari je, ki v družini niso idealne, ampak zato
               je pač treba narediti kakšne korake pa kaj probati odpraviti pa kaj urediti. Če ne
               pa, dajmo tudi v zakon, da se lahko krade, ubija, ker to pač eni delajo na tem svetu.
               Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp74">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Primc.</p>
            </sp>
            <sp xml:id="SDT5-OZDDSZII-Redna-016-2010-05-04.sp75">

               <speaker>ALEŠ PRIMC:</speaker>

               <p>Najlepša hvala za besedo. Jaz bi takoj na začetku povedal, da Civilna iniciativa za
               družino in pravice otrok predlaga, da se predlog zakonika umakne iz obravnave v
               državnem zboru. In sicer zato, ker mu velika večina ljudi nasprotuje. Zelo pomembno
               je, da zakon uživa sprejemanje med ljudmi, da je družbeno sprejemljiv. Tak predlog
               zakonika, kot je sedaj pripravljen, družbene sprejemljivosti nima.</p>
               <p>Naslednji razlog, zakaj predlagamo, da se zakon umakne iz procedure je, ker je
               nestrokovno pripravljen. Več kot 45% členov je potrebno popraviti. Da je zakon
               nestrokovno pripravljen, je očitno ugotovila tudi vladna koalicija. Če ste predlagali
               140 predlogov amandmajev, verjetno ne bi koalicijske poslanske skupine predlagale
               amandmajev na zakon za katerega bi menili, da je tip top. Seveda zakon je bil tudi
               pripravljen nestrokovno. Postopek priprave zakona je bil nestrokoven <stage type="mag"/> <stage>(Nadaljevanje)</stage> v nasprotju z ustaljenimi načeli
               priprave zakonov. Zakaj je bilo temu tako, še ne vemo. V Civilni iniciativi za
               družino in pravico otrok smo že marsikaj uspeli izvedeti, lahko rečem izbrskati s
               strani ministrstva, tudi s pomočjo informacijske pooblaščenke v tem našem
               prizadevanju gremo naprej in imamo nove zahteve za pridobitev informacij javnega
               značaja, s katerimi srčno upamo, da bomo na koncu vendarle izvedeli kako se je ta
               zakon pripravljal in zakaj je tak kakršen je. Jaz moram reči, da se mi zdi ena velika
               žalitev do strokovnjakov, o katerih govorijo predstavniki ministrstva, češ da so
               pripravljali ta zakon. Seveda ne govori o imenih, ampak govori o strokovnjakih.
               Velika žalitev zato, ker so na nek način ti strokovnjaki odgovorni za 45% slabo
               opravljenega dela pri pripravi predloga Družinskega zakonika. Tako, da jaz bi rekel,
               če že je kdo kriv za tako slabo pripravljen zakon, potem bi človek pričakoval, da
               tisti, ki ga je pripravljal, prizna lastno krivdo in napako.</p>
               <p>Potem predlagamo, da se zakon umakne iz parlamentarnega postopka zato, ker je
               pripravljen v nasprotju z resolucijo o normativni dejavnosti. Ta resolucija določa
               kako se zakoni pripravljajo in katera so temeljna načela, ki morajo predlagatelja
               voditi pri pripravi zakona. Ko smo pregledali kaj vse ta zakon iz te resolucije krši,
               je bilo, lahko rečem, zelo veliko teh stvari, ampak recimo, da naštejem tri. Po
               določilih resolucije je pripravljavec dolžan zagotoviti sodelovanje strokovne in
               druge javnosti, pri pripravi zakona. Jaz moram reči, da sem slišal zelo veliko
               eminentnih strokovnjakov, ki so izjavili, da pri tem družinskem zakoniku niso
               sodelovali. Zato me resnično zanima, kdo od strokovnjakov je bil udeležen pri
               pripravi tega zakonika, da bomo lahko vedeli na koga se obrniti. Ampak tako kot sedaj
               izhaja in to kar zdaj vemo v pripravo zakonika strokovnjaki z imeni in priimki niso
               bili vključeni. Za njih ne vemo. Predlog zakona mora vsebovati oceno posledic zakona.
               Jaz moram reči, da iz tega zakonika jaz dolgoročnih posledic zakona ne vidim. Kakšne
               posledice bo imel ta zakonik za razvoj slovenske družbe, za razvoj slovenskih otrok.
               Teh posledic jaz ne vidim. Se pravi, nova zadeva, ki ni v skladu z resolucijo o
               normativni dejavnosti. Resolucija prav tako predvideva načelo transparentnosti pri
               pripravi zakonov in vključevanje civilne družbe. Tukaj je pa, smo danes že večkrat v
               razpravi slišali, predlagatelj popolnoma pogorel, saj niti zapisnikov ni pisal. Se
               pravi, kako bo še kakšno višjo stopnjo transparentnosti zagotavljal, če še niti tiste
               najbolj osnovne zapisniške ni uspel zagotoviti. In tako bi lahko nadaljevali, če
               beremo resolucijo o normativni dejavnosti, bom rekel, z novimi in novimi kršitvami le
               teh pri pripravi tega predloga družinskega zakona, zato resnično predlagam, poslanke
               in poslanci, še enkrat razmislite, če zakona tudi s teh razlogov, ki sem jih navedel,
               ne bi kar takoj umaknili iz procedure.</p>
               <p>Sedajle, ko se nam je pridružil gospod Germič, bi mu, da malenkost razelektrim
               ozračje, povedal Aristotlov nasvet v zvezi s poslanskimi dilemami, ko odločate o
               zadevah, ko ne veste kaj je prav, nimate izkušenj itn. Aristotel je rekel, ko je
               govoril o pametnih ljudeh, je rekel: "Najbolj pametni je tisti, ki sam ve kaj je
               treba narediti in to tudi naredi. Drugi najbolj pametni je tisti, ki sam ne ve kaj
               narediti, pa posluša pametnega. Tretji najmanj pameten oziroma ta je pa že kar
               neumen, je pa tisti, ki sam ne ve kaj narediti, pa se nanaša na mnenje tistega, ki
               tudi ne ve." Tako da, iz tega Aristotlovega navodila mogoče lahko kaj potegnete.
               .../Glas iz ozadja./... Tega jaz nisem rekel. Tega jaz nisem rekel. Jaz sem samo
               rekel kaj je Aristotel govoril o poslanski dilemi, ki ste jo izpostavil.</p>
               <p>Potem naslednja zadeva, ki bi jo želel izpostaviti, je Vrhovno sodišče. V javnosti se
               predstavlja in tudi danes smo slišali, da je <stage type="mag"/> <stage>(Nadaljevanje)</stage> Vrhovno sodišče odločilo, kot da je potrebno zakonsko in
               istospolno zvezo izenačiti. Vrhovno sodišče je v svoji sodbi popolnoma nič ne govori
               o nujnosti izenačitve zakonske in istospolne zveze. Popolnoma nič. Vrhovno sodišče je
               bilo, če poenostavimo, postavljeno pred situacijo ali deklica dveh slovenskih in
               ameriških državljanov, se pravi državljanov, ki imata dvojno državljanstvo, ki je
               bila v Ameriki posvojena, v Sloveniji postane sirota in se je odločilo, da deklica,
               ki ima v Ameriki starša in ima na tem svetu samo ta dva človeka, ki imata pravno
               zavezo, da skrbita za njo, imata to zavezo tudi v Sloveniji. To je pragmatična
               odločitev pred katero je bilo Vrhovno sodišče in samo vprašamo se lahko kaj bi bilo,
               če bi odločilo drugače. Potem naslednji korak v Sloveniji bi moral biti, da se to
               punčko odvzame, in da ji center za socialno delo tako dodeli ne vem koga, kar bi
               seveda sprožilo hude sodne postopke itn., ki prag gotovo spet ne bi bili v korist te
               deklice. In vas lepo prosim, ne sodbe Vrhovnega sodišča uporabljati kot argument, da
               je potrebno izenačiti zakonsko zvezo in istospolno zvezo.</p>
               <p>Potem, omenjen je bil primer Kozak proti Poljski. Spet je bil omenjen v smislu, kot
               da je Evropsko sodišče odločilo, da je bilo temu gospodu Kozaku, so bile kršene
               temeljne človekove pravice, ker mu njegova država ne omogoča, da sklene zakonsko
               zvezo. Ni res. V tej odločitvi sodišča, evropskega, je šlo za to, ali ta človek lahko
               še naprej živi v stanovanju v katerem je živel, skupaj s svojim istospolnim
               partnerjem po njegovi smrti. Za to je šlo. Se pravi, ni šlo za nikakršno vprašanje
               ali je temu človeku kršena pravica, ker ne more skleniti zakonske zveze. In še nekaj
               bi želel povedati, primera Kozak proti Sloveniji ne bi moglo biti, ker je ta stvar v
               Sloveniji urejana, in da zato ta primer v Slovenskem kontekstu popolnoma zavajajoče
               in neprimerno izpostavljati.</p>
               <p>Naslednja zadeva, ki bi jo želel je, da preberem izjavo Akademskega društva pravnik,
               ki združuje več kot 50 pravnikov v Sloveniji in so želeli biti navzoči na današnji
               seji. Ker niso mogli biti navzoči, so me prosili, pač v njihovem imenu, preberem
               izjavo, ki so jo sprejeli ob predlogu družinskega zakonika. Takole pravi. Akademsko
               društvo pravnik zagovarja ureditev zakonodaje s področja družinskega prava, ki bo
               ohranjala zakonsko zvezo kot skupnost moškega in ženske, in ki bo varovala družino
               kot temeljno skupnost v družbi. Pomen zakonske zveze se kaže v vzpostavitvi okolja
               medsebojne navezanosti in naklonjenosti med zakoncema in istočasno v zasnovanju
               potomstva. Vsaka zveza še ne more biti priznana kot zakonska zveza. Vsaka družba s
               pravnimi in družbenimi pravili ustvarja pogoje za rojstvo, skrb in vzgojo otrok, ki
               so ključni za njen obstoj. Ureditev pravice do zakonske zveze je v Ustavi Republike
               Slovenije urejena skladno s konvencijo Sveta Evrope o varstvu človekovih pravic in
               temeljnih svoboščin. Evropsko sodišče za človekove pravice v Strasbourgu, je več kot
               odločilo, da je namen pravice do zakonske zveze moškega in ženske v možnosti
               oblikovanja pravno zavezujoče življenjske skupnosti dveh odraslih oseb. Evropsko
               sodišče za človekove pravice poudarja, da konvencija Sveta Evrope varuje
               tradicionalno obliko zakonske zveze. Ustavno sodišče Republike Slovenije je pri
               odločanju v postopku presoje ustavnosti zakona o registraciji istospolnih partnerskih
               skupnosti sledilo pojmovanju zakonske zveze kot skupnosti moškega in ženske. Sodišče
               ni ugotovilo neustavnosti ureditve zakonske zveze kot življenjske skupnosti moškega
               in ženske. Stvarno utemeljeno razlikovanje med različnimi oblikami partnerstev, je
               pravno dopustno. Zakonska zveza je življenjska skupnost moškega in ženske, ki temelji
               na vzajemni naklonjenosti in odprtosti za potencialno rojstvo otrok. Evropsko sodišče
               za človekove pravice je v primeru Karme proti Avstriji sprejelo stališče, da je
               varstvo tradicionalne družine kot skupnosti možna, žene in otrok, lahko stvarno
               utemeljen in legitimen cilj za razlikovanje pri obsegu in <stage type="mag"/> <stage>(Nadaljevanje)</stage> vsebini pravic zakoncev v zakonski zvezi in partnerjev
               v istospolnih partnerskih skupnostih. Različno obravnavanje in različno priznavanje
               pravic zakoncev v zakonskih zvezah na eni strani in partnerjev v istospolnih
               skupnosti na drugi, še posebno pravica do posvojitve otrok je v skladu z ustavnim
               načelom sorazmernosti. Člani akademskega društva Pravnik<stage>(?)</stage> poudarjamo, da se mora
               zakonodajalec v postopku priprave in sprejemanja sprememb na področju družinskega
               prava vzdržati samovoljnih posegov v pravno ureditev. Spremembe temeljne ureditve
               zakonske zveze in družinskih razmerij morajo biti obravnavane v resnični, resni in
               substantivi javni razpravi. Kolikor tem pogojem ni zadoščeno gre za zakonodajalčev
               pravni voluntarizem. Zgolj odprta demokratična razprava omogoča tehtno in racionalno
               oblikovanje družinsko-pravne zakonodaje. To je bilo mnenje Društva Pravnik.</p>
               <p>Sedaj bi pa želel še, ko je bilo govora o strokovnih analizah, ki naj bi potrjevale,
               kako je za otroka dobro, da živi v istospolnih zvezah povedal naslednjo zadevo.
               Predstavim vam bom članek uglednega ameriškega inštituta Institut for Marriage and
               Public Policy Washington D.C., in sicer ta članek ima naslov Ali so matere in očetje
               pomembni. Ne bom povzemal celotnega članka. Gre pa za to, da so strokovnjaki tega
               inštituta preštudirali več sto študij, ki govorijo v prid zakonski zvezi in otrokom,
               ki živijo v skupnosti moža in žene oziroma moškega in ženske in ogromno študij, ki so
               govorile v prid temu, da ni pomembno ali živi otrok v istospolni zvezi ali v družini
               oziroma skupnosti moža in žene. Ne bi šel v celotno argumentacijo, ampak na koncu bo
               zanimivo kako zaključijo.</p>
               <p>Kako naj torej pisci zakonov vrednotijo tako nasprotujoča, ker gre pač za situacijo v
               kateri ste sedaj vi, spoštovane poslanke in poslanci, postavili so se v vašo vlogo.
               Kako naj torej pisci zakonov vrednotijo tako nasprotujoče si trditve o strukturi
               družine in otrokovem blagostanju, ko naj bi oboje, se pravi tako argumentacija, da je
               dobro, da otrok živi z mamo in očetom kot druge temeljijo na znanstvenih dokazih. In
               ravno to sem slišal. Nekateri med vami ste rekli, ja, ene raziskave govorijo tako,
               druge pa drugače. Oni pravijo takole: Opravljeni so bili številni pregledi literature
               o spolni usmerjenosti in starševstvu. Vsaj trije taki pogledi so opozorili na resne
               pomanjkljivosti družbeno znanstvene literature o gejevskem starševstvu. Mogoče
               najbolj natančen pregled je pripravil Steven Nock, sociolog na univerzi v Virginiji,
               ki so ga prosili naj kot ekspertna priča za .../Nerazumljivo./ tožilstvo pregleda
               nekaj sto študij. Zaključuje: V tej analizi lahko zaključim, prvič, vsi članki, ki
               sem jih pregledal so vsebovali vsaj eno fatalno napako v načrtovanju ali izvedbi.
               Niti ena od teh raziskav ni bila izvedena po splošno sprejetih standardih za
               znanstvene raziskave. Napake v načrtovanju so naslednje in so zelo osnovne. Ni
               nacionalno reprezentativnega vzorca. Celo znanstveniki, ki zagovarjajo brezspolno
               starševstvo, kot sta Stacy<stage>(?)</stage> in Biblars<stage>(?)</stage> priznavajo, da ni bilo študije o
               otrokovem razvoju, ki bi temeljila na naključnih reprezentativnih vzorcih istospolnih
               parov. Omejena merila vpliva. Veliko vplivov, ki so jih merile raziskave so neskladne
               s standardnimi merili otrokovega blagostanja, ki jih uporabljajo družinski sociologi.
               Zanašanje na poročila matere, veliko študij temelji na materinih ocenah svojih
               starševskih zmožnosti, ne pa na objektivnih merilih. D, ni dolgoročnih raziskav. Vse
               študije izpeljane do sedaj so se osredotočile na kratkoročna merila otrokovega
               razvoja. Nekaj oziroma nobena ne sledi otroku istospolnih staršev v odraslost. Mogoče
               najresnejša metodološka kritika teh študij v vsej luči debate o strukturi družine pa
               je ta. Velika večina teh študij je primerjala samsko lezbično mamo s heteroseksualno
               mamo. Se pravi, lezbično mamo s samsko heteroseksualno mamo. Kot je povzela Charlote
               Piterson<stage>(?)</stage>, vodilna raziskovalka gejevskega in lezbijskega starševstva, večina
               študij je primerjala otroke v ločenih družinah z lezbično mamo z otroki v ločenih
               družinah s heteroseksualno mamo.</p>
               <p>Da zaključim. Ta inštitut pravi na koncu v zadnjem stavku: Otroci najbolje uspevajo
               če rastejo za lastno materjo in očetom, ki sta poročena. <stage type="mag"/> <stage>(nadaljevanje)</stage> In da ne bo ministrstvo preveč slabe volje naj povem,
               da smo to gradivo kot eno od strokovno neutemeljenih mnenj pridobili s strani
               Ministrstva za delo, družino in socialne zadeve.</p>
               <p>Še eno stvar bi želel povedati. Jaz si dolgo časa nisem znal predstavljati, kako
               izgleda homofobija. Sem namreč srednješolsko klasično izobražen človek z latinščino
               štiri leta in seveda etimološko razumem besede. In ko sem razmišljal homofobija, se
               pravi človek in strah, sem razmišljal kako to izgleda, kako tak človek izgleda
               oziroma kaj bi to sploh bilo. In vse do danes tega nisem vedel. Ko sem videl več kot
               100 ljudi, ki so stali pred Državnim zborom in niso smeli notri zato, ker se jih je
               nekdo v tem Državnem zboru bal. To je strah pred ljudmi na slovenski način. To je
               resnična homofobija. In meni je zelo žal, da danes tukaj ne more biti eminentnih
               strokovnjakov, ki bi lahko vam gospe in gospodje poslanci predočili relevantna
               strokovna dejstva, na podlagi katerih bi imeli vi manjši problem odločati se po
               Aristotelovo, kot ga boste morda imeli sedaj. Mi, ki smo sedaj tukajle, bomo seveda
               naredili vse za to, da bomo v debati, diskusiji poskušali odpreti in razčistiti čim
               več vprašanj. Ampak več kot bi imeli več teh ljudi in več ko bi imeli strokovnjakov,
               ki bi jim dovolili govoriti, lažja bi bila na koncu vaša odločitev. Hvala lepa za to
               dovoljenje za razpravo o 1. členu.</p>
            </sp>
            <sp xml:id="SDT5-OZDDSZII-Redna-016-2010-05-04.sp76">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. No, saj pravim, nima smisla, da se ponavljam. Imeli so to možnost, imeli
               so tudi možnost, da so nas seznanili s svojimi stališči. Vse, kar je bilo
               pripravljeno, je bilo razdeljeno poslancem, tako da... Morda še to, procedura je pač
               taka, Državni zbor je v prvi obravnavi sprejel sklep, daje zakon primeren za
               nadaljnjo obravnavo. Toliko, da smo si na jasnem glede procedure.</p>
               <p>Besedo ima gospod Miha Lobnik.</p>
            </sp>
            <sp xml:id="SDT5-OZDDSZII-Redna-016-2010-05-04.sp77">

               <speaker>MIHA LOBNIK:</speaker>

               <p>Lep pozdrav, gospa predsedujoča, spoštovane poslanke in poslanci in spoštovani ostali
               predstavniki javnosti. Morda je najbolje, da začnem ravno z ugotovitvijo, da gospod
               Primc še danes ne razume kaj je homofobija. Čeprav je pravzaprav poskušal...
               /Oglašanje iz klopi./ Žal ne razumete, to vam lahko kot sociolog zagotovim. Ali pa
               nočete razumeti, kar pa je še bolj zaskrbljujoče. Namreč, obstaja razlika med ne
               razumeti, biti neveden zato, ker ti ni bilo povedano. In obstaja pomembna razlika med
               tem, da nekaj nočeš slišati. In v tej razpravi o tem zakonu zadnje pol leta sam
               dobivam vtis, da je ta nevednost, na katero se sicer sklicujete, predvsem rezultat
               vaše zagnane želje nekih stvari ne razumeti in ne slišati. Mogoče za začetek, če
               boste začeli poslušati, boste to tudi lažje razumeli.</p>
               <p>Torej, homofobija pomeni strah pred homoseksualnostjo. Lahko jo najdete pri
               komerkoli, ne glede na to, kakšne vrste odnosov ima, ali sploh ima odnose s partnerji
               drugačnega ali istega spola. Ta strah je ponavadi tisti, ki ljudem narekuje, da
               drugače obravnavajo tiste, ki drugače živijo. Strah izvira iz nerazumevanja, kako
               lahko nekdo želi nekoga drugega istega spola, kako lahko vzpostavlja globoke čustvene
               in seksualne vezi z nekom istega spola in da lahko to počne kljub veliki družbeni
               stigmatiziranosti takšne oblike življenja. Strah pred tem, da nekdo živi svoje
               življenje, ne da upošteva neke družbene norme, je strah pred tem, da morda sami ne
               živite tistega, kar bi želeli. Morda pa tudi ne, ampak če boste poskušali razumeti
               homofobijo kot odpor do drugačnih, potem boste korak bližje k temu, kar ste danes
               imenovali svoje razumevanje. Danes ste definicijo namenoma, bi rekel, glede na to, da
               sem in tja opazim vaše razpravljanje, namenoma spremenili. <stage type="mag"/> <stage>(Nadaljevanje)</stage> Takšno početje se mi ne zdi moralno, ker
               pravzaprav na komunicirate z nami. Vi vztrajate v predrugačenju neke realnosti, ne
               soočite se s homofobijo in njenimi posledicami, ampak nam pravzaprav ves čas
               dopovedujete, da to kar mi govorimo, izkušnje, ki jih imamo v življenju, nič ne
               štejejo. In homofobija seveda ni strah pred drugim človekom, je strah pred
               drugačnostjo v drugem človeku na način, ki ga prav gotovo veste. V tem niste edini,
               to vam priznam. Te občutke in stališča delite z marsikom. Največkrat je to mogoče
               razbrati iz razprav... Ne, to je ugotovitev, gospod Cukjati, da se nekatera stališča
               pojavljajo pri različnih ljudeh in so ista, prihajajo do istih zaključkov. No, ravno
               sem hotel pravzaprav komentirati vaš prispevek, ki je bil na nek način podoben. Jaz
               moram reči, da sem bil zelo razočaran, ker sem vas leta 2007 spoznal, mogoče se
               spomnite ali pa tudi ne, na prireditvi v Cankarjevem domu ob letu enakih možnosti. Ko
               smo pravzaprav na evropski ravni, med eno šestih osebnih okoliščin, na kateri ne
               želimo več diskriminacije, uvrstili tudi spolno usmerjenost. Takrat sem bil zelo
               pozitivno presenečen nad vašimi besedami, v nagovoru, ki ste ga ob tisti priliki
               imeli. Za nekoga, kakor sem vas razumel prej, ste me leta 2007 presenetili. Žal pa v
               zadnji razpravi ugotavljam, da ste nekako zapustili to stališče iz tistega časa kot
               ste bili tam, namreč meni se zdi seveda skrajno žaljivo primerjati...</p>
            </sp>
            <sp xml:id="SDT5-OZDDSZII-Redna-016-2010-05-04.sp78">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Prosim, ne polemizirati s poslanci...</p>
            </sp>
            <sp xml:id="SDT5-OZDDSZII-Redna-016-2010-05-04.sp79">

               <speaker>MIHA LOBNIK:</speaker>

               <p>Ja, ampak oni polemizirajo z mano. Če je bilo v prejšnji razpravi rečeno, da je
               homoseksualnost isto kot pedofilija, potem pač moram izkoristiti to edino možnost, da
               povem, da me taka izjava žali. Ne samo mene, tudi marsikoga drugega. Žal pač ne morem
               povedati vseh tistih, ki so tudi člani vaše stranke, pa so se name obrnili v neki
               stiski, ki ste jo s tem povzročil. Morda ne vede, zato vas ne želim v zvezi s tem
               obsojati, kljub temu pa želim izkoristiti priložnost, da vam povem, da vaše besede
               povzročajo rane pri drugih ljudeh v tej državi. Ljudeh, ki živijo svoje življenje
               drugače kakor smatrate vi za idealno. Omenjeno je bilo, da ne razumete ideje
               starševstva pri istospolnih partnerjih. Jaz ne razumem česa ne razumete. Po eni
               strani poudarjate naravnost in nek, pravzaprav želja po starševstvu kot nekaj
               pozitivnega, potem pa, ko se ta pojavi pri ljudeh, ki sicer svoja življenja
               organizirajo v okviru istospolnih partnerskih skupnosti, pa tega ne razumete. Saj je
               na nek način kontradiktorno, nihče ni rekel, da sta dva starša istega spola lahko
               biološka starša skupnega otroka, tega menda nihče ne trdi, ampak samo zato, ker ne
               moreta biti pa še to ne pomeni, da njuna socialna sposobnost biti starš in biološka
               sposobnost biti starš s kom drugim, ni nič manjša od drugih ljudi. In v dokaz vam bom
               povedal naslednji primer, ki je v Sloveniji precej pogost. Mnogi ljudje svoje
               starševske potenciale in kapacitete realizirajo v obliki heteroseksualnih zvez, pa
               niso heteroseksualni. In to je za marsikoga edini način, da seveda usliši in izpelje
               svojo starševsko pravzaprav poslanstvo. O tem se seveda ne govori veliko, ampak to je
               dejstvo. Sam poznam veliko takih situacij, <stage type="mag"/>
               <stage>(Nadaljevanje)</stage> ker se potem s časom seveda to dvojno življenje, ki ga ljudje živijo,
               spremeni v mnoge stiske, ne samo teh posameznikov in posameznic, ampak tudi njihovih
               partnerjev in njihovih družin. Vzdušje v katerem je edino ena družina tista prava, je
               takšno, ki pravzaprav spodbuja tovrstne situacije. V predlogu novega zakonika vidimo
               možnosti, da bi bilo temu drugače in načine, kako bi tisti ljudje, ki so se odločili
               svojo starševsko poslanstvo realizirati ne glede na tip zveze v kateri živijo, to
               lahko uresničili. Jaz sem globoko prepričan, da bi v heteroseksualno družino morali
               bolj verjeti, kajti s temi dvomi, ki jih izražate v nasprotovanju zakonu, pravzaprav
               govorite, da se bodo ljudje na podlagi možnosti bolj odločali za istospolne družine.
               Če bi bil jaz heteroseksualen, bi bil pa zaradi tega užaljen, saj nikomur na kraj
               pameti menda ne pade, da bi brez zakonske norme prenehal biti heteroseksualen.
               Prenehal graditi tradicionalno družino na način, kot jo sam razume. V tem je srž
               problema. Širiti pravice nikakor ne more pomeniti, ogrožati drugih. Če to trdimo,
               trdimo da so te drugi v stanju, kot če k temu ne bodo prisiljeni, tega ne bodo
               spoštovali. In rekli ste, da v korist istospolnim skupnostim ni, da jih tlačimo v
               družinski zakonik. Spoštovani gospod Cukjati, ne vem od kod črpate pravico, da
               govorite v imenu istospolnih skupnosti in družin. Morda jih poznate, morda ste se z
               njimi pogovarjali, se poglobili v njihovo družinsko življenje in izzive, ki jim jih
               prinaša, ampak jaz sem iz podobnih interakcij sklepal drugače. Jaz mislim, da si
               tiste mame, ki vzgajajo svoje otroke in živijo v lezbičnih družinah, zaslužijo vso
               podporo in njihovi otroci vse pravice od obeh staršev, kakor ostali otroci. In da jim
               tega ne bi smeli več odrekati. Ne glede na to v kakšni obliki bo ta zakon pravzaprv
               našel pot do življenja ali se bo to zgodilo kmalu ali čez nekaj časa, pa vam lahko
               zagotavljam, da želje in sposobnosti istospolno usmerjenih, da postanejo in so dobri
               starši, kar danes tudi v Sloveniji že so, ne bodo prenehale, ne bodo odšle samo zato,
               ker jim ne bomo zakonsko omogočili istih pravic. Le na papirju jih ne bomo videli.
               Moj namen ni bil osebno žaliti koga. Morda sem v nekem zanosu priložnosti, da vam po
               dolgem času povem kaj si mislim o vsem kar sem slišal na ta račun, to nehote storil,
               ampak želel sem vam iskreno predstaviti svoja stališča. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp80">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Cukjati, replika. Prosim.</p>
            </sp>
            <sp xml:id="SDT5-OZDDSZII-Redna-016-2010-05-04.sp81">

               <speaker>FRANCE CUKJATI:</speaker>

               <p>No, jaz sem vas pozorno poslušal, niste bil žaljiv, vseeno pa se mi zdi, da je nekaj
               nerazumevanja v tej razpravi, in sicer dovolite, da popravim to. Jaz nisem nikoli
               enačil homoseksualnost s pedofilijo. Ampak sem rekel, da sam pojem spolne
               usmerjenosti ločuje vse mogoče. Vse mogoče, ne samo homoseksualnost in lezbištvo.
               Samo to sem rekel. In da je zelo nevarno definicije postavljati na podlagi istospolne
                  <stage type="mag"/> <stage>(Nadaljevanje)</stage> usmerjenosti oziroma
               spolne usmerjenosti in širiti to pravico iz homoseksualne usmerjenosti na splošno na
               vse spolne usmerjenosti. Zaradi tega sem rekel, potem bodo tudi pedofili v istem
               rangu pravic. Mnogo se mi je očitalo, da homoseksualnost enačim z boleznijo, s
               psihičnimi motnjami in da sodijo homoseksualno usmerjeni moški, ženske, v
               psihiatrično bolnišnico. Nikoli nisem jaz tega rekel, sem pa v svojem uvodnem
               nagovoru takrat samo citiral različna mnenja in hotel pokazati, da te stvari niso
               tako preproste. In da istospolna usmerjenost ni dokončna identiteta, in da se s časom
               lahko spreminja. Tudi to sem povedal, to pa sem povedal.</p>
               <p>Potem, vi ste govorili o starševstvu. Jaz to zelo cenim in željo realizirati
               starševstvo in sem tudi to rekel, da je lezbijka lahko odlična mati in homoseksualec
               lahko odločen oče, ampak sem pa dodal, ne more biti pa lezbijka odličen oče. In
               homoseksualec ne more biti odločna mati. In zdaj smo tam, pri posvojitvi, kot ste
               rekli. V istospolni skupnosti, če mati pripelje, to sem tudi nekajkrat rekel, bom
               ponovil, kot biološka mati svojega otroka, jasno da je treba zagotoviti vso korist
               otroku, da bo v tisti skupnosti se čutil doma. In prav tako v primeru
               homoseksualnosti. In sedanji Zakon o zakonski zvezi in družinskih razmerjih omogoča,
               da roditeljske pravice in dolžnosti dobi tudi partner v istospolni partnerski
               skupnosti. To je dejstvo, to je Vrhovno sodišče reklo. In tudi glede tega je tukaj
               samo eno vprašanje, pri realizaciji očetovstva in želje realizirati starševstvo.
               Tukaj ni samo, ljudje na različne načine to realizirajo, tudi se poročijo v
               heteroseksualno skupnost, da lahko realizirajo, tudi to. Nekateri se ne poročijo, pa
               svoje očetovstvo, svoje starševstvo realizirajo v poklicu učitelja, vzgojitelja in
               podobno. Mi imamo izredno materinske vzgojiteljice v vrtcih, ki so samske in
               realizirajo to starševstvo na nek način. Ne bom rekel, da je to edina dovoljena
               oblika realizacije. Ne. Ampak ob spoštovanju želje po starševstvu in realizaciji
               starševstva želimo vključiti tudi željo otroka in pravice otroka do očeta in matere.
               Tukaj je ta razprava. Tukaj je ta razprava, kaj je prej. Ali pravica otroka biti
               posvojen v heteroseksualno skupnost, kjer bo dobil očeta in mater ali je tukaj večja
               pravica otroka ali je večja pravica želja komu služiti, kateri pravici. To je
               vprašanje. Gre pa samo za vprašanje posvojitve otroka, tujega otroka v povsem novo
               skupnost, torej kjer ni biološki oče ali biološka mati. In jaz menim, da se bomo o
               temu vprašanju pogovarjali. Se pa zahvaljujem za vaše mnenje, čeprav bi želel, da se
               bolj pogovarjamo o zakonu, o problemih kot pa o tem, kaj kdo misli, kaj je kdo nekoč
               rekel in podobno.</p>
            </sp>
            <sp xml:id="SDT5-OZDDSZII-Redna-016-2010-05-04.sp82">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Maja Šorli.</p>
            </sp>
            <sp xml:id="SDT5-OZDDSZII-Redna-016-2010-05-04.sp83">

               <speaker>MAJA ŠORLI:</speaker>

               <p>Lep pozdrav! Hvala lepa za besedo. Niti ne vem kje naj začnem. <stage type="mag"/><stage>(Nadaljevanje)</stage> Bom začela pri Cukjatiju, ki je nazadnje
               govoril. To ni res, kar je bilo rečeno, da lahko sedanji partner istospolne partnerke
               ali partnerja pridobi enake pravice po obstoječi zakonodaji. Vrhovno sodišče je sicer
               zapisalo, da je to možno, ampak tudi če partner posvoji otroka, torej, če moja
               partnerka posvoji mojega otroka, kar je absurdno, toda pač mojega biološkega otroka,
               ne bo pridobila enakih pravic, ker po ZRIPS-u med sabo nimava urejenih enakih pravic,
               kot jih imajo heteroseksualni partnerji, kar pomeni, da je kup področij, kjer te
               stvari niso urejene, in zaradi tega so otroku kršene pravice, predvsem pa tudi nama.
               In poudarjam, to niso enake pravice.</p>
               <p>Zelo me žali v tej razpravi in prizadene navajanje gospoda Primca, spet na splošno,
               brez virov, nek inštitut v Washington D.C., brez letnice, brez objave kjerkoli, z
               nekimi spet posplošenimi ugotovitvami, ki jih spet ne moremo preveriti, so pa zelo
               skladne z njegovimi lastnimi stališči. Žali me in prizadene to nepoznavanje
               znanstvene metodologije, raziskav in potem prodajanje tega, da so to pomanjkljivosti
               raziskav. Sama sem leta 2003 diplomirala na to temo, na Filozofski fakulteti si lahko
               mojo diplomo izposodite, preberete v slovenščini, pa boste videli, da to spet ni res,
               kar govorite. Raziskave, prvič, dovolj časa obstajajo, dobro so narejene, in
               pomanjkljivosti so pač take, ki so, kakršne so, in niso bistvene in niso
               relevantne.</p>
               <p>Žal mi je, da gospod Pojbič, ki je zdaj odšel, ne more dati svojim otrokom enake
               ljubezni kot njegova mamica, to je res hudo slišati. Moram pa povedati, da tudi jaz
               ne bom mogla naučiti svojega sina tako dobro rolati, voziti avtomobil, kuhati,
               plavati, se hitro odzivati na vsakdanje situacije, kot ga bo naučila moja partnerica.
               Ga bom pa lahko bolje naučila igrati kakšen instrument, šah, ljubezni do literature,
               umetnosti, razmišljati, poslušati druge in analizirati njegovo lastno početje. In to
               ni odvisno od spola starša, to je odvisno, ker gre za dva človeka, smo si pač
               različni. Vedno poudarjate, kako ta vloga moškega in ženske, kako to ne bo
               zagotovljeno v istospolni skupnosti. Nikdar ne greste v podrobnosti, kaj to točno je.
               Kaj je tisto več, kar moški daje in ženska ne more, in kaj je tisto, česar moški ne
               more dati, ženska pa lahko. In zakaj ne poveste tega, ker pač to ne obstaja. Gre za
               razlike med dvema osebama, ne pa za kardinalne razlike med spoloma, nekaj, česar dva
               starša ne bi mogla posredovati.</p>
               <p>Zakaj je treba to urediti - to je tudi replika gospodu Pojbiču, ki ga trenutno ni - v
               Družinskem zakoniku. Ker smo mi družina, moja družina in meni podobne družine, imamo
               družinske probleme. To pomeni, družinske pravne probleme, in te je treba urediti v
               enem zakoniku. Gospod Pojbič nas pač v svojem čustvenem in glasnem, temperamentnem
               govoru prepričuje, naj mu verjamemo. Jaz pa pravim, verjemite raziskavam, strokovnim
               raziskavam. Vsi ti strokovnjaki, ki bi jih radi povabili, eminentni strokovnjaki in
               tako naprej za to področje, ki so usposobljeni, njihove izjave si lahko poslušate in
               pogledate na spletni strani "zavsedruzine.si". Tu govorijo razvojni psihologi,
               govorijo sociologi, ki so usposobljeni za proučevanje družine in so tam neke stvari
               povedali. Vsi ti govorijo o tem, da predlog Družinskega zakonika, ki vključuje
               istospolne skupnosti v to družino oziroma jih vključuje z enakimi pravicami kot
               raznospolne skupnosti, pač v ničemer ne posega in ne uničuje raznospolnih
               skupnosti.</p>
               <p>Gospa Jeraj je rekla, da smo se najbrž istospolne družine zavestno odpovedale temu,
               da bomo imeli otroke oziroma <stage type="mag"/><stage>(Nadaljevanje)</stage>
               lezbijke in geji, ki smo v partnerskih zvezah. Seveda se nismo temu zavestno
               odpovedali, če pa te otroke že imamo. Smo se pa za razliko od mnogih heterospolnih
               ljudi in družin odločili, zavestno odločili, da postanemo odgovorni starši in da bomo
               poskušali kar se da najbolje skrbeti, ljubeče in varno, za svoje otroke in jih
               vzgajati v takem okolju. Tega na žalost danes mnogi ne naredijo, in posledice smo
               danes že omenjali, so zelo vidne v raznospolnih družinah. Boli me, da vse te civilne
               iniciative in podobno, ki se zavzemajo samo za to, da istospolni partnerji ne bi
               imeli enakih pravic kot ostali, ne naredijo ničesar za družine, ker oni samo
               preprečujejo, da nekdo ne bi imel enakih pravic kot ostali, ne ukvarjajo se pa s
               problemi, kot so revščina, brezposelnost, nasilje, alkoholizem, ki so v naših
               družinah, torej v vseh družinah v Sloveniji zelo prisotni.</p>
               <p>Gospod Primc se tudi sprašuje, da ne ve, kakšne posledice bo imel ta zakonik. Iz
               stroke in nekje zdrave pameti je jasno, da bo imel nekatere zelo dobre posledice.
               Torej, da promovira vključenost različnih družin, skrb za otroke, sprejemanje
               različnosti, in da ta družinski zakonik promovira preskok pozornosti na tisto, kar je
               pomembno v družini, in to je ljubezen med partnerjema, ljubezen do otrok, neko
               odgovorno, varno skrbstveno razmerje do otroka, ne pa, kakšnega spola sta starša
               oziroma je en sam starš.</p>
               <p>Zavajajoče je tudi, ko pravi gospod Primc, da se primer Kosak s Poljske ne bi mogel
               zgoditi v Sloveniji. Seveda bi se lahko. V Sloveniji nimamo urejenih izvenzakonskih
               istospolnih partnerskih skupnosti. Skratka, če dva geja ali lezbijki živita dolgo
               časa skupaj, pa pač eden umre in ga hočejo vreči iz stanovanja, je to popolnoma enak
               primer, če svoje skupnosti nista registrirala.</p>
               <p>Rada bi povedala tudi to, kar nonstop poudarjamo, te družine danes že obstajajo. Ni
               raziskav, ki bi trdile, da se otroci v podobnih družinah drugod po svetu razvijajo
               drugače kot pri nas. Teh raziskav ni, in prosim, sprejmite to dejstvo in ne
               potvarjajte ter ne zavajajte z drugimi raziskavami, ker enostavno s tem samo
               škodujete našim otrokom, že obstoječim družinam in nam hočete odrekati neke pravice,
               ki jih ostali otroci imajo.</p>
               <p>Sama poznam v Sloveniji samo še eno lezbično družino, kjer sta partnerki
               registrirani. Vse ostale nimajo registriranih partnerstev, ravno zato, ker so vsi
               mnenja, da je ta obstoječi zakon slab. Predvidevam pa oziroma v pogovorih z njimi se
               bodo stvari spremenile, ko bo sprejet Družinski zakonik. Lahko pride tudi do porok,
               ni pa seveda nujno, ker pač upamo, da bo ta Družinski zakonik, kot je zapisano v
               predlogu, izenačil tudi izvenzakonske skupnosti.</p>
               <p>Še enkrat apeliram na vse prisotne, prosim, ne škodujte našim otrokom in nam z
               nabiranjem političnih točk, ker otroci so naše bogastvo, ki je preveč dragoceno. In
               vsak, ki ima otroke in živi v družini, ve, kaj je tu pomembno in koliko tvegamo. In
               mislim, da ni vredno, da toliko tvegamo. Hvala.</p>
            </sp>
            <sp xml:id="SDT5-OZDDSZII-Redna-016-2010-05-04.sp84">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Merše, izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp85">

               <speaker>TOMAŽ MERŠE:</speaker>

               <p>Lepo pozdravljeni! Hvala za besedo in povabilo na to sejo.</p>
               <p>Zelo zanimivo se mi je zdelo poslušati, kako strašno uspešno živijo in srečno živijo
               danes vse oblike družin, pa še nikoli ni bilo toliko nesrečnih ljudi, kot jih imamo
               danes, in ni bilo toliko ljudi, ki bi trpeli zaradi razpada njihove družine, zato ker
               jim ni uspelo uresničiti tistega, kar so si v življenju želeli kot temeljno
               poslanstvo. Jasno je, da življenje prinaša zelo različne zgodbe; marsikdaj človek na
               to nima vpliva, marsikdaj ima vpliv. Je pa dejstvo, da je zelo veliko raziskav <stage type="mag"/><stage>(Nadaljevanje)</stage> in strokovnih argumentov ter kar
               precej velik del stroke, ki je prepričana, kot smo že danes slišali, kakšno okolje je
               najprimernejše za zdrav razvoj otroka. Seveda se to ne posreči vsem. In za vse
               otroke, ne glede na to, v kakšnih skupnostih živijo, je treba zagotoviti čim bolj
               enake pravice, kolikor se le da. Tu govorimo, da je nova definicija družine potrebna
               zato, da ravno to vključenost vseh oblik in zagotavljanje pravic vsem otrokom v vseh
               oblikah družin zagotovimo, pa je to samo deklarativno res, v resnici pa ne. Poleg
               tistih otrok, ki živijo danes pri poročenih starših, se spremeni kaj resno samo še v
               istospolnih partnerskih skupnostih, kjer se poročijo in posvojijo, kjer posvojijo
               otroka. Za vse ostale v rekombiniranih družinah in še kakšnih drugih oblikah pa ta
               zakonik sam po sebi ne prinaša ničesar. Zato bi bilo treba bolj splošne rešitve
               vpeljati.</p>
               <p>Govori se o upoštevanju socialnega starševstva, pa se ta v samem zakoniku potem sploh
               ne pojavlja, ni niti definirano. Socialno starševstvo se priznava posvojiteljem.
               Posvojitelji so že po definiciji izenačeni z biološkimi starši, se pravi, da za njih
               to sploh ni potrebno. In ugotovimo, da ta sprememba definicije družine pravzaprav ne
               prinaša tistega, kar naj bi po mnenju predlagateljev, se pravi, ne rešujemo tega, da
               bi za vse otroke poskrbeli kar se da enako. Poslušamo večkrat o tem, kakšne pravice
               otrok v različnih družinah in skupnostih naj bi bile kršene, pa jih zelo malokrat in
               zelo malo slišimo konkretno navedenih. Tudi o številkah smo poslušali, pa je bilo o
               tem težko kaj konkretnega izvedeti.</p>
               <p>Zelo zanimivo je bilo slišati določbe iz sodbe Vrhovnega sodišča, ki dokazujejo, da
               pravzaprav niti sprememba zakonske zveze niti sprememba definicije družine niti
               spremembe glede posvojitve niso potrebne za to, da lahko znotraj istospolne
               partnerske skupnosti tisti partner, ki ni biološka mati ali oče, posvoji otroka, da
               je to pravzaprav možno že danes. Se pravi, da za to sprememba zakonodaje sploh ni
               potrebna v tem smislu.</p>
               <p>Naslednja zadeva, ki je bila tudi v tej odločbi zelo pomembna, je pa ta, da ni
               potrebna sprememba zakonodaje zato, da se lahko nostrificira odločbe o posvojitvi v
               drugih državah. S tem se srečuje še kopica drugih držav verjetno, pa nimajo teh
               težav. Logično je, da če sta dva človeka v neki drugi državi pripoznana kot starša,
               pač posvojitelja nekega otroka, da ne more druga država tega nekako preklicati ali pa
               ne upoštevati. To je podobno, kot če bi nekomu oporekali, ki s svojim biološkim
               otrokom pride k nam, da mu pa tega ne priznavamo. Se pravi, gre za dve čisto različni
               stvari. In to sploh ne more biti podlaga za to, da se te spremembe v zakonodajo
               vpeljujejo. Ta sodba Vrhovnega sodišča je ravno nasprotna, dokazuje, da to ni
               potrebno, ker je v okviru obstoječe zakonodaje lahko razsodilo, kot je razsodilo. Ker
               če ta zakonodaja tega ne bi dopuščala, ne bi smelo tako razsoditi.</p>
               <p>Prav tako doslej nimamo nobene odločbe niti relevantnega dokaza, da so veljavna
               določila v Zakonu o zakonski zvezi in družinskih razmerjih kakorkoli diskriminatorna
               in v neskladju z ustavo. Če bi kdo mislil, da ima za to tehtne argumente, bi že
               zdavnaj sprožil presojo ustavnosti, ker bi bil prepričan, da bo uspel, pa se to ni
               zgodilo. Tako da govoriti o diskriminatornosti veljavne zakonodaje, mislim, da ni
               primerno.</p>
               <p>Vsekakor bi pričakoval, da takrat, kadar se predlaga neke tako velike spremembe v
               zakonodaji, da se jih tudi tehtno argumentira in utemelji, tako da je to
               prepričljivo, da to ljudje lahko razumemo in sprejmemo ter rečemo, da, to bo pa res
               dobro. To se tu ni zgodilo. Od nas, ki pač dvomimo v koristnost predlaganih rešitev,
               se pričakuje, da bomo dokazovali njihove slabosti. Mislim, da morajo predlagatelji
               dokazovati, zakaj so tako zelo dobre.</p>
               <p>Prej je bilo omenjeno, da je, na primer, predlog zakonika obravnaval tudi strokovni
               svet za družino. Strokovni svet za družino ni potrdil teh najbolj spornih določb
               zakona, ker se glede tega ni mogel poenotiti. Se pravi, <stage type="mag"/><stage>(Nadaljevanje)</stage> da se glede teh stvari na ta svet ne da sklicevati.
               Tam je bilo kar nekaj strokovnjakov, ki so strokovno argumentirano razpravljali
               proti, pa so dobili odgovor, saj nam ni treba prepričati vse stroke niti večine ne,
               ker mi vemo, da imamo prav. Mislim, da to ni neka taka argumentacija, ki bi lahko
               prepričala.</p>
               <p>Tudi se mi zdi nenavadno, da se nam očita, da enostarševskih družin danes ne štejemo
               za družine. Mislim, da je to ena velika nesramnost predlagateljev zakonika, ki so
               privlekli to na dan, češ, oni so pravzaprav to sprožili zdaj, kot da se
               enostarševskih družin ne obravnava kot družine, kar ni res in tudi nimajo s tega
               vidika težav. Imajo pa rekombinirane družine nekatere težave pri uveljavljanju pravic
               in jih bodo imele tudi, če bo ta zakonik sprejet, ker jih zakonik za njih ne rešuje.
               Čeprav je deklarativna definicija družine drugačna, spremenjena in jih na videz
               vključuje, pa jih v pravnem smislu v resnici ne, ker nimajo nobenih pravnih
               posledic.</p>
               <p>Tudi sedanja zakonodaja že povsem omogoča svobodno izbiro. In tiste stvari, ki niso
               urejene, je seveda treba urediti. In bi jih bilo veliko lažje urediti v področnem
               zakonu, ker tam ne bi povzročili skoraj ali pa sploh nobenega nasprotovanja. Ne bi
               prišlo do razdvojevanja javnosti, do tega, da bi se mnogi počutili ogrožene, da bi
               čutili, kot da je prihodnost njihovih otrok ogrožena in podobno.</p>
               <p>Mnoge težave, ki so se omenjale, da jih otroci v različnih tipih družin imajo, bi se
               z lahkoto rešile za otroke, ki živijo v istospolnih skupnostih, znotraj teh
               skupnosti, v tem zakonu. Lahko bi bilo pa še bolje, da bi v resnici sprejeli princip
               socialnega starševstva, da bi to opredelili in tudi opredelili pravice in dolžnosti
               na tem področju. In bi na ta način lahko tisti, ki živi vlogo socialnega starševstva,
               se tudi opredelil, da to želi in da želi imeti tak status, da se mu potem prizna
               različne pravice in dolžnosti. Danes tega ni, ta zakonik tega ne prinaša. Spremembe
               prinašajo pravzaprav samo istospolnim partnerskim skupnostim, če posvojijo otroka, se
               pravi, otrokom, ki so posvojeni. Če niso posvojeni, se jim ne spremeni pravzaprav
               ničesar, glede na to, kar imamo danes. Dejstvo je, da nekako brez težav se lahko tam
               posvojijo samo tisti otroci, ki nimajo drugega izmed staršev, se pravi, tistega, ki
               ne živi v tej skupnosti; ali ni znan ali je umrl ali pa se je moral odpovedati temu
               otroku. Mislim, da so to razmeroma redki primeri in da je treba poiskati rešitev, ki
               zagotavlja bolj splošno reševanje za vse otroke, ki živijo, ne glede na to, v kateri
               obliki družine ali skupnosti živijo, česar pa ta zakonik, žal, ne rešuje. Ker ne
               rešuje vseh teh težav, tudi tistih ne, ki so konkretno bile že kdaj navedene, glede
               različnih pravic - če bo šla razprava na to, lahko potem tudi bolj konkretno se teh
               pravic lotimo, da ne bom zdaj predolg. Ampak jih ne rešuje. Jih rešuje zgolj za zelo
               majhno skupino otrok, ki danes te težave imajo, kršenje ali pa manjše pravice, ne pa
               za vse. Pričakovali bi, če govorimo o celovitem reševanju, da bomo to rešili za vse
               otroke. Pa tega ne delamo oziroma predlog zakonika ne dela.</p>
               <p>Zato bi predlagal, da se o teh stvareh malo bolj razmisli, da se vzame še nekaj časa,
               preden gre zakonik v nadaljnjo obravnavo, ker zadeve očitno niso dovolj dobro
               premišljene. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp86">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Tilen Mlakar, izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp87">

               <speaker>TILEN MLAKAR:</speaker>

               <p>Hvala lepa za besedo in tudi za vabilo gospe predsednici, da je naš zavod "kul.si"
               smatrala tudi za dovolj pristojnega o teh stvareh govoriti. Smo pa tudi prepričani,
               da je še marsikakšen drug strokovnjak, ki ga danes tu ni, še bolj pristojen za to.
               Zato bi začel nekako s tem, kar nameravamo danes povedati, s povzemanjem nekaterih
               najbolj uglednih strokovnjakov, ki so se pred nekaj dnevni oziroma pred dvema tednoma
               zbrali na strokovni okrogli mizi, ki je bila danes že omenjena.</p>
               <p>Najprej je bilo zanimivo stališče gospoda dr. Mateja Avblja, ki je profesor na
               Evropski pravni fakulteti,<stage type="mag"/><stage>(Nadaljevanje)</stage> v
               zvezi s heteroseksizmom in homofobijo, ki je bila danes že omenjena. To mnenje je
               potem podprl tudi prof. dr. Rajko Pirnat. In sicer, Matej Avbelj je izpostavil
               dejstvo, da se je predlagatelj pri vprašanju posvojitev v istospolne skupnosti načela
               otrokove koristi nekako izognil z zelo očitno političnim stališčem, in to je
               ponazoril z zapisom ministra za pravosodje Aleša Zalarja, ki ga je napisal na blogu
               svoje stranke. Namreč, tam je napisal, da "v našem družinskem pravu vlada
               heteroseksizem, ki pa bo z Družinskim zakonikom odpravljen." Namesto da bi torej
               predlagatelj dokazal, da je posvojitev istospolne skupnosti za otroka pač dobra, ker
               ta zakonik govori o otrokovih koristih, zmerja nasprotnike te odločitve z nekimi
               zmerljivkami. In takšna raven diskusije enostavno ni primerna za demokratično družbo
               in demokratično razpravo in tudi ne bo nikakor, po Avbljevem mnenju, pripeljala do
               sprejetja nekega optimalnega zakona. Po njegovem mnenju bi bila potrebna srednja
               mera, in sicer odpraviti diskriminacijo, odpraviti vse krivice, ki se dogajajo, ampak
               pri tem ne sesuti z radikalno redefinicijo temeljnih družbenih institucij, kot sta
               družina in zakonska zveza.</p>
               <p>Potem je bil zelo priznan strokovnjak, ki je sodeloval na tej okrogli mizi, tudi
               akademik, prof. dr. Jože Trontelj, predsednik Slovenske akademije znanosti in
               umetnosti in vodja Državne komisije za medicinsko etiko. On je rekel, da enostavno ni
               še dokazov, da življenje otroka v istospolni skupnosti ni brez tveganja. Nasprotno,
               da bi takšne spremembe zakonodaje otrokom prinesle več škode kot koristi. In je za
               ponazoritev navedel nedavno ameriško študijo, ki je raziskovala posledice odraščanja
               otrok brez očeta. In sicer so bili rezultati po mnenju dr. Trontlja precej šokantni,
               v smislu, da je bilo dosti več v teh družinah, kjer manjka ta očetov figura, mladih v
               zaporu, dosti več uporabnikov drog in tako naprej. Se pravi, s tem je želel
               poudariti, da te stvari še niso raziskane, gotovo pa so tudi stvari, ki se jih mogoče
               premalo upošteva pri tem vprašanju. Predlog Družinskega zakonika po njegovem mnenju
               prinaša tudi mnogo novih etičnih vprašanj in težav. Ena izmed njih je, na primer,
               darovanje jajčnih celic za umetno oploditev otrok za istospolne pare, ker je to
               etično sporno, ker ni brez nevarnosti za žensko, za njeno zdravje. Potem je dr.
               Trontelj naštel tudi veliko drugih medicinskih odkritij, ki so že ali pa bodo v
               kratkem omogočila nove načine umetne oploditve, ampak gredo po njegovem prepričanju
               vse v etično in pravno prepovedano smer. Poleg tega se pa sprašuje, kako bomo te na
               nek način nove vrste otrok, ker tako bodo lahko v družbi sprejeti, kot drugačni
               otroci, kako jih bomo kot družba zaščitili pred diskriminacijo. Se pravi, to je tudi
               mnenje, ki ga zagovarja antropologinja Vesna Godina, da naša družba še ni
               pripravljena sprejeti takšnega zakona, ker enostavno bi ti otroci bili
               diskriminirani. Potem se je Trontelj tudi vprašal, ali je istospolni par resnično
               enako sposoben vzgajati otroke kot družina z očetom in materjo, kakor trdijo
               predlagatelji. Sam pravi, da se na družboslovne študije na tem področju ne zanese,
               ker še nimamo zanesljivih in neodvisnih ter longitudinalnih raziskav; kot vemo, se to
               raziskuje zadnjih 20, 30 let, medtem ko bi bile mogoče potrebne daljše raziskave.
               Predlagal pa je zakonodajalcem, naj upoštevajo vodilo priznanega slovenskega
               strokovnjaka na področju družinskih oblik, oblik družinskega bivanja, Karla
               Zupančiča, in sicer, da naj zakoni posnemajo naravo. In izrazil je tudi prepričanje,
               da že obstoječi otroci v istospolni skupnosti ne morejo biti razlog za takšno
               spremembo zakonodaje, <stage type="mag"/><stage>(Nadaljevanje)</stage> treba
               jih je pač obvarovati pred diskriminacijo, vendar na drugačen način. Tudi on je
               rekel, da bi bilo treba ubrati neko srednjo pot in pri tem upoštevati predvsem korist
               otrok.</p>
               <p>Na tej okrogli mizi je svoje stališče predstavil tudi prof. dr. Rajko Pirnat, dekan
               Pravne fakultete. Povedal je, da je po njegovem mnenju posvojitev otrok v istospolne
               skupnosti nekaj, pred čemer bi se moral zakonodajalec ustaviti. Po njegovem mnenju,
               seveda, logično, ne moremo prepovedati istospolnih odnosov, to bi bilo res
               diskriminatorno, seveda, vendar pa obstajajo tudi meje za pravice istospolno
               usmerjenih oseb, in to so pravice in koristi otrok. Tudi Pirnat je izpostavil težavo
               pri objektivnosti družboslovnih raziskav na tem področju. Gotovo pa raziskave, ki so
               danes na voljo in jih je ponudil predlagatelj zakona, ne dokazujejo nedvoumno in
               zadostno, da ni razlik med vzgojo v raznospolnih in istospolnih skupnostih ter da
               posvojitve v istospolne skupnosti niso proti koristi otrok, tako Pirnat. Prav je
               tudi, po njegovem mnenju, da priznamo tiste otroke, ki v takšnih skupnostih iz
               različnih vzrokov živijo, a ni nobenega razloga, da bi zakon takšne skupnosti še
               spodbujal, ker po njegovem mnenju takšen družinski zakonik, kot je predlagan sedaj,
               to še spodbuja. Pravo mora, po njegovem mnenju, slediti družbenim spremembam, to je
               res, ampak le toliko, kolikor je nujno potrebno. Zato iz vseh teh razlogov Pirnat
               Družinski zakonik ocenjuje kot zelo radikalnega in vrednostno determiniranega.
               Prepričan je tudi sam, da bi te radikalne spremembe zakonodaje prinesle množico novih
               pravnih vprašanj; oploditev z biomedicinsko pomočjo, ki jo je omenil prof. dr.
               Trontelj, bi bila samo ena izmed njih. Zato bi bilo dosti bolj primerno in modro,
               pravi Pirnat, da bi se spremembe sprejemale postopno, za vsako področje zakonika
               posebej. Problematičen pa se mu zdi tudi način dialoga glede tako kočljivega predloga
               zakona <stage>(citiram)</stage>: "Tako vrednostno determiniran zakon, mislim, da bi moral iskati
               večjo mero soglasja tudi v parlamentu. Golo preglasovanje, ne da bi o tako pomembnih
               vrednostnih orientacijah iskali srednje poti, kaj je nujno in kaj ne, kje se lahko
               sporazumemo, je nesprejemljivo." <stage>(Konec citata.)</stage></p>
               <p>Zadnji strokovnjak na tej okrogli mizi je bil pa prof. dr. Janek Musek, ki je
               profesor za občo psihologijo na Filozofski fakulteti in eden najbolj znanih oziroma
               priznanih slovenskih psihologov. On je pa poudaril, da sorodstvene vezi tvorijo jedro
               človekove družbe oziroma civilizacije že od prazgodovine pa vse do danes. In predlog
               v obravnavi družine, njegov problem je v tem, da ne temelji več na sorodstvenem
               razmerju, se pravi, družine ne utemeljuje več na sorodstvenem razmerju, temveč na
               skrbi odraslega človeka za otroka. Zato jemlje to sorodstveno funkcijo in s tem pojem
               družine praktično izpraznjuje, dela ga praznega. Poleg tega je člen zakonika, ki
               predvideva posvojitve v istospolne skupnosti, proti členom slovenske ustave, po
               njegovem mnenju, ki zagotavlja državno varstvo očetovstva in materinstva. Musek se je
               tudi strinjal z dr. Trontljem, da so interesi istospolnih partnerjev pri vprašanju
               posvojitev v predlogu Družinskega zakonika bolj zaščiteni kot interesi otrok. "S tem
               predlagatelj evidentno prihaja v nasprotje s samim seboj, saj zatrjuje, da vedno
               gleda na korist otroka." Prav tako je Musek mnenja, da področje razvoja otroka v
               istospolnih družinah ni dovolj raziskano. "Predlagatelj tako daljnosežnih sprememb bi
               moral le-te argumentirati čisto drugače. Nasprotno pa imamo psihološke raziskave, ki
               dokazujejo, da so najboljši pogoji za otroke v normalnih, jedrnih, sorodstveno
               utemeljenih družinah. To se med drugim kaže tudi v psihološki praksi: več motenj je v
               družinah, ki odstopajo od vzorca klasične družine. Iz teh razlogov bi bilo
               sprejemanje takšne zakonodaje v tem trenutku nekakšen družbeni eksperiment, ki naj bi
               pokazal pozitivne ali pa negativne posledice." Seveda, objekt tega eksperimenta bi
               bili pa otroci, in temu Musek odločno nasprotuje in pravi <stage>(citiram)</stage>: "Vsekakor je
               veliko razlogov za to, da za demografsko ogroženo družbo, kot je naša, nima
               najmanjšega smisla se spuščati v <stage type="mag"/><stage>(Nadaljevanje)</stage> eksperimente, kot je posvajanje otrok s strani
               istospolnih." <stage>(Konec citata.)</stage> /Oglašanje v ozadju./ Ali lahko samo končam? Saj bom
               zdajle končal.</p>
               <p>Samo to bi še povedal, kar se tiče tega 1. člena in rejniških družin. To je gotovo
               področje, ki je problematično in bi ga bilo treba na kakšen drugačen način
               obravnavati. Ob tem bi samo izpostavil, na primer, izjavo društva Moč, ki združuje
               rejniške družine - ne vem, če ste poslanci to izjavo dobili, mi smo jo. In sicer, v
               njej pravi to društvo, ki združuje te družine, ki imajo rejence v svoji sredi, da v
               bistvu po njihovem mnenju ne bi smeli - oni se ne pojmujejo kot družina v pravnem
               pomenu besede. Da ne gre za neko obliko družinskega bivanja, ampak za pravno urejeno
               varstvo v bistvu s strani države. Ker tudi rejnika nista partnerja, ampak je ena
               oseba, ni rejniška cela družina, ampak je samo en rejnik v tej družini; tako pač to
               društvo Moč. Zdaj se mi v zavodu "kul.si" nismo kaj dosti spuščali v to področje,
               ampak gotovo to kaže, če sami rejniki ugovarjajo takšnemu členu, da se ne smatrajo
               kot družina v takem pomenu besede, bi bilo smotrno to premisliti.</p>
               <p>Kot zadnjo stvar bi pa še dodal repliko gospe Maji Šorli, ki se je spraševala, kakšne
               so tiste stvari, ki jih ne more dati otroku mati, pa jih lahko oče, in obratno. Ne
               vem, če jaz to pravilno razumem, če tu ni nobenih razlik, potem tudi pomeni, da ni
               razlik med moškim in žensko, ali kako, ne vem. /Oglašanje v ozadju./ Kako? /Oglašanje
               v ozadju: "Kakšne so te razlike, samo to je moje vprašanje."/ Ja, nisem strokovnjak
               za to področje, ampak lahko pa povemo, da vsi vemo, da je v pedagoških ustanovah
               veliko povpraševanje po moškem kadru. Recimo, dosti lažje dobi moški vzgojitelj delo
               v vrtcu kot pa ženska. Ne vem, tako... /Oglašanje v ozadju: "A to je odgovor?"/ Ne,
               to je pač en primer. Pa tudi vzgojna praksa sama govori o tem, da so razlike med
               moškim in žensko pri vzgoji, pa tudi strokovnjaki, kot je, na primer, dr. Janek
               Musek, in mnogi drugi. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp88">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>/Oglašanje v ozadju./ No, daj, prosim.</p>
            </sp>
            <sp xml:id="SDT5-OZDDSZII-Redna-016-2010-05-04.sp89">

               <speaker>MAG. MAJDA POTRATA:</speaker>

               <p>Hvala.</p>
               <p>V svojem prejšnjem strokovnem življenju sem se nekaj naučila o povzemanju. In jaz se
               gospodu iz zavoda "kul.si" zahvaljujem za povzemanje različnih predavanj, ki jih je
               organiziralo društvo Pravnik. Si pa drznem povedati, da bi si želela celotne
               prispevke poznati in si ustvarjati sodbo o njihovih prispevkih po tistem. Zaradi
               tega, ker ko sem brala članek antropologinje Vesne Godine, sem ugotovila, da sva z
               mojo mlado strokovno sodelavko brali isti prispevek zelo različno. In pri povzemanju
               gre ravno za to, da povzamemo tisto, kar želimo sporočiti in kakor želimo sporočiti.
               Seveda se veselim, da sem zdaj spoznala nekoga iz zavoda "kul.si", ki me je tudi
               spraševal, kaj si mislim o Družinskem zakoniku in mi postavljal vprašanja, kako bom
               glasovala o tem Družinskem zakoniku, ki je tudi kaj pošiljal okrog. Ampak vseeno,
               mislim, da ta pogovor o Družinskem zakoniku ni namenjen temu, da bomo zdaj začeli
               drug drugemu pripovedovati, na katerih javnih tribunah smo bili in kaj smo tam
               slišali. Zaradi tega, ker jaz priznavam, da se zavedam tega, da imajo strokovnjaki na
               iste stvari različne poglede. <stage type="mag"/><stage>(Nadaljevanje)</stage>
               Ampak zato, da me bo nek strokovnjak o svojih trditvah prepričal, hočem pa tisto
               imeti pred sabo in prebrati pa videti in primerjati. Ne pa da si bom sodbo zdaj
               ustvarjala o tem, ker jaz sem, spoštovani gospod, prebrala tudi tisto, kar je v
               reviji narobe pisala strokovnjakinja dr. Šebart o tem, kako moramo nekatere stvari
               ločevati med sabo in se tudi vprašati, kakšna je odgovornost stroke in strokovnjakov,
               ki svoje vedenje in svoje znanje ponujajo drugim, pa je to usmerjeno skozi vrednostne
               sodbe. Ker ta percepcija vrednostnih sodb, ki nam potem odkriva zadržke ali pa
               pritrjevanje čemu, je bistvenega pomena zato, da si lahko prave odločitve oblikujemo.
               Zato bi si želela, da bi pri vsem spoštljivem odnosu, ki ga zmorem tako do akademika
               Trontlja, ampak akademik Trontelj in jaz ne bova nikoli enako mislila ne o evtanaziji
               ne o marsičem, kar je povezano s temi etičnimi vprašanji. Pa to niče ne pomeni zdaj,
               ali bi to, kar pomenijo te celice, o katerih je bilo govora in še o čem v zvezi z
               Družinskim zakonikom, to je pač eden od strokovnih pogledov. In jaz se pridružujem
               tistim, ki zahtevajo odgovor na vprašanje, koliko študij in katere študije, da bi
               bile res relevantne, dokazujejo, kako je življenje otrok v istospolni družini ali
               življenje otrok v enostarševski družini prikrajšano za marsikaj, kar nekateri
               psihoanalitiki tudi dokazujejo, ker jim manjka, menda, nek lik v vzgoji, ko pa
               študije vendarle dokazujejo, da je bistveno razmerje in kakovost razmerja, ne pa lik,
               in da je spol pravzaprav pri tem nebistven faktor. In tu me ne boste mogli
               prepričati, zaradi tega, ker ameriške študije so tudi skušale dokazati, kako so
               otroci zaposlenih mater predistinirani za večjo kriminaliteto in zavoženost
               življenja, na koncu so pa študije pokazale, da so manj izpostavljeni temu, zato ker
               so matere bolj zadovoljne s svojim življenjem. Saj mi se lahko prepričujemo o
               marsičem, ampak jaz ne bi želela, da bi razpravljali ob tem tudi o življenjskih
               okoliščinah in življenjskih izkušnjah slehernega strokovnjaka, ki o teh stvareh
               govori. Mi o istospolnih družinah vemo, da so take, ker so se razkrile, ampak ali nam
               vsak, ki nam pove, kakšne so predstave o dobrem starševstvu ali o dobri družini, nam
               tudi zraven pove, ali je to realiziral v svoji prvi družini ali v svoji drugi družini
               ali morebiti v svoji tretji družini. To so vprašanja, na katera bi se pa kdaj tudi
               kazalo usmeriti. In bi prosila, da vendar razpravljamo o svojih pogledih in vsebini
               1. člena. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp90">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Tako, ravno to sem hotela reči. Marsikdo od nas je sodeloval na številnih okroglih
               mizah, kjer so sodelovali drugi strokovnjaki, ki so bili zelo dobri in so delovali
               pravzaprav na istih področjih; potem bi lahko vsak od nas začel to isto zgodbo.</p>
               <p>Zdaj bi vas rada usmerila - smo pri drugi obravnavi zakona in pri obravnavi
               posameznih členov. Zdaj zopet širimo razpravo in se odmikamo od tega, kar smo rekli,
               da bomo počeli.</p>
               <p>Prosim, gospa Jerajeva. /Oglašanje v ozadju./ Aja, prej ste se javili za postopkovno.
               Izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp91">

               <speaker>VITO ROŽEJ:</speaker>

               <p>Kot dodatek k temu, kar ste povedali, da smo pač pri obravnavi zakona v drugi
               obravnavi. V prvi obravnavi je absolutna večina poslancev Državnega zbora menila, da
               je primeren za nadaljnjo obravnavo, in to je podlaga, na kateri mi danes startamo. In
               bi bilo fino, da imamo to v mislih pri svojih razpravah.</p>
               <p>Glede na veliko zanimanje javnosti, gospa predsednica, se mi zdi pa pravzaprav
               neodgovorno, da ste med tistimi redkimi predstavniki javnosti povabili dva človeka iz
               iste institucije. Prej je tu govoril gospod dr. Strehovec, ki je direktor zavoda, ki
               je lastnik spletnega portala, katerega predstavnik je danes tukaj. Po evidencah
               AJPES-a je to tako, dr. Strehovec je <stage type="mag"/><stage>(Nadaljevanje)</stage> lastnik portala zavoda, ki je lastnik portala, katerega
               predstavnik je med nami tu bral prispevke, niti ne svoje, od drugih ljudi. Mene sicer
               veseli velika bralna kultura med Slovenci. In res je, Ljubljana je svetovna
               prestolnica knjige, ampak mi imamo danes tu popolnoma drugo delo. In če že vabimo
               javnost, jo vabimo zato, da bo naše odločanje kakovostnejše, se pravi, ne vabimo dveh
               predstavnikov iste institucije, pač pa koga drugega raje, če že ravno moramo.
               Predvsem se pa držimo teme. Smo v drugi obravnavi in obravnavamo 1. člen. In upam, da
               se bomo tega držali in da bomo prišli kam s to drugo obravnavo. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp92">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Kot ste videli, sem nekajkrat intervenirala v tem smislu. Sicer pa oba omenjena
               predstavnika nista iz iste institucije. Gospod Strehovec je iz Komisije za pravičnost
               in mir, medtem ko je gospod Tilen Mlakar iz zavoda "kul.si". Skratka, ta očitek ni
               upravičen.</p>
               <p>Izvolite, gospa Jerajeva.</p>
            </sp>
            <sp xml:id="SDT5-OZDDSZII-Redna-016-2010-05-04.sp93">

               <speaker>ALENKA JERAJ:</speaker>

               <p>No, glede na mojo predhodnico sem vesela, da je ugotovila, da kljub vsemu še ni vsega
               slišala in bi si želela gospoda Trontlja slišati. Namreč, tudi ta gospod je bil eden
               izmed tistih, za katere smo predlagali, da se jih na to sejo povabi, pa ste to
               zavrnili. Zato proceduralno še enkrat predlagam, da bi morda, ker očitno ne bomo
               danes končali, ga pa jutri vseeno povabili, pa še koga od tistih, ki smo jih
               navedli.</p>
            </sp>
            <sp xml:id="SDT5-OZDDSZII-Redna-016-2010-05-04.sp94">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa, gospa Jerajeva. Ampak na podoben način bi jaz lahko predlagala drugo
               skupino strokovnjakov. Števila tistih, ki sem jih vabila, ne bom širila, ker je
               dovolj in bi bila dvorana, če bi vsi sedeli v njej, popolnoma zasedena. In to je
               največja dvorana, ki jo imamo na razpolago, zato da je možno javno spremljanje seje.
               Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp95">

               <speaker>ALENKA JERAJ:</speaker>

               <p>Hotela sem samo zato to predlagati, ker si je gospa Potrata zaželela, da bi gospod
               Trontelj sam povedal svoje mnenje.</p>
            </sp>
            <sp xml:id="SDT5-OZDDSZII-Redna-016-2010-05-04.sp96">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Se bosta že srečala.</p>
               <p>Izvolite, gospa Šorlijeva.</p>
            </sp>
            <sp xml:id="SDT5-OZDDSZII-Redna-016-2010-05-04.sp97">

               <speaker>MAG. MAJDA POTRATA:</speaker>

               <p>Saj sva se nedavno tega, pa sva se zelo lepo pogovarjala. /Smeh./</p>
            </sp>
            <sp xml:id="SDT5-OZDDSZII-Redna-016-2010-05-04.sp98">

               <speaker>MAJA ŠORLI:</speaker>

               <p>Ni bilo vprašanje, kaj je razlika med moško in žensko vlogo. Ampak moj odgovor na to,
               da vlada večje povpraševanje po pedagogih moškega spola in ali to pomeni, da ni
               razlik med moškim in žensko. Te razlike po mojem mnenju so. Zdi se mi tudi smiselno,
               da so moški pedagogi bolj zaželeni. Niso pa te razlike bistvene in relevantne za
               tvorjenje družine in za to, kako dva starša ali pa eden opravlja svojo vlogo do
               otroka.</p>
               <p>Pa še, mnenje kolega Muska ni bilo podano na nobenih raziskavah, on se ni upiral na
               raziskave, ni razvojni psiholog, ampak je psiholog s stališča osebnosti. V svojem
               mnenju je tudi zagrešil to temeljno zmoto sociološke stroke o družini kot nuklearni
               celici družbe. Ni pa, recimo, navedel nečesa, kar bi bilo pa dosti bolj pomembno za
               to razpravo, in to je, svojega lastnega raziskovanja, ki ga je objavil v knjigi
               Psihološki profil Slovencev, kjer raziskuje Slovence po treh temeljnih potezah in
               ugotavlja bistveno stvar, ki jo bom zdaj citirala: "Slovenci smo v mednarodnih
               okvirih visoko glede psihoticizma, tako nad Britanci kot tudi nad ostalimi narodi
               nekdanje Jugoslavije. Smo torej bolj agresivni, dominantni, uporniški, brezobzirni,
               grobi, maskulini, sumnjičavi, sebični, avanturistični, dogmatični ter ambiciozni, kot
               ostali narodi, poleg že omenjenih narodov, še bolj pa prebivalci Avstralije, Egipta,
               Koreje, ZDA in Tajvana." In, recimo, ta podatek bi zelo dobro pojasnil to razpravo.
               To je njegovo lastno raziskovanje in njegove lastne besede. In če bi mi malo
               ozavestili, kakšni smo kot Slovenci, bi mogoče malo zmanjšali to naše lastno
               tekmovalnost, brezobzirnost, dominantnost, to maskulino postavljanje. In to bi nam
               pomagalo, da bi prišli do cilja, ki nam je skupen, sprejeli bi Družinski zakonik, ki
               bi bil vsem v korist. Hvala.</p>
            </sp>
            <sp xml:id="SDT5-OZDDSZII-Redna-016-2010-05-04.sp99">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Res prosim, dajmo se držati teme, no.</p>
               <p>Naslednji je na vrsti gospod Stegu Tadej.</p>
            </sp>
            <sp xml:id="SDT5-OZDDSZII-Redna-016-2010-05-04.sp100">

               <speaker>TADEJ STEGU:</speaker>

               <p>Lep dober dan vsem skupaj! Hvala za vabilo, spoštovana gospa predsednica. Vsi
               prisotni! Mogoče samo beseda. Prihajam iz skupine družin v neokatehumenski skupnosti,
               ki podobno, kot so že nekateri moji predhodniki rekli, se nam zdi, da je ta <stage type="mag"/><stage>(Nadaljevanje)</stage> zakonik izredno pomembna stvar.
               In se nam zato zdi, da bi bilo lepo, da poslušamo čim več resnično strokovne
               javnosti. Zato moram reči, da že od samega začetka je ena skupina družin, ki ji
               pripadam, bila nekoliko vznemirjena nad tem, ko smo videli, kako postopek priprave
               tega zakonika poteka, tako da ne bi ponavljal tega, kar sicer je že bilo povedano.
               Tako da sem hvaležen, da vendarle sem tukaj, čeprav bi verjetno bilo bolje, bolj v
               korist poslancev, ki bodo glasovali, da bi bil kakšen strokovnjak s tega področja;
               jaz namreč nisem s tega področja.</p>
               <p>Moram reči, da smo zgroženi po eni strani nad načinom sprejemanja tega zakonika,
               zaradi tega, ker se nam zdi predvsem ta vsebina zakonika zelo pomembna, ne samo za
               nas kot posameznike, ampak tudi za slovenski narod, za prihodnost slovenskega naroda.
               Mi smo prepričani, da ni vseeno, kakšno družinsko zakonodajo imamo. Da ni vseeno,
               kakšno družino zakonodajalec ščiti. Zaradi tega si prizadevamo na vse mogoče načine,
               ki nam jih demokratična ureditev daje, da bi se naš glas in naše opozorilo o tem
               slišalo. Namreč, prepričani smo, da je dobro za narod, kot je slovenski - vemo, da
               imamo precejšnje demografske težave in tako naprej -, in bi bilo zelo zanimivo
               slišati, kako je minister - na žalost ga ni tukaj - sinoči na televiziji se brž
               skliceval na naše demografske težave, ko so bili omenjeni ekonomski problemi. Zdelo
               bi se mi zelo pametno razmišljati o demografiji slovenskega naroda tudi znotraj tega
               zakonika. Se mi zdi, da se to morda nekoliko premalo poudarja, ker vemo, da
               zakonodaja ima posledice in ni vseeno, kakšno družino ščitimo.</p>
               <p>Tista druga stvar - samo kratko povzemam to svojo predstavitev, ker se mi zdi, da je
               povezano s tem 1. členom - je to, da se nam zdi, da se vse bolj v razpravi o tem
               zakoniku govori o pravicah določenih skupin. In meni je tudi dejansko žal, da danes
               tu ne sedi morda več tistih, ki se ukvarjajo strokovno z razvojno psihologijo. Tu
               vidim določene, seveda, vas, poslance, in vidim potem tu določene interesne skupine.
               In se sprašujem, za katere interese se te interesne skupine borijo. Mislim, da si
               odgovor na to lahko da vsakdo od nas sam.</p>
               <p>Zato bi mislil, da je zelo odgovorno se vprašati, kaj je resnično otrokova korist.
               Kaj je resnično otrokova korist? Namreč, mi, jaz, hvala bogu, sem tukaj, se vlečemo
               za to, da bi se naš glas slišal, kot sem rekel, zaradi tega, ker smo prepričani, da
               je za otroka najbolje, da odrašča v družini z materjo in očetom. In smo prepričani,
               da v primeru, ko to ni mogoče, je za otroka najbolje, da odrašča v okolju, ki je temu
               najbolj podobno. Nam se zdi absolutno nesprejemljiva misel na to, da bi izenačevali
               zakonsko zvezo, moškega in žensko, s homoseksualno zvezo na področju posvojitve
               otrok. Nam se zdi to nekaj nepredstavljivega. Za čigave pravice gre tukaj? Koga
               izenačujemo? Ne vem, srčno upam in vam želim, gospe in gospodje poslanci, da boste
               odločali res v zavesti s tem, da odločate ne samo o pravicah nekih skupin, ampak o
               prihodnosti verjetno tudi našega naroda.</p>
               <p>Torej, zakaj sem se pravzaprav zdajle oglasil; bom skušal biti čim krajši. Se mi pa
               zdi, glede na to, da je večkrat že bila omenjena problematika raziskav - neposredno
               me je spodbudil, mislim, da gospod Levanič, ki je prej navajal neko raziskavo.
               Namreč, nekoliko sem prelistal številko Sodobne pedagogike. Če je ne poznate, bi jo
               vsem toplo priporočil v branje, tudi ob odločanju o tem vprašanju. Seveda ne bom
               povzemal vsega, samo povzetek enega poglavja, ki se me je v tej zvezi tudi z navedeno
               raziskavo <stage type="mag"/><stage>(Nadaljevanje)</stage> dotaknilo. Ta
               zbornik, revijo, vsaj tematski del je sourejal tudi dr. Roman Kuhar, ki je tu
               prisoten. Gre za članek Andreje Hočevar z naslovom "Otroci v družinah gejev in
               lezbijk". In sicer, to podpoglavje, ki ga skušam povzeti, govori o metodoloških
               pomanjkljivostih raziskav. Prosim za malo potrpljenja, ker se mi zdijo stvari zelo
               sistematično povzete; bom skušal biti kratek. "Omenili smo že, da številni avtorji
               opozarjajo na metodološke pomanjkljivosti raziskav, ki se ukvarjajo z vprašanjem
               vpliva homoseksualnosti staršev na otroke oziroma vpliva življenja v družini gejev in
               lezbijk na otroke. Omenili bomo le težave, ki jih ti avtorji izpostavljajo v zvezi z
               vzorčenjem in velikostjo vzorcev, na katerih so bile opravljene raziskave. Kot
               poudarjajo avtorji, vzorci otrok, vključenih v raziskave, pogosto ne temeljijo na
               slučajnostnih reprezentativnih vzorcih otrok iz družin gejev in lezbijk, temveč na
               majhnih nereprezentativnih vzorcih, v katere so bili otroci vključeni z metodo snežne
               kepe ali s pomočjo osebnih poznanstev raziskovalcev v socialnih mrežah in posameznih
               agencijah." Tisto, kar me je spodbudilo, ko je gospod citiral Stacey in Biblarc -
               namreč, navajali ste eno njunih raziskav, če se ne motim -, ki menita: "Metodološke
               pomanjkljivosti na tem področju raziskovanja nastajajo predvsem zaradi socialnih
               posledic, ki jih lahko ima izkazovanje homoseksualne identitete za posameznika, in
               ker nacionalne raziskave skorajda ne vključujejo vprašanj o spolni usmerjenosti
               anketirancev. Zato ni mogoče zbrati zanesljivih podatkov oziroma osnovnih informacij
               o tem, koliko lezbijk in gejev je v osnovni populaciji, koliko jih ima otroke in
               koliko otrok živi ali ima redne stike s homoseksualnimi starši. Zaradi navedenega
               seveda ugotovitev večine raziskave ni mogoče generalizirati na celotno populacijo
               otrok, ki živijo v družinah gejev in lezbijk. Generalizacija pa je problematična tudi
               zato, ker niso vse raziskave vključevale kontrolnih skupin. V ameriškem prostoru,
               kjer je nastala večina raziskav, pa so bili v vse raziskave vključeni predvsem otroci
               homoseksualnih belopoltih staršev srednjega razreda, z dobro izobrazbo in finančnim
               statusom. Kot opozarjata Stacey in Biblarc, so bili v veliko raziskav zajeti otroci
               tranzicijske generacije, to so otroci gejev in lezbijk, ki so postali starši v času
               trajanja homoseksualne zakonske zveze ali zunajzakonskega partnerstva in so se kot
               homoseksualci identificirali šele ob razvezi oziroma ločitvi ali po njej. To pa, kot
               opozarjata avtorja, onemogoča razlikovanje med vplivom spolne usmerjenosti staršev na
               otroka, od vpliva različnih dejavnikov, kot so vpliv razveze, ponovnih zmenkov
               starša, skrivanja spolne identitete starša, vpliv procesa razkrivanja spolne
               identitete starša ali socialnih posledic stigme." Nimam več veliko, še malo.
               "Pomembno je torej vedeti, kdaj so se starši teh otrok razkrili kot homoseksualci
               oziroma ali so se otroci rodili v heteroseksualni ali homoseksualni zvezi, saj so ti
               otroci odraščali v različnih vzorcih pomembnih drugih in imajo kot otroci različne
               življenjske izkušnje. Pri tem pa moramo poudariti še eno metodološko pomanjkljivost
               teh raziskav. V naboru raziskav, ki poučujejo otroke, ki živijo v družinah gejev in
               lezbijk, prevladuje delež raziskav, ki se ukvarjajo z otroki, ki živijo z materami
               lezbijkami. Avtorji pa ugotovitve teh raziskav pogosto posplošujejo tudi na otroke,
               ki živijo v družinah gejev, ne da bi se vprašali, ali ugotovitve, ki izhajajo iz
               raziskovanja družin lezbijk, veljajo tudi za družine gejev. Opozoriti pa moramo tudi
               na to, da se v nekaterih obravnavanih raziskavah ugotovitve, pridobljene na vzorcih
               otrok, ki živijo v enostarševski družini gejev in lezbijk, pogosto aplicirajo tudi na
               otroke, ki živijo v dvostarševski družini gejev in lezbijk. Vprašanje pa je, ali bi
               raziskave, ki bi vključevale tudi ti dve <stage type="mag"/><stage>(Nadaljevanje)</stage> spremenljivki, dale enake rezultate oziroma koliko nanje
               vpliva dejstvo, da živi otrok v eno- ali dvostarševski družini. Zaradi navedenega
               soglašamo s Pattersom, ki meni, da je področje raziskovanja vplivov homoseksualnosti
               staršev na otroke velik metodološki izziv. Nekatera področja so namreč zelo skromno
               raziskana in bi si zaslužila več raziskovalne pozornosti. Pri tem," tako avtorica,
               "pa se pridružujemo tudi mnenju Krauel /?/, da je na tej točki raziskovanja tega
               področja treba vključiti kompleksnejša statistična orodja. Zapisano," pravi avtorica,
               "nedvomno velja tudi za slovenski prostor, kjer raziskav na to temo praktično
               ni."</p>
               <p>Torej, prej sem samo nekoliko omenil to našo skrb, ki jo imamo zaradi postopka
               sprejemanja tega zakonika in postopka izenačevanja istospolnih skupnosti z zakonsko
               zvezo. Kot pravi avtorica, raziskav na slovenskem področju praktično ni. In mene
               zanima, tu bi vprašal morda gospo sekretarko oziroma predstavnico ministrstva, kakšne
               raziskave je ponudilo ministrstvo, kakšne analize je izvedlo, da lahko trdi, da je
               takšna sprememba v korist otrokom in na Slovenijo v prihodnje. Zelo bi bil vesel
               odgovora. Hvala za pozornost.</p>
            </sp>
            <sp xml:id="SDT5-OZDDSZII-Redna-016-2010-05-04.sp101">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. No, med drugim je kolega citiral tudi raziskavo Univerze v Bambergu, ki
               je bila izvedena točno na reprezentativnem vzorcu; samo toliko za intermeco.</p>
               <p>Najprej replika, potem pa gospa državna sekretarka.</p>
            </sp>
            <sp xml:id="SDT5-OZDDSZII-Redna-016-2010-05-04.sp102">

               <speaker>DEJAN LEVANIČ:</speaker>

               <p>Hvala lepa. Zelo na kratko.</p>
               <p>Zdi se mi zelo pomembno, da še enkrat poudarimo to, o čemer smo govorili, ravno
               zaradi tega in zakaj smo navajali toliko raziskav in kaj te raziskave govorijo. In
               sicer, ker namreč v javnosti, predvsem s strani tistih, ki nasprotujejo sprejetju
               takšnega Družinskega zakonika, se kot argument pojavlja to, da takšno okolje ne bi
               bilo dobro za otroka in da to se kaže v nekaterih raziskavah, v mnenjih strokovnjakov
               in tako naprej. Jaz nisem navedel samo ene raziskave, navedel sem osem različnih
               raziskav, z različnimi vzorci. Nekateri vzorci so vsebovali 81 študij, spet drugi
               600, 300, tudi 1.000. In tudi če bi ti vzorci bili naključno izbrani, bi se verjetno
               pokazala neka anomalija v vzgoji teh otrok, napake, kakorkoli, vse tisto, na kar
               opozarjate nasprotniki Družinskega zakonika; nekaj bi se pojavilo. Ampak nobena
               študija ne prikazuje teh napak v vzgoji. Vse študije govorijo v prid temu, da so za
               vzgojo otroka pomembni odnosi, ki so znotraj družine, to je pomembno in o tem
               raziskave govorijo.</p>
               <p>Da ne bomo govorili, da so bile in da ne bomo vzeli za dejstvo to, kar je predhodnik
               govoril, da je bila večina raziskav narejenih v Ameriki, se moramo zavedati, da je
               zvezno ministrstvo za pravosodje iz Nemčije naredilo dve zelo, zelo obsežni
               raziskavi. Izkupiček oziroma rezultati teh raziskav so ponovno potrdili vse prejšnje
               raziskave. In to je, da na vzgojo oziroma vpliv na otroka, ki živi v istospolni
               partnerski skupnosti, ni različen od tistih otrok, ki živijo v skupnosti očeta in
               matere. In to je bistvo. Ker pri argumentaciji se tu pojavlja kot bistveno, kakšne
               posledice bo to imelo na otroka. Vse raziskave kažejo, da nič posebnega, da so otroci
               v teh družinah mogoče še nekoliko bolj tolerantni, bolj odprti in tako naprej. Ampak
               to je stvar za soditi mogoče drugje.</p>
               <p>Ključno se mi pa zdi to, kar je bilo rečeno nekoliko prej, da na račun mogoče
               nekaterih napačnih informacij in širjenja nekega strahu, kaj se lahko tem otrokom
               znotraj teh družin zgodi, delamo škodo samo tem otrokom, ki danes v takih družinah že
               živijo in potrebujejo osnovne pravice. In ta družinski zakonik bo vsem tem otrokom
               prinesel osnovne pravice, ki jih danes nimajo. Zato je bistveno, da se ta družinski
               zakonik sprejme in da se preneha s širjenjem nestrpnosti, ker argumentov <stage type="mag"/><stage>(Nadaljevanje)</stage> proti ni več. Danes argumentov
               proti ni več. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp103">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospa državna sekretarka, izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp104">

               <speaker>DR. ANJA KOPAČ MRAK:</speaker>

               <p>Hvala za besedo.</p>
               <p>Verjetno sem dolžna obrazložitev, za katero sem bila večkrat naprošena s strani gospe
               Jerajeve, kar se tiče odločbe informacijske pooblaščenke, predvsem tega, da je
               ministrstvo zaračunalo stroške kopiranja dokumentov, ki so jih zahtevali v civilni
               iniciativi, ki se nanašajo na pripombe, ki smo jih dobili v času razprave. Mi smo to
               napako naredili, smo jo priznali in jo tudi popravili.</p>
               <p>Kar se tiče mnenja, ki nam ga je poslalo državno tožilstvo, je minister že v svojem
               uvodnem govoru zelo jasno povedal. Tako da ne pristajam na to, da se temu izogibamo
               ali da celo ni bilo v uvodnem govoru jasno povedano, da je bilo omenjeno mnenje
               vodeno pod drugo številko spisa, ker smo ga dobili s strani Ministrstva za
               pravosodje. Ker namreč to mnenje ni bilo poslano direktno na naš spletni naslov,
               ampak je bilo posredovano nam v vednost s strani Ministrstva za pravosodje. In je
               torej pri kopiranju, ker odpremo spis, kjer so vse stvari zavedene, te stvar ni bilo.
               Nismo pa nikoli želeli, in da nismo javno govorili o tem mnenju, da smo ga pridobili.
               Če pogledate našo tiskovno konferenco in dokumente, ki so bili na podlagi tiskovne
               konference objavljeni na spletnih straneh ministrstva, jasno piše, da med navedenimi
               dokumenti je bilo tudi mnenje Vrhovnega državnega tožilstva. In minister je tudi
               pojasnil, da smo na ta dokument Vrhovnemu državnemu tožilstvu odgovorili 18.11.2009.
               In celo smo upoštevali določene predloge, ki so bili dani z njihove strani. Torej,
               šlo je za to, da ob tolikem številu pripomb je prišlo do napake. In tudi na tem
               mestu, tako kot sem prej rekla, smo pripravljeni, če nekdo, predvsem
               Zakonodajno-pravna služba Državnega zbora, predlaga določene izboljšave nomotehnične
               narave, ne bi rekli, da to ne velja in da tega ne bomo upoštevali. Torej, v tem
               primeru je šlo za to.</p>
               <p>Rada bi pa nekaj zagotovila na tem mestu, da v času medresorskega usklajevanja nismo
               dobili nobene pripombe, kot je bilo, na primer, v času medresorskega usklajevanja o
               zakonu o registraciji istospolnih partnerskih skupnosti, na primer, s strani
               Ministrstva za finance 24.2.2005 jasno navedeno v tretjem odstavku, na primer: "V
               predlogu zakona niso urejene pravice in obveznosti do otroka, ki ga v istospolni
               partnerski skupnosti pripelje eden od partnerjev." Vprašanje imamo, na primer, da ima
               en partner otroka in nad njim tudi starševsko pravico, kako se bo v tem primeru štel
               dohodek, ki je določen kot cenzus pri nekaterih socialnih transferjih.</p>
               <p>Grem naprej. Mnenje pravosodja, podpisano s strani ministra Lovra Šturma, ki pravi v
               17. točki: "Še vedno je bistvena pomanjkljivost predloga zakona neobstoj posebnih
               določb o dedovanju ter pokojninskem in invalidskem zavarovanju." Če nadaljujem z
               mnenjem Zakonodajno-pravne službe, vladne pravne službe, je navedla: "Zato utegne
               biti z vidika enakosti pred zakonom sporno omejevanje pravic partnerske istospolne
               skupnosti, ki jih lahko medsebojno uresničita na podlagi pravice enega od njiju ali
               na podlagi obstoja registrirane partnerske skupnosti, le na nekatere pravice v
               primerjavi s pravicami, ki jih imata v tem okviru moški in ženska, ki živita v
               zakonski ali izvenzakonski skupnosti." Takih pripomb Ministrstvo za delo, družino in
               socialne zadeve ni ignoriralo. Ker namreč te pripombe so botrovale tudi v odločbi
               Ustavnega sodišča. In to vam garantiram, da ne boste našli v tem, ko pregledujete,
               kakšne strokovne pripombe smo dobili na ministrstvu, absolutno nismo nobene tovrstne
               dobili. In še enkrat, mnenje Zakonodajno-pravne službe Državnega zbora se ni
               opredeljevalo do točke zakonske zveze ali definicije družine. Torej, z vidika pravne
               ustavnosti nismo dobili nobene stvari, do katere ne bi imeli mnenja.</p>
               <p>Nadalje, glede delovnih skupin noben poslovnik vlade ne predpisuje ali zavezuje
               predlagatelja, oblikovalca, da mora oblikovati delovno skupino; tega ni. In tudi, na
               primer, v primeru ZRIPS-a nobene delovne skupine ni bilo ustanovljene. In tudi na
               podlagi sprejetega prejšnjega predloga družinskega zakonika, <stage type="mag"/><stage>(Nadaljevanje)</stage> ki je bil s strani ministrstva posredovan na
               vlado julija 2007, ni bilo ustanovljene nobene delovne skupine. Torej ni šlo za
               nobeno prakso, ki odstopa od ustaljenih praks, ki na tem področju potekajo,
               nikakršno.</p>
               <p>Omenjena resolucija, da je nismo spoštovali. Resolucija je bila sprejeta, ne pa tudi
               spremenjen poslovnik vlade, ki določa izvedbo te resolucije. Družinski zakonik je bil
               sprejet pred tem. Samo toliko o tem, ker nam ves čas oporekate strokovnost.</p>
               <p>Kar se tiče drugih vprašanj, sem zelo vesela, da danes celo govorimo o raziskavah, da
               citiramo različne raziskave. To je plus, to je velik napredek, da lahko o tem v
               Državnem zboru govorimo, in tega sem zelo vesela. Dejstvo je, da obstajajo različne
               raziskave in da vedno lahko govorimo o različnih metodah, o uporabljenih vzorcih.
               Zdaj bom težko šla v detajle in brala, lahko pa bi. Ampak dejstvo je, da so raziskave
               različne, vendar iz narave družboslovnega raziskovanja pa ni mogoče odstopati od
               tega, kaj je pojem reprezentativnega vzorca, tega pa ni mogoče vrednostno presojati,
               ali gre za reprezentativnost ali ne. V nemški študiji, ki smo jo kot ministrstvo
               najbolj izpostavljali pri pripravi družinskega zakonika, je šlo za reprezentativni
               vzorec in šlo je za longitudinalno študijo. Torej vsega tega, kar ste nam ovrgli, da
               ni, ne moremo potrditi. Po drugi strani, kar je pa bistveno in se mi zdi za vso
               nadaljnjo razpravo potrebno še enkrat izpostaviti. Redefinicija družine ni zaradi
               istospolnih družin, na žalost ves čas samo o tem govorimo. Gre za to, da tudi ponovno
               združenje, torej redefinirane družine, ponovno združene, torej take, ki so danes zelo
               številne, in to je pojav, s katerim se soočamo, po obstoječem predlogu niso bile
               družine. In torej ne moremo spremembe definicije družine spraviti na to, da želimo
               istospolnim partnerjem dati pravico, nima nobene veze sama definicija družine, o
               kateri ves čas govorimo.</p>
               <p>Kar se tiče - morda zdaj zadnje, ker je že tako dolga razprava - demografskih težav.
               Verjetno se bomo vsi strinjali, da definicija družine v družinskem zakoniku ne bo
               vplivala na rodnost v tej državi. Ker če pa bo, potem imamo pa hude težave s svojo
               rodnostjo. Bo pa, in to je bolj pomembno, da vplivajo zagotovo zakonodajni akti,
               vendar zagotovo ne definicija družine. Vplivajo pa pravice, ki so določene predvsem v
               zakonu o starševskem varstvu in družinskih prejemkih. Ministrstvo dela analizo, je že
               naročena in bo podlaga, pa tud široka javna razprava bo o tem, kako v naslednjem letu
               spreminjati ta pomemben zakon, ki določa pravice staršev in družin. Ta bo pa lahko
               imel posledice na rodnost in demografijo, definicija družine pa zagotovo ne. In je
               treba biti pri tem zelo jasen in poskušati ne zavajati naše javnosti.</p>
               <p>Drugo, kar se ves čas izpostavlja, je vprašanje koristi otroka. Mi nikjer v teh
               določbah ne govorimo, tako kot se nam očita, da je enoznačno to, da je otrok,
               posvojen v istospolno družino, to njegova največja korist. Mi nikjer tega ne rečemo.
               Mi damo samo istospolnim družinam, partnerjem, pardon, pravico do tega, da se
               postavijo v vrsto. Sama odločitev o tem, kaj je v otrokovo korist, ker je večkrat v
               zakonu napisano v razdelku o posvojitvah, pa je jasno. To ni pravica kandidata za
               posvojitev, ampak je pravica otroka, da je posvojen v zanj najboljšo družinsko
               skupnost. In tu bo stroka presojala o tem. Mi moramo samo zagotoviti, da ne
               diskriminiramo nekih skupnosti, in to protiustavno diskriminiramo in jim onemogočamo
               to, da o njihovi sposobnosti biti starš presojajo strokovne institucije in v končni
               fazi sodišče. Na primer, če me vprašate, pa si lahko izmislim primer, v katerem
               primeru bi mi bilo pa na pamet jasno, da je v otrokovo korist najbolje, da je
               posvojen. Na primer, da otrok že živi v taki skupnosti in mu po ne vem kakšni nesreči
               umrejo starši. Verjetno je v interesu tega otroka, da je posvojen <stage type="mag"/><stage>(Nadaljevanje)</stage> v tako skupnost. S tem hočem samo pokazati,
               da so življenjski primeri tako zelo raznoliki, da jih ne moremo omejevati z
               zakonskimi predpisi, kaj je idealno in kaj ni idealno. In ta zakon dopušča samo to,
               da se oni postavijo v vrsto, stroka bo pa odločila. In kar je dobro povedala Barbara
               Rajgelj že v prejšnji razpravi, je prav to, da o koristi otrok ne moremo govoriti kar
               tako, ne morejo govoriti pravniki, to je stvar stroke, da o vsakem posameznem primeru
               odloči. In to bodo delali centri za socialno delo, ki bodo tudi reformirani in ki jih
               bomo okrepili v ta namen, da bodo imeli vso strokovno podporo, da bodo to delali. Oni
               bodo samo oblikovali mnenje, ki ga bo potrdilo sodišče. Torej je v tem procesu toliko
               varovalk, da to nikjer ne piše, da je istospolna družina avtomatično v interesu
               otroka. Govorimo samo o tem, da bodo lahko o tem presojali. In tu je bistveni korak
               naprej, nič drugega.</p>
               <p>Po drugi strani se mi zdi, da so tu bistvena stroka razvojni psihologi, zagotovo so
               ena največjih avtoritet na tem področju. Gospa Ljubica Umek Marjanovič je jasno
               izpostavila, da z vidika njene stroke to ni ovira. In celo to, pri vprašanju, kakšna
               je vloga očeta in matere pri vzgoji otroka, ali gre le za stereotipne vloge ali pa
               vsak oče in vsaka mati imata svoj pomemben elementi pri razvoju in vzgoji otrok. Ona
               je odgovorila: "Mati in oče imata, gledano tradicionalno, različni vlogi pri vzgoji
               otroka. Se pa različnost njunih vlog v sodobnih družbah zabrisuje, kar ne pomeni, da
               lahko naredimo enačaj med očetom in materjo. Pri razvoju in oblikovanju otrokove
               spolne identitete sta pomembna ženska in moška figura, vendar ne nujno mati in oče."
               Gre za to, da vloga matere in očeta ter figure, ki jo igramo, ni nujno vezana zgolj
               na to, da sem jaz oče in igram očetovsko figuro. Vem, da je morda to včasih težko
               razumeti, ampak to so dejstva v razvojni psihologiji. Naj citiram dalje. Gospod
               Lunaček, ki je doktor psihoanalize in vodja oddelka, jasno pravi, da "je za razvoj
               otroka ključno to, kako ga pri posamezni razvojni fazi podpreta starša, ki za njega
               skrbita." In pri tej podpori nista ključna spol ali spolna usmerjenost starša. In tu,
               če lahko naprej govorimo, najdemo strokovnjake, ki bodo zagovarjali, in strokovnjake,
               ki so proti.</p>
               <p>In samo to je bil naš argument, da smo upoštevali, prebrali različna mnenja in
               strokovno stojimo za stališčem, ki smo ga predstavili v družinskem zakoniku, kot
               Ministrstvo za delo in Vlada Republike Slovenije. Hvala.</p>
            </sp>
            <sp xml:id="SDT5-OZDDSZII-Redna-016-2010-05-04.sp105">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Mitja Blažič, izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp106">

               <speaker>MITJA BLAŽIČ:</speaker>

               <p>Hvala lepa. Dober večer vsem skupaj! Torej, sem Mitja Blažič, pobudnik in koordinator
               kampanje za vse družine, za pravice vseh otrok, za človekove pravice, aktivist na
               področju človekovih pravic istospolno usmerjenih zadnjih deset let, trener človekovih
               pravic po programu Sveta Evrope Kompas in svobodni novinar. Tu sem, ker bi rad
               uporabil vse demokratične načine, da bi bil naš glas slišan. Zakaj - ker vemo, da v
               Sloveniji, da torej pri nas živijo otroci v istospolnih družinah, da so v primerjavi
               z otroki v heteroseksualnih družinah diskriminirani, da jih država sistemsko
               diskriminira, da nimajo enakih pravic in da je to treba odpraviti. Tudi zato smo
               tukaj, ker smo prepričani, da je za otroka najbolje, da odrašča v ljubečem,
               odgovornem, skrbstvenem odnosu v družini, ki ga opremi z vsemi potrebnim za odgovorno
               in osrečujočo odraslost. Zdaj bom začel, pa bom skušal biti čim bolj kratek.</p>
               <p>Na okrogli mizi Združenja katoliških pravnikov Akademskega društva Pravnik -
               poudarjam, Združenja katoliških pravnikov Akademskega društva Pravnik - so
               strokovnjaki, trije so bili gostje, strokovnjak za upravno pravo in ne družinsko, dr.
               Rajko Pirnat, predsednik Komisije za medicinsko etiko dr. Jože Trontelj in psiholog
               in ne razvojni psiholog, <stage type="mag"/><stage>(Nadaljevanje)</stage> dr.
               Janek Musek, večkrat poudarjali, da spremembe družinske zakonodaje niso argumentirane
               in da ne temeljijo na raziskavah. Bom ponovil, ker je treba večkrat ponoviti, da se
               sliši. Doc. dr. Roman Kuhar je strokovnjak za sociologijo družine, za gejevske in
               lezbične študije, predava na Filozofski fakulteti v Ljubljani. Od oktobra lani je na
               enem mestu na našem spletnem portalu www.zavsedruzine.si, vse si lahko preberete z
               linki, izvirnike, tako da boste lahko tudi izvirnike brali, rezultate sedmih
               najnovejših in ne takih raziskav, ki so narejene v 70. letih oziroma še prej,
               najnovejših velikih raziskav o istospolnih družinah. Ena je na reprezentativnem
               vzorcu 1.059 otrok in proučuje istospolne družine v Nemčiji, izvajal jo je
               Konservativni bavarski inštitutu. Ena je kvalitativna raziskava, ki proučuje
               istospolne družine v Italiji, ena od raziskav je longitudinalna, naredili so jo prvič
               leta 1983, drugič po 14 letih, leta 1997, in kar štiri so META analize. Te povzemajo:
               prva 81 raziskav, druga 21, tretja 19 in četrta 23 raziskav. Najnovejša med njimi je
               iz februarja letos. Torej, gre za aktualne podatke, ne za podatke iz let, ko je bila
               homoseksualnost kaznivo dejanje ali pa še celo uvrščena na seznam psihičnih
               motenj.</p>
               <p>Skratka, argumentacija je po mojem laičnem mnenju tako silovita in tako prepričljiva,
               da bi moral vsak človek, ki prisega, po mojem prepričanju, na "ratio", na razum,
               počasi že začeti verjeti takim raziskavam. In te raziskave vse po vrsti pravijo, da
               ni kvalitativnih razlik med odraščanje otrok v istospolnih družinah in
               različnospolnih družinah. Jaz sem pa prepričan, da je vsa ta razprava ideološka. Če
               bi se nam tu z neba pojavil Kristus in rekel, družinski zakonik je dober, se debata
               ne bi spremenila. Enako bi bili razdvojeni na tiste, ki mislimo, da je družinski
               zakonik dober in potreben, in na tiste, ki mislijo, da je družinski zakonik slab.
               Mislim, da moramo sklepati na osnovi rezultatov. Ta razprava je pa že ves čas, to vsi
               vemo, vsi citiramo svoje, ideološka in taka bo verjetno tudi ostala.</p>
               <p>Zdaj bom pa naštel še nekaj strokovnjakov, ki podpirajo družinski zakonik, ker smo
               slišali veliko imen strokovnjakov, ki ne podpirajo družinskega zakonika, 17 jih bom
               naštel. Pa je dobro, da jih slišite, ker jih lahko potem, če boste širili razpravo,
               tudi povabite. Psihiater dr. Slavko Ziherl s Psihiatrične klinike v Ljubljani, sicer
               pa predstojnik Katedre za psihiatrijo na Medicinski fakulteti, podpira družinski
               zakonik. Psihiater in psihoanalitik dr. Matjaž Lunaček, eden vodilnih psihoanalitikov
               pri nas, psihiater in psihoterapevt mag. Miran Možina, vodja fakultetnega študija
               psihoterapije in propedevtike na Univerzi Sigmunda Freuda, razvojna psihologinja dr.
               Ljubica Marjanovič Umek, redna profesorica razvojne psihologije na Filozofski
               fakulteti v Ljubljani, sociologinja dr. Tanja Rener, redna profesorica sociologije
               družine na Fakulteti za družbene vede, sociologinja doc. dr. Mojca Urek s Fakultete
               za socialno delo, sociologinja dr. Alenka Švab, izredna profesorica sociologije
               družin in zasebnosti, študij spolov ter gejevskih in lezbičnih študij na Fakulteti za
               humanistične študije Univerze na Primorskem in Fakultete za družbene vede v
               Ljubljani, sociologinja dr. Milica Antič Gaber, redna profesorica za sociologijo na
               Filozofski fakulteti, sociolog in antropolog dr. Klemen Jelinčič Boeta, prevajalec,
               esejist in pisec zgodovinskih knjig, mag. Suzana Tratnik, sociologinja, pisateljica,
               prevajalka in publicistka ter dobitnica nagrade Prešernovega sklada leta 2007, dr.
               Aleš Črnič, izredni profesor na Oddelku za kulturologijo Fakultete za družbene vede v
               Ljubljani, dr. Metka Mencin Čeplak, socialna psihologinja, predavateljica predmetov
               identitete in socialne psihologije na Fakulteti za družbene vede, psiholog Matic
               Munc, dr. Gabi Čačinovič Vogrinčič, izredna profesorica na Fakulteti za socialno delo
               v Ljubljani, dr. Darja Zaviršek, redna profesorica <stage type="mag"/><stage>(Nadaljevanje)</stage> na Fakulteti za socialno delo v Ljubljani, doc. dr.
               Vesna Leskošek, redna profesorica na Fakulteti za socialno delo v Ljubljani in dr.
               Zdenka Čebašek Travnik, psihiatrinja in varuhinja človekovih pravic. To so imena 17
               strokovnjakinj in strokovnjakov za relevantna področja v družinskem zakoniku, ki jih,
               če se boste tako odločili, tudi povabite, da vam povejo svoja mnenja. Bistveno več
               jih je kot tistih, ki nasprotujejo družinskemu zakoniku.</p>
               <p>Zdaj bi se rad ustavil še ob enem razmisleku, ker se mi zdi zelo pomemben in kar se
               ni velikokrat izpostavljalo. Namreč, predsednik Državnega komisije za medicinsko
               etiko dr. Jože Trontelj in številni podobno misleči so večkrat naredili nekaj, kar se
               od nekoga, ki pozna in ustvarja, je nosilec medicinske etike, od katerega česa takega
               ne bi pričakovali. In sicer, uporabili so argument stigmatizacije obolelih za dosego
               političnih ciljev. Da bi dokazali, da posvojitve v istospolne družine niso dobre za
               otroka, se sklicujejo na dejstvo, da je v takih družinah bistveno več spolno
               prenosljivih okužb, HIV-a in aidsa. Zdaj bom pa tako rekel, jaz sem tudi član
               komisije za aids pri Ministrstvu za zdravje. Celo lansko leto smo porabili za to, da
               smo naredili nacionalno strategijo za HIV-aids preventivo. V tej strategiji smo
               zapisali, da bomo zmanjševali stigmo in vključevali HIV pozitivne v družbo. Jaz sem
               ta mnenja in stališča na komisiji za aids tudi predstavil, enoznačno so odgovorili:
               "Tako izvajanje ni v skladu z nacionalno strategijo za HIV-aids preventivo. Po mojem
               prepričanju pa tudi ni etično, ker v neki socialni družbi, v neki družbi, ki je
               humana, ki je človeška, bi morali skrbeti za ljudi, ki so bolni, ki so žrtve
               najrazličnejših bolezni, ne pa da se jih dodatno stigmatizira. Recimo... /Oglašanje v
               ozadju./ Prosim? /Oglašanje v ozadju./ V Sloveniji imamo letno 10.000 obolelih za
               rakom, 1.600 letno za rakom na materničnem vratu, 1.600 letno za rakom prostate in
               tako naprej. Ali bomo vsem heteroseksualnim, ki so v nevarnosti, da bodo zboleli za
               rakom, prepovedali posvojitve otrok, zato ker v takih družinah bodo otroci v
               nevarnosti, da bodo izgubili starše? Ne bomo! Zato, ker to ne bi bilo etično, ne bi
               bilo človeško, ne bi bilo humano, ne bi bilo v skladu z našimi temeljnimi vrednotami.
               In ravno enako velja tudi za spolno prenosljive okužbe, HIV, aids in tako naprej. Mi
               boste odgovorili, "mi smo navajali samo statistike." Sem prepričan, da niste navajali
               samo statistike, zato ker tisti dan pač niste imeli kaj boljšega delati, ampak zato,
               ker ste s tem nekaj hoteli povedati. Statistike sicer držijo, po mojem prepričanju pa
               je nedopustno leta 2010 uporabljati stigmatizacijo bolnih zato, da se dosega določene
               politične cilje.</p>
               <p>Tako. Bom nadaljeval /smeh v dvorani/, moram nadaljevati. Bom še gospoda Pojbiča malo
               pogledal od blizu. Vi ste rekli, naj bodo tiho tisti, ki družine niso začutili. Ne
               vem, ali ste mislili na patra dr. Strehovca, ki je tam, ker on pač mora živeti v
               celibatu in nikoli ne bo imel družine, pa ima veliko povedati o družini. In se bom
               zdaj za spremembo postavil v bran katoliške cerkve, tudi če sem iz nje izstopil pred
               leti, ko je današnji papež sprejel nezaslišano diskriminatoren dokument, ki poziva k
               preganjanju vseh istospolno usmerjenih v smislu urejanja zakonodaje. Mislim, da v
               demokratični državi vsakdo lahko argumentirano govori, ne glede na to, ali ima osebno
               izkustvo ali ne. Tudi če pater dr. Strehovec nima osebnega izkustva, mislim, da je
               popolnoma kompetenten, da govori. Ima lastno izkustvo iz družine, v kateri je
               odraščal, oziroma morda ima še tudi kakšne druge izkušnje. <stage type="mag"/><stage>(Nadaljevanje)</stage> Morda ste mislili na tiste, ki nimajo otrok.
               Enak argument velja. Jaz sem prepričan, da v demokratični državi moramo imeti pravico
               do svobode govora vsi.</p>
               <p>Bom nadaljeval s patrom dr. Strehovcem, ki je govoril v imenu 58% kristjanov. Jaz se
               s to interpretacijo ne strinjam, zato ker po mojem prepričanju nima nobenega mandata,
               da govori v imenu 58% kristjanov. Morda lahko govori v imenu Komisije za pravičnost
               in mir, ker ima za to mandat. Morda lahko govori v imenu katolikov, tistih, ki ga
               obkrožajo. Nima pa mandata vseh kristjanov, gotovo ne vseh protestantov in vseh
               pravoslavnih vernikov. Skratka, lahko govori pač samo v imenu Komisije za pravičnost
               in mir. In gotovo ne govori v imenu staršev mojega dolgoletnega partnerja,
               desetletnega, ki so kristjani, hodijo v cerkev in izražajo veliko zaskrbljenost ob
               ravnanju cerkve v primeru javne debate in razprave o družinskem zakoniku. Morda je
               pater Strehovec govoril v imenu članov zavoda "kul.si", katerega direktor je, vsaj v
               skladu z AJPES-om, vsekakor pa ne v imenu vseh 58% kristjanov.</p>
               <p>Rad bi opozoril še na nekaj problematičnih stvari, zelo na hitro. To, da v primeru
               ZRIPS-a ni prišlo do civilnega dialoga, da ni bilo strokovne komisije, to smo že
               slišali. V primeru ZRIPS-a je bilo že tako hudo, da sploh ni bilo civilnega dialoga.
               Gospod Tivadar je čez božič pripravil zakon in potem smo ta zakon še malo dodelali.
               Potem smo bili predstavniki nevladnih organizacij enkrat samkrat povabljeni, zakon so
               nam pokazali in rekli, pet dni imate, da pripravite pripombe, ki jih morda tudi ne
               bomo upoštevali. Mi smo jih vsekakor pripravili in teh pripomb potem niso
               upoštevali.</p>
               <p>Rad bi razbil še en mit, zakaj ni več istospolnih registriranih partnerskih
               skupnosti, zakaj jih je samo 30. Ne samo, da so ljudje ugotovili, da je ta zakon
               popolnoma diskriminatoren. Ko je bil ta zakon sprejet, smo kot skupnost pozvali
               istospolno usmerjene k resnemu razmisleku o tem, ali bodo sklenili registrirano
               istospolno partnersko skupnost, ker se nam je zdel zakon že od vsega začetka
               diskriminatoren. In ljudje so pač ta poziv poslušali. Prebrali so zakon in videli, da
               jim ta zakon ne zagotavlja skoraj nobenih socialnih pravic. Počasi prihajam h koncu,
               se mi zdi, nemoči, vsekakor pa te intervencije...</p>
               <p>Večkrat smo slišali tudi o tabuju incesta. Sam sem bil študent Fakultete za družbene
               vede, učenec dr. Vesne Godina, ki mi je predavala antropologijo, izjemna profesorica,
               na njenih predavanjih se je trlo ljudi. Tam smo v prvem letniku jemali tabu incesta.
               In takrat nam je z antropološkega zornega kota večkrat razložila, kaj je tabu
               incesta, kdo ponotranji tabu incesta in zakaj je vključeno v zakonodajo. Tako da
               predlagam, da komur niso jasni tabuji incesta, da se obrne na dr. Vesno Godina. Dr.
               Tanja Rener bi tudi zelo dobro to znala razložiti.</p>
               <p>Otroci iz istospolnih družin bodo diskriminirani in stigmatizirani. Samo vprašanje:
               Kdo jih bo diskriminiral? Odgovor, mislim, da je povsem na dlani, če ne v tej
               dvorani. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp107">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Naslednji je ponovno na vrsti gospod Rezman.</p>
            </sp>
            <sp xml:id="SDT5-OZDDSZII-Redna-016-2010-05-04.sp108">

               <speaker>VILI REZMAN:</speaker>

               <p>Hvala lepa, gospa predsednica.</p>
               <p>No, zdaj sem ravno gledal na mobitel, že šest ur razpravljamo o 1. členu, ki niti ni
               amandmiran. Ampak nič hudega, ker mislim, da se zdaj razgalja vse tisto, kar je treba
               vedeti, tudi pri naslednjih členih in amandmajih, ki jih bomo obravnavali.</p>
               <p>Meni se zdi, da je moč razbrati nasprotja na ta način, da se nekateri zavzemajo za
               nek ekskluzivni pristop in da nekateri drugi vendarle dopuščajo, bi rekel, bolj
               afirmativno držo pri tem <stage type="mag"/><stage>(Nadaljevanje)</stage>
               zakoniku in nadgradnji temeljnih določb v njem. Tako tisti, ki se postavljajo v neko
               ekskluzivno držo kar naprej ugotavljajo, kako da je zakon zanič, kako da ga niso
               pisali strokovnjaki, kako da ni raziskav in tako naprej, in bi ga bilo treba tako
               rekoč v tem trenutku raztrgati in opustiti delo na njem, nameniti to komu drugemu, od
               katerega se najbrž pričakuje, da bi bil ideološko drugače naravnan. Nekateri drugi
               menimo, da je predlog zakonika dober in da je njegova še večja odlika v tem, da je
               odprt. Da tudi predlagatelji ne ravnajo ekskluzivno, ne branijo apodiktičnih resnic,
               ki so si jih domislili, ampak skušajo upoštevati to, kar je bilo skozi razprave in
               skozi amandmaje, torej skozi stroko tudi prispevanega k temu, da bi se zakonik
               izboljšal; to je ta cilj. In zdaj, ko se je treba opredeliti med nekim
               ekskluzivizmom, umikom zakona in med tem, da se kaj dogradi, sem jaz pač na poziciji
               tistih, ki sodijo, da je vredno storiti ta napor, da se v tem smislu tudi kaj
               izboljša.</p>
               <p>Dve diskusiji, se mi zdi, danes sta bili takšni, ki potrjujeta nek ekskluzivizem, in
               naj eno omenim; ne bom prvi najbrž in ne edini, ki je to omenil. Namreč vprašanje,
               kdo sme in kaj sme pravzaprav tu sploh razpravljati. To je možno razbrati iz
               vprašanja, ki je govorilo o tem, ali lahko tisti, ki nimajo otrok, recimo,
               razpravljajo o otrocih in družini. Seveda lahko, na taki najosnovnejši ravni, odgovor
               je zelo preprost. Vsi smo bili otroci in imamo to neposredno izkušnjo. Mnogi so, ki
               danes še nimajo otrok, pa želijo ustvariti družine in imeti otroke, pa tudi še nimajo
               te neposredne izkušnje, tako kot je skušala biti inputirana. Mi nič, vsaj jaz ne, nič
               ne preprečujemo, da bi racionalno in z neko argumentacijo o družini in otrocih
               diskutirali tudi celibaterji, enako pravico imajo kot jaz. In tudi če ne sodimo v
               nobeno izmed teh treh skupin, nam ne sme nihče prepovedovati ali pa nas karati, če
               želimo razpravljati o stvareh, kakor se danes razpravlja. In ta neposredna,
               nereflektirana izkušnja ni zmeraj dobra. Zelo pogosto je tako, da so tiste
               reflektirane izkušnje, ki jih nismo sami doživeli, kompenzirano znanje, ki ga je
               človeštvo prineslo do nas, nam šele daje neko perspektivo, da stvari sploh lahko
               razumemo. Če bi temeljili samo na neposrednih izkušnjah, bi mi danes v zgodovini,
               tisti, recimo, ki je starejše od 50, 60 let, kolikor smo mi danes stari, sploh ne
               mogli več diskutirati, bi morali umolkniti. In če bi tako razmišljali, da o tem, o
               čemer nimaš neposredne osebne izkušnje, ne moreš diskutirati, potem se ne bi smeli
               lotiti projektov. Mi nimamo neposrednih izkušenj o tem, recimo, kaj želimo, kako bo
               to funkcioniralo. Torej, mi projiciramo tudi neko prihodnost, in to je naša ne samo
               pravica, za nas, poslanke in poslance, je to tako rekoč dolžnost, mi smo dolžni ta
               mentalni napor opraviti. In če ne bi bilo tako, bi si moral vsak izmed nas danes
               izmisliti zopet na novo... /izgovori nerazumljivo/ račun, pa tega ne bomo počeli, ker
               bi to bilo nespametno, nesmiselno in kar se tiče energije, čista entropija.</p>
               <p>Drugo, kar me je nekoliko zmotilo, je bilo tudi že omenjeno, in sicer - čeprav
               mislim, če sem prav razumel, tega ni napravil dr. Strehovec, ampak eden izmed
               poslancev -, da se je predstavljalo, kot da nekdo govori v imenu 58% statistično
               opredeljenih vernikov. Torej, to zagotovo ni tako. Problem je, če bi kdo mislil, da
               to, kar misli cerkev ali ena izmed posamičnih institucij, mislijo na popolnoma enak,
               identičen način tudi vsi tisti, ki so statistično opredeljeni. To bi bila velika
               zmota, tudi formalno logična, tako se ekstrapolirati ne da. Bili so danes že dani
               primeri, sam bom povedal, zakaj mislim, da ni tako. Mi se danes pravzaprav ne
               odločamo samo z ozirom na <stage type="mag"/><stage>(Nadaljevanje)</stage>
               strankarsko pripadnost ali na neko ideološko pripadnost. In tudi ljudje se ne
               odločajo čisto tako, ljudje se odločajo po individualnih izkušnjah. Sam imam več kot
               eno izkušnjo ljudi, ki so verni, pa podpirajo ta predlog, in imam več kot eno
               izkušnjo ljudi, ki niso opredeljeni za nobeno vero, pa nasprotujejo temu. In ko se
               ozremo v naše vsakdanje življenje, vidimo, da so to pravzaprav ljudje znotraj našega
               kroga, ponekod zelo ozkega, družinskega, prijatelji, znanci in tako naprej. In ti
               ljudje dejansko imajo osebno težavo, ker se morajo skozi to polarizacijo sami
               dokopati do nekega stališča, za katerega vsi niso bili strokovno usposobljeni; zato
               sem prej govoril o tem, da tudi ni mogoče pristati samo na bodisi individualne,
               osebne ali pa na institucionalne avtoritete. Mislim, da bi naredili pravzaprav
               največ, če bi se premaknili iz te razprave na ta način, da bi le omogočili več
               odprtosti za razpravo. Dokler bomo tako razmišljali - to je moje osebno prepričanje,
               ni nujno, da se vsi s tem strinjajo, zdaj pa berem to, kar je bilo prej povedano, v
               skrajšani obliki -, da smo v katoliški cerkvi prepričani, da je sklenjena civilna in
               cerkvena zakonska zveza z namenom vseživljenjske zveze med enim moškim in eno žensko
               in da je takšna zveza del človeške narave, ki jo je ustvaril bog, in da kar je v
               skladu s človeško naravo in kar je ustvaril bog, je koristno tako za posameznika kot
               za skupnost, v kateri živi, in bomo videli, da tega z realnim življenjem ne moremo
               sestaviti. Ni tako v realnem življenju. Ni skupnost "eoipso" enako kot posameznik. In
               ni tovrstnih, po moji sodbi vsaj, apodiktičnih in transcenentalnih resnic, kakršne so
               tu zapisane, ki bi jim morali kar preprosto verjeti, umolkniti in morebiti potem še
               tako glasovati.</p>
            </sp>
            <sp xml:id="SDT5-OZDDSZII-Redna-016-2010-05-04.sp109">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Kuhar.</p>
            </sp>
            <sp xml:id="SDT5-OZDDSZII-Redna-016-2010-05-04.sp110">

               <speaker>DR. ROMAN KUHAR:</speaker>

               <p>Hvala lepa za besedo. Bom skušal biti kratek in ne bom ponavljal nekaterih stvari, ki
               sem jih sicer želel povedati, ampak so bile že omenjene, glede raziskav. Glede
               raziskav se bom na kratko odzval, ker se bojim, da nima pravzaprav pravega pomena,
               ker to ponavljam že od oktobra lansko leto, pa te raziskave in podatke nekateri še
               vedno obračajo na glavo nalašč, se mi zdi.</p>
               <p>Za razliko od nekaterih, ki nekritično in selektivno povzemajo raziskave s pomočjo
               Googla, verjetno, kjer so te raziskave na kratko povzete, sam berem originale in kot
               veste, tudi včasih kontaktiram avtorje teh raziskav. In to sem naredil tudi v primeru
               raziskave Biblarc in Stacey; pogovarjal sem se z Judith Stacey. In ker vem, da meni
               ne boste verjeli, dovolite, da vam preberem to, kar je glede teh stvari, ki so bile
               tu omenjene, rekla Judith Stacey <stage>(intervju je pa sicer objavljen v zadnji številki
               Narobe in si ga lahko tudi v celoti preberete)</stage>. Vprašal sem jo, ali so bili rezultati
               njune raziskave - naredila sta dve raziskavi, leta 2001 in 2010, tu sta bili obe
               raziskavi že omenjeni - zlorabljeni oziroma na kakšen način sta bili zlorabljeni, če
               da. Ona odgovarja, torej, ne govorim jaz, govori Judith Stacey: "Raziskava je bila
               objavljena v času razprave o istospolnih porokah v Kanadi in Massachussetsu in
               nasprotniki so jo takoj zlorabili in citirali, češ da dokazuje, da istospolnim
               staršem ne smemo dati enakih pravic. Selektivno so izbirali določene vidike, za
               katere so menili, da predstavljajo pomanjkljivost istospolnih staršev. V raziskavi
               natančno analizirava pomanjkljivosti določenih študij. Nasprotniki pa so to preprosto
               preobrnili in trdili, da v članku dokazujeva, da so raziskave o istospolnih starših
               slabe in nič vredne, kar seveda ni res." Torej, odlika teh dveh raziskav, predvsem
               raziskave iz leta 2010, ki v omenjenem članku, ki ste ga omenjali iz Sodobne
               pedagogike - in se vam zahvaljujem, da ste naredili reklamo za revijo, in me veseli,
               da ste jo prebrali -, skratka, ta raziskava iz leta 2010, ki je bila bazirana še na
               boljši bazi podatkov, na 81 raziskavah - ko je Andreja Hočevar pisala ta članek, tega
               članka takrat seveda še ni bilo objavljenega. Vprašanje, ki sem ga potem zastavil,
               je, ali imamo dovolj raziskav, ker vedno znova poslušamo, da raziskave <stage type="mag"/><stage>(Nadaljevanje)</stage> niso dovolj dobre, da jih nimamo
               dovolj, da niso longitudinalne; ne vem, koliko časa želite, da te raziskave delajo,
               sto let ali kaj podobnega? Judith Stacey na to odgovori: "Ne, to ne drži. Dovolj
               raziskav imamo, ki dokazujejo, da so istospolne družine povsem varno okolje za
               otrokovo odraščanje. Imamo raziskave iz treh desetletij in nekatere med njimi so
               visoke kvalitete." To so predvsem raziskave iz zadnjega desetletja, zato vas vabim,
               da si preberete raziskavo iz leta 2010. Torej, "nekatere so visoke kvalitete, ki
               kažejo, da otroci ob istospolnih starših odrastejo povsem zdravi, čustveno stabilni
               in uspešni."</p>
               <p>Fer bi bilo, da bi, ko ste omenjali članek Andreje Hočevar, povedali tudi zaključek
               tega članka, in fer bi bilo, da bi omenili, ker v tem članku ta raziskava je
               omenjena, slovensko raziskavo na to temo, na Fakulteti za socialno delo je bila
               opravljena. Darja Zaviršek je naredila neko obširno raziskavo in znotraj tega je Ana
               Sobočan naredila tudi raziskavo o istospolnih družinah, ki je bila potem tudi že
               ponovljena. Tako da tudi na tem področju raziskave obstajajo, seveda pa nimamo tako
               dolge tradicije, kot jo imajo, recimo, v Združenih državah Amerike.</p>
               <p>Samo še en stavek, kar se tiče homofobije. Homofobija je beseda, ki je nastala leta
               1972, sestavil jo je klinični psiholog George Wineberg. In sestavil jo je iz grške
               besede "fobos" in predpone "homo", ki jo je vzel iz homoseksualnosti, ne pa iz
               latinske besede "homo". In zanimivo je, da tisti, ki homofobije ne priznavajo ali pa
               se na ta račun želijo norčevati, vedno znova interpretirajo, da homofobija pomeni
               strah pred človekom. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp111">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospa Jerajeva.</p>
            </sp>
            <sp xml:id="SDT5-OZDDSZII-Redna-016-2010-05-04.sp112">

               <speaker>ALENKA JERAJ:</speaker>

               <p>Zdaj ne vem, ker sem hotela nekaj stvari v zvezi s tem, kar je povedala državna
               sekretarka, še vprašati in povedati. Pa jih bom, no, recimo, da me zunaj posluša.</p>
               <p>Ni mi odgovorila na vprašanje, zakaj civilni iniciativi ministrstvo ni želelo dati
               dokumentacije in zakaj so jo morali zahtevati preko informacijske pooblaščenke;
               najbrž ima kakšen argument, zakaj niso mogli tega dobiti.</p>
               <p>Ko je govorila o tem, da so sodelovali, in to je povedala tudi informacijski
               pooblaščenki, z Ministrstvom za pravosodje in s Skupnostjo centrov za socialno delo.
               Glejte, to je pa malo norčevanje, no. Če je gospa v svojo pisarno povabila nekoga z
               Ministrstva za pravosodje, najbrž ve, koga je povabila ali je pa prebrala samo blog
               od ministra Zalarja. Nekdo je to moral formalno sklicati, zadeva se je nanašala
               najbrž na imena. Zato potem reči, da o tem zapisniki ne obstajajo, če je nekaj
               formalno bilo sklicano. Sicer ne razumem, kako se je to lahko dogajalo in je o 300
               členih nekdo razpravljal, brez da bi vedeli, kdo; kdo iz Skupnosti centrov za
               socialno delo, zakaj jih potem tudi tukaj ni. Z Ministrstva za pravosodje, se tudi
               vidi, kako so zainteresirani ali pa niso; ni ne Ministrstva za pravosodje ne drugih,
               ki so bili vabljeni. Tako da se mi zdi to le malo tako, najbrž se jih ni kar
               poklicalo, pa ne veš, kdo bo prišel z Ministrstva za pravosodje, ampak je bil najbrž
               sklican sestanek, govorili bomo o družinskem zakoniku, pripombe na ne vem kateri
               člen. Mislim, drugače jaz tega ne razumem, da rečeš informacijski pooblaščenki, da ga
               je pripravljalo več strokovnih delavcev organa oziroma Direktorata za družino, pri
               iskanju določenih rešitev ter oblikovanju določenih členov pa so jim pomagali
               strokovnjaki iz drugih organov, predvsem Ministrstva za pravosodje, Skupnosti centrov
               za socialno delo, pooblaščenec, vendar pa o tem sodelovanju zapisniki ne obstajajo. V
               redu, ni bila imenovana delovna skupina, v redu. Organ ni pripravljal posebnih analiz
               in poročil - kako jih ni pripravljal, če pa je dobil 500 pripomb in predlogov?
               Mislim, vsaj nekdo je to moral prebrati pa reči, tole je v redu, to pa ni v redu.
               Mislim, to je smešno, da rečemo, da ni noben postopek stekel, ki je normalen. Torej,
               da je nek sestanek, da se na tem sestanku napiše, kdo je tam sedel, kaj je kdo
               povedal in se v zapisnik napiše, da je Ministrstvo za pravosodje predlagalo to,
               sodišče to in nekdo nekaj tretjega. Tako da ne bom več vztrajala, ker vidim, da ne
               bom dobila odgovora, kljub temu, da sem že nekajkrat to vprašanja.</p>
               <p>Glede Zakona o registraciji istospolne zveze. Vemo, da je takrat bil problem ravno
               dedovanje; na to je opozorila takrat Zakonodajno-pravna služba. Žal, ena izmed <stage type="mag"/><stage>(Nadaljevanje)</stage> koalicijskih strank takrat ni
               bila pripravljena tega podpreti v takem smislu in zato je bilo sprejeto tako, kot je
               bilo. In že takrat je bilo napovedano, da bo šla zadeva na ustavno presojo, kar se je
               tudi zgodilo. In Ustavno sodišče je ugotovilo, kaj je v redu in kaj ni v redu.</p>
               <p>Govorili smo tudi o demografski sliki. Državna sekretarka je rekla, da kaj se nam je
               vse zgodilo. Saj, to bi si mi želeli, da ugotovimo, kaj se je zgodilo, ali pa da nam
               predočite analizo, kaj se je zgodilo, da smo dejansko s 40.000 rojstev prišli na
               17.000, kateri ukrepi so pripeljali do tega. Ker potem najbrž podobnih neumnih, da ne
               rečem, ukrepov ne bomo sprejemali, če si želimo večjo rodnost, ali pač. Tako da bi
               prosila tudi na to odgovor, če ste delali kakšno analizo, verjetno ste jo.</p>
               <p>Posvojitve so sicer od 200. člena naprej, ampak samo čisto na kratko. Doslej smo
               imeli v veljavi, da sta lahko posvojila zakonca, torej sta morala biti poročena, to
               je bil eden od pogojev za posvojitev. Zakaj mi govorimo o eksperimentiranju? Vi
               pravite, da lahko posvojita zakonca ali zunajzakonska partnerja. /Oglašanje v
               ozadju./ No, ampak zraven navajate, da je zunajzakonska skupnost oziroma <stage>(to je v 4.
               členu)</stage> dalj časa trajajoča življenjska skupnost. Mi smo že takrat na začetku v javni
               razpravi povedali, kaj to pomeni, dalj časa trajajoča življenjska skupnost, ali je to
               dva meseca, pol leta, eno leto, tri leta. To se nam zdi eksperiment - ni
               registrirana, saj lahko tako ljudje živijo, noben problem, ampak potem mi, ki
               odločamo v korist otroka, pa najbrž moramo vedeti, v koliko časa trajajočo skupnost
               bomo otroka dali oziroma bomo dovolili posvojiti ga.</p>
               <p>Veliko je bilo govora o raziskavah. Očitno imamo vsak svoje raziskave. Mogoče ne bi
               bilo slabo, da bi tudi te raziskave enkrat malo bolj strokovno soočili, ne pa da vsak
               nekaj navaja, pa ne veš, komu bi verjel, vsak ima pač svojo varianto. Jaz ne bom
               trdila, katere so bolj relevantne in katere so manj, bi si pa želela, da jih imamo
               pred sabo, da se lahko pogovarjamo, ne pa da govorimo o tem, da je nekdo po svoje
               prevedel pa samo en del vzel, nekdo nekaj tretjega. Za to si je treba najbrž čas
               vzeti, za te stvari, na kar tudi mi opozarjamo.</p>
               <p>Prej je bilo rečeno, da ni razlik med moškimi in ženskami. Mogoče me bo gospa
               vprašala, kakšne so razlike, vseeno bi predlagala, da vpraša psihologe, sociologe,
               biologe, genetike in tako naprej. Cela vrsta ljudi in znanosti se s tem ukvarja, zato
               je malo hecno, da se take stvari takole vržejo ven, "pa povejte vi razlike."</p>
               <p>Samo še to, zakaj je tako malo istospolnih zvez registriranih. Saj, o tem sva že kdaj
               govorila, no, ampak vi ste povedali, da ste pozvali takrat istospolne partnerje, naj
               se ne registrirajo. In govorite nam, da stigmatiziramo obolele za aidsom in tako
               naprej, ampak takrat je bilo z vaše strani velikokrat v javnosti povedano, da se bo
               istospolna skupnost registrirala na okencu, kjer registriramo avtomobil, pa vsi vemo,
               da temu ni tako. Da se je treba dogovoriti z matičarjem, da je za to poseben prostor,
               da se taka zveza sklene pod državnimi simboli in tako naprej. Enkrat ste tudi
               navedli, da ste bili na neki poroki med moškim in žensko in na istospolni poroki in
               da na eni so igrali na citre, na drugi ne. Mislim, to je stvar tistih dveh, ki tako
               zvezo skleneta in sta to tudi onadva plačala, ne pa država. /Oglašanje v ozadju./
               Nikjer ne piše, da ne smejo na citre igrati, no, prosim. /Oglašanje v ozadju./ No,
               saj, verjetno v dogovoru z matičarjem bi lahko tudi se dogovorili...</p>
            </sp>
            <sp xml:id="SDT5-OZDDSZII-Redna-016-2010-05-04.sp113">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ne, dajmo se umiriti, no.</p>
            </sp>
            <sp xml:id="SDT5-OZDDSZII-Redna-016-2010-05-04.sp114">

               <speaker>ALENKA JERAJ:</speaker>

               <p>... se dogovorili, kaj bo tam igralo.</p>
               <p>Hotela sem samo še kolegu Rezmanu, ki je rekel, da nas ne sme nihče karati, če želimo
               razpravljati. Ne vem, zakaj je potem na začetku glasoval proti temu, da lahko
               nekateri pridejo in povejo svoje mnenje. Tu ste pač nekateri ugotovili, da nekateri
               niso relevantni <stage type="mag"/><stage>(Nadaljevanje)</stage> sogovorniki.
               Mi smo predlagali tudi sogovornike, za katere smo menili, da so relevantni, pa jih
               niste želeli sprejeti.</p>
            </sp>
            <sp xml:id="SDT5-OZDDSZII-Redna-016-2010-05-04.sp115">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Enkrat sem že povedala, da niso nerelevantni, da pa je še mnogo takih, ki so tudi
               relevantni, pa jih nismo povabili.</p>
            </sp>
            <sp xml:id="SDT5-OZDDSZII-Redna-016-2010-05-04.sp116">

               <speaker>ALENKA JERAJ:</speaker>

               <p>Zdaj mi pa povejte kriterij, no, po katerem to ugotavljate.</p>
            </sp>
            <sp xml:id="SDT5-OZDDSZII-Redna-016-2010-05-04.sp117">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Tudi strokovno. Kot predsednica vam nisem dolžna tega pojasnjevati.</p>
               <p>Besedo dajem za repliko gospodu Blažiču.</p>
            </sp>
            <sp xml:id="SDT5-OZDDSZII-Redna-016-2010-05-04.sp118">

               <speaker>MITJA BLAŽIČ:</speaker>

               <p>Bom zelo kratek. Nikoli nisem rekel, da se registrira skupnost na okencu, kjer se
               registrira avtomobil, tega nikoli nisem rekel. Sem pa rekel, da je registracija
               istospolne partnerske skupnosti podobna registraciji avtomobila. Da je zvezo,
               življenjsko skupnost med dvema ljubečima osebama je grdo registrirati, raje skleneš
               neko skupnost. Jaz sem tudi na registraciji svoje partnerske skupnosti odgovoril
               matičarju, da bi raje sklenil istospolno partnersko skupnost, ne pa registriral. To
               sem povedal.</p>
               <p>Druga stvar. V skladu s Pravilnikom o registraciji istospolne partnerske zveze ni
               mogoče imeti citer, ni mogoče - to je pa seveda metafora za svečanost, pomembnost
               svečanosti takega obreda pa vam je verjetno gotovo iz osebne izkušnje jasna. Kako
               zelo je pomembno za posameznika, da pripelje pred matičarja ljudi, ki so mu pomembni
               drugi, in da na nek svečan način razloži svoji bližnji okolici, da to je pa človek,
               ki sem ga jaz izbral za svojo življenjsko skupnost. Te možnosti pri registraciji
               istospolne partnerske skupnosti uradno ni. Je pa tako v praksi, na nekaterih upravnih
               enotah so ljudje zelo odprtega srca in duha in marsikaj dovolijo, kar tudi ni v
               skladu s pravilnikom. Mislim, da nek dober zakon mora biti tak, da ne dovoljuje tako
               širokega razpona interpretacije. Da sva s svojim partnerjem na ljubljanski upravni
               enoti opravila registracijo v sedmih minutah, od vstopa do izstopa, da smo pa,
               recimo, v Laškem dejansko imeli poročno koračnico, ki smo jo vrteli z nekega
               prenosnega cedeja, in tako naprej. Mislim, da dober zakon mora biti tak, da je možna
               interpretacija samo ena ali pa da je ta spekter nekoliko ožji. Skratka, po tem
               pravilniku, ki izhaja iz Zakona o registraciji istospolne partnerske, ne zveze,
               skupnosti, pa ne izhaja pravica do izbire med svečanim in formalnim obredom. Samo
               toliko v pojasnilo.</p>
            </sp>
            <sp xml:id="SDT5-OZDDSZII-Redna-016-2010-05-04.sp119">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Gospa Potrata.</p>
            </sp>
            <sp xml:id="SDT5-OZDDSZII-Redna-016-2010-05-04.sp120">

               <speaker>MAG. MAJDA POTRATA:</speaker>

               <p>Hvala.</p>
               <p>Ja, saj obstajal je tudi nek drug predlog zakona o istospolni partnerski zvez, tisto
               pa je bil o "zvezi", pa ki se takrat v tistem kontekstu ni zdel primeren. Ampak
               pustimo zdaj to.</p>
               <p>Gospa Jeraj, meni je zelo žal, vendar vam moram reči, da se pri vaših razpravah čutim
               tako, kot da sem na preiskovalni komisiji, ker vi zastavljate vprašanja kot dobro
               verzirana preiskovalka. Zdaj ne vem, kakšno zvezo ima to, da vam državna sekretarka
               ali kdorkoli z ministrstva odgovarja na vprašanja, ali obstaja tistih 500 in ne vem
               koliko zapisnikov, ki bi po vašem prepričanju morali nastati. Mene zanima, in naša
               naloga je prvenstveno, da razpravljamo o predlogu zakona, ki ga imamo. Ta zakon ima
               po vseh naših poslovniških določilih vse tiste dele, ki jih mora imeti, od uvodnega,
               primerjav in še česa, členov in potem tudi obrazložitve členov. Ne razumem tudi tega
               očitka, ki ga zdaj naslavljate na ministrstvo in na pripravljavce zakona, ker je
               očitno pri pripravljanju zakona sodelovalo veliko oseb, ki so zaposlene na
               Ministrstvu za delo, družino in socialne zadeve. Zdaj kar naenkrat to ni prav, če pa
               dajo kje na kakšnem ministrstvu delati zakon kakšnemu zunanjemu pravniku, je pa
               razsipništvo pri sredstvih, ki jih porabijo za nastanek tega.<stage type="mag"/><stage>(Nadaljevanje)</stage> Zdaj, kaj je gospoda Primca k temu gnalo, da je
               hotel videti vse tekste, a veste, jaz sem v množici sporočil, ki sem jih dobila
               očitno z istega elektronskega naslova, zaradi tega, ker ko sem odgovarjala, so se mi
               z dveh naslovov permanentno sporočila vračala. To pomeni, da sta bila "ad rema" ista,
               ne bom povedala, katera dva. Ampak tista sporočila so si bila podobna kot jajce
               jajcu. In ko sem v odgovorih nekomu omenila, da težko verjamem, da se je zgodilo kar
               osem točk protesta v dveh sporočilih na enak način, sem dobila odgovor, kaj me pri
               tem moti, pri vsem tem so pa meni očitali, da se kot pripadnica neke politične
               stranke podobno izrekam, kot se izrekajo v moji politični stranki. Hočem povedati, če
               želite nečemu oponirati, boste našli razlogov za to, da nekomu oponirate, kolikor jih
               boste hoteli najti. Ampak akcija po elektronski pošti je bila usmerjena, zato,
               oprostite, se mi zdi pač zelo sprenevedavo, da ne uporabim kakšnega bolj
               ekspresivnega izraza, če ste zaskrbljeni zaradi ljudi, ki stojijo pred Državnim
               zborom pod dežniki in v dežju in ne morejo v Državni zbor, ko ste pa sami spodbujali
               ljudi, naj pridejo. Saj ste natanko vedeli, kakšen je postopek v Državnem zboru.
               Gospod Primic, vi ste bili na odboru in na Komisiji za peticije, pa še kje, in
               natanko veste, kako te stvari tečejo. Zato se mi zdi to nespodobno.</p>
               <p>Zdaj pa k neki trditvi, ki je pa povezana s 1. členom. Mi že dolgo govorimo o
               marsičem in se opredeljujemo do najrazličnejših stvari. In prej sem slišala od
               gospoda, ki prihaja iz zavoda "kul.si", da rejništvo in skrbništvo za otroke in druge
               osebe nima v tem zakonu kaj iskati. In se je gospod skliceval na društvo Moč. Jaz
               nisem od danes, zato pisma, dopise, stališča društva Moč poznam že kar nekaj časa. To
               društvo se zavzema za drugačen tip rejništva. Jaz razumem, da oni niso zadovoljni, da
               so v družinskem zakoniku, zato ker oni razumejo rejništvo kot poklic. In če razumete
               rejništvo kot poklic, potem seveda po njihovem rejništvo ne more biti del družinskega
               zakonika. Zdaj, kako gospa, ki piše veliko večino sporočil v imenu tega društva,
               razume rejništvo, kako se je tudi za posvojitev odločila in še za kaj, to so druge
               zgodbe, ki jih beremo; mislim, da nisem edina, ki berem ta sporočila. Zato vam hočem
               povedati, stvar je v razumevanju koncepta. Gospa ima pač drugačno predstavo o tem,
               kakšno naj bi rejništvo v Sloveniji bilo za tistih 1.120 otrok, kolikor jih menda v
               rejništvi živi; se čisto lahko zgodi, da sem se zmotila, ampak je številka približno
               taka, taka se vrti, vsekakor pa pod 1.500, kajne, spoštovana predsednica, mislim, da
               je nižja od 1.500. Zdaj, kakšen tip rejništva hočemo imeti, kaj nas pri rejništvu
               moti, zakaj rejništvo ne bi smelo biti. Ampak, vidite, jaz sem razumela tako, kot je
               bila stvar urejena pri nas. Ne rečem, da je bila idealna, sama sem se z rejniki dosti
               srečevala na Centru za socialno delo v Mariboru. Bistvo rejništva je ravno to, da to
               ni institucionalizirano varstvo otrok ali življenje otrok v neki novi skupnosti,
               ampak naj bi bilo življenje otrok, ki pridejo v neko drugo družino. Ja, kje naj bo
               zdaj to urejeno? Gospa pa hoče, da je <stage type="mag"/><stage>(Nadaljevanje)</stage> rejništvo urejeno na institucionalni ravni. Moram
               priznati, da zagovarjam ta tip rejništva, o kakršnem zdaj govorimo, da je to
               umestitev otroka v nadomestno družino, in ne zagovarjam institucionaliziranega
               rejništva, zaradi tega, ker za institucionalne oblike imamo pa mladinske domove,
               imamo stanovanjske skupnosti in imamo marsikaj drugega, kjer po moje se da odbirati
               otroku, spet poudarjam, v otrokovo korist tisto obliko, ki je za otroka najboljša. In
               tudi mogoče najti kakšno možnost, da lahko otrok v stanovanjski skupnosti ali v
               mladinskem domu živi tudi po izpolnjenem 18. letu, ko ni več otrok, čeprav so mi pa
               spet drugi zagotavljali, da enkrat se mora pa tudi taka oseba postaviti na svoje
               noge, ker ti, ki so v mladinskem domu, recimo, skrbeli za mlade ljudi, ki so bili iz
               različnih razlogov odvzeti iz družin, pa so jih imeli možnost postaviti v
               stanovanjske skupnosti, ampak tam niso imeli več pravice vstopa v stanovanje po 18.
               letu, ker je to motenje posesti. In še bi vam lahko razlagala vse te najrazličnejše
               probleme, ki tam nastajajo. Moram pač povedati, da se, gospa sekretarka bi se
               verjetno spomnila, po moje najmanj pet let srečujemo z rešitvami, ki jih predlaga -
               najmanj pet let, jaz pa mislim, da že kar tretji mandat.</p>
               <p>O tem sem še hotela v zvezi s 1. členom govoriti. Je pa seveda še marsikaj, o čemer
               bo mogoče reči tudi v nadaljevanju razprave. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp121">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Dve repliki. Gospa Jerajeva.</p>
            </sp>
            <sp xml:id="SDT5-OZDDSZII-Redna-016-2010-05-04.sp122">

               <speaker>ALENKA JERAJ:</speaker>

               <p>Ne vem, zakaj je problem, če hočemo kakšne stvari vedeti. In mi je žal, da se
               počutite kot na preiskovalni komisiji. Zato imamo najbrž predstavnike ministrstva
               tukaj, da nam na kakšno stvar odgovorijo, če jim ni pretežko, seveda.</p>
               <p>Ko smo obravnavali družinski zakonik na javni razpravi, je bilo tam zagotovljeno s
               strani ministrstva, da naj ljudje pošljejo pripombe in jih bodo upoštevali. Odprta je
               bila javna razprava in takrat so pač ljudje to smatrali za iskreno in so zato stvari
               tudi pošiljali. Potem pa dobili odgovor, da pač ni nobenih relevantnih pripomb, kar
               se mi zdi zelo podcenjujoče, ker niso pisem pisali tisti, ki so vam zdaj očitno
               pisali na mail in vas je to tako zmotilo, ampak mnogi strokovnjaki, mnoga društva,
               mnogi, ki se z določenimi stvarmi ukvarjajo in imajo kaj o stvari povedati.
               Ministrstvo je reklo, da ni bilo nobenih relevantnih pripomb takrat, nobenih
               strokovnih pripomb. Minister je potem povedal, da vseeno je pa nekaj bilo
               relevantnega, očitno od Vrhovnega tožilstva, in so nekaj upoštevali. Ne vem, v čem je
               problem, če hočemo določene stvari videti, zakaj oziroma kako je nastal družinski
               zakonik. Tu nam vsi razlagate, kako pomembni so razvojni psihologi, zato me zanima,
               ali je bila gospa Ljubica Marjanovič Umek povabljena na ministrstvo in je tam
               povedala svoja stališča ter kaj je o tem povedala. Mislim, ne vem, zakaj je to
               problem. Potem je bilo enkrat spet rečeno, da so sodelovali pri pripravi strokovnjaki
               Pravne fakultete, potem je bilo to demantirano, in tudi dvomim, da bi Pravna
               fakulteta sodelovala, ker najbrž potem ne bi popravljali polovice členov, ki so
               neustavni in v nasprotju s celim kupom zakonodaje, ki imamo sprejeto. In jih najbrž
               ne bi bilo treba toliko popravljati in ne bi potrebovala vlada in koalicijske stranke
               napisati ne vem koliko amandmajev, da smo celo morali sejo prestaviti, ker se tega ni
               dalo tako hitro narediti. Vprašali smo tudi Zakonodajno-pravno službo Vlade, kako da
               je nastal dokument, ki je v polovici členov najmanj problematičen, če se lahko tako
               izrazim. In zato upravičeno domnevamo, da je sodelovalo preveč ali pa premalo
               strokovnjakov, da je nastala taka zadeva, ki jo bomo najbrž še tri dni
               popravljali.</p>
            </sp>
            <sp xml:id="SDT5-OZDDSZII-Redna-016-2010-05-04.sp123">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. No, če ste zelo natančno šli skozi pripombe, ste ugotovili, da je
               precejšen del le-teh redakcijske narave, velik del le-teh izhaja iz<stage type="mag"/> <stage>(Nadaljevanje)</stage> iz spreminjanja predhodnih členov, tako da
               resnih vsebinskih pripomb ni tako grozno veliko kot želite prikazati. Sicer pa
               praksa, da se amandmira ne samo 40, 50% členov, ampak kar 80 ali pa 90% členov, je v
               tem Državnem zboru vendarle stalnica.</p>
               <p>No, zdaj pa besedo predajam gospodu Primcu.</p>
            </sp>
            <sp xml:id="SDT5-OZDDSZII-Redna-016-2010-05-04.sp124">

               <speaker>ALEŠ PRIMC:</speaker>

               <p>Najlepša hvala za besedo. Jaz sem bil res na drugi obravnavi predloga novele zakona o
               registraciji istospolne partnerske skupnosti in tam ste me, spoštovana gospa
               predsednica, podučili, da sem kršil proceduro, ker sem polemiziral in ker sem se
               javljal k replikam. Jaz sem danes bil kulturen, ampak sem videl, da danes ste očitno
               spremenili način dela na odboru. In zato sem se sedaj oglasil, ker sem ves ta čas
               zelo težko čakal, ker je bilo veliko stvari ki bi jih hotel povedati, pa sem se moral
               zadrževati, in da ne bi preveč ponotranjil vse teh stvari, sem se odločil, da se bom
               vendarle javil k besedi, posebej zato, ker so tudi, drugi se lahko javijo k
               besedi.</p>
               <p>Jaz moram reči, sem frapiran nad tem, da je državna sekretarka priznala, in bom
               rekel, tega niti ne skriva, da predlog družinskega zakonika ni pripravljen v skladu z
               resolucijo o normativnih dejanjih. Sicer ona pravi, da tega niso naredili zato, ker
               pač resolucija ne velja, ampak poglejte, resolucija je sprejeta in v skladu z
               največjimi standardi, kot pravite, da je bil družinski zakonik pripravljen, bi lahko
               sprejeto resolucijo spoštovali kljub temu, da vlada še ni izvedbenih aktov sprejela.
               Tako da, jaz sem vesel, da ste priznali, da ste nestrokovno pripravili, ker upam, da
               se strinjate, da je resolucija strokovno pripravljena.</p>
               <p>Potem gospa Potrata, vas je zanimalo, zakaj smo si tako zelo želeli izvedeti
               podrobnosti, kako je nastajal predlog družinskega zakonika. Vam povem zakaj? Zato,
               ker nas je vse, strokovno in laično javnost, ki je poslala pripombe na predlog
               družinskega zakonika, gospa državna sekretarka razglasila malo da ne za bedake. Ko je
               rekla, da ni prišlo nikakršnih strokovno utemeljenih predlogov. Zaradi tega. Mi smo
               se čutili užaljene in čutili smo se, da je to grozna žalitev, ki je bila izrečena,
               zdaj se je izkazalo, na stotinam ljudi in smo rekli, to je treba pa raziskati. To je
               bil razlog. Ampak potem seveda, ko smo začeli zadevo raziskovati, so se odpirale nove
               in nove zgodbe in se lahko, kot rečem, začeli padati okostnjaki iz omare. In smo
               seveda potem v procesu raziskovanja, ki je bil sprožen z neko žaljivo in neutemeljeno
               izjavo, kot se je sedaj izkazalo, pač izvedeli še marsikaj drugega.</p>
               <p>Potem, rekli ste, da sem sodeloval na Komisiji za peticije. Jaz na Komisiji za
               peticije nisem sodeloval zaradi sabotaže, ki se je zgodila v Državnem zboru. Jaz sem
               s strani predsednice komisije gospe Irglove, menda bil povabljen, se pravi ona je
               strokovnim službam naročila, naj me povabijo, ampak zanimivo, da je naslov namesto na
               mojega, odromal nekam v Novo Mesto. Zanimivo, glede na to, da recimo me Odbor za
               delo, družino in socialne zadeve zna povabiti, da mi predsednik Državnega zbora zna
               odpisati, gospa predsednica odbora mi sicer ne zna odpisati, do sedaj mi ni
               odgovorila še na niti eno moje pismo...</p>
            </sp>
            <sp xml:id="SDT5-OZDDSZII-Redna-016-2010-05-04.sp125">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>To je pa čista laž, ampak pustimo, to je že prava stalnica.</p>
            </sp>
            <sp xml:id="SDT5-OZDDSZII-Redna-016-2010-05-04.sp126">

               <speaker>TOMAŽ PRIMC:</speaker>

               <p>Niti eno moje pismo, niti eno moje pismo, gospa predsednica, niste odgovorili v zvezi
               z vabljeni, ko sem vas lepo prosil, da odprete razpravo, odpisal mi je potem šele
               predsednik Državnega zbora. To je dejstvo.</p>
            </sp>
            <sp xml:id="SDT5-OZDDSZII-Redna-016-2010-05-04.sp127">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Tudi jaz sem vam odgovorila...</p>
            </sp>
            <sp xml:id="SDT5-OZDDSZII-Redna-016-2010-05-04.sp128">

               <speaker>TOMAŽ PRIMC:</speaker>

               <p>Gospa predsednica, niste mi odgovorili. No, potem naslednja zadeva.</p>
               <p>Govori se, se pravi, kaj smo potem ugotovili. Ugotovili smo to, da se pravzaprav zdaj
               sploh ne ve kdo je predlog družinskega zakonika pripravljal. Ministrstvo je dolgo
               časa govorilo, da so bili to neki... Ministrstvo je, poslušajte, ja... Ministrstvo je
               zelo dolgo časa govorilo, da so to pripravljali neki strokovnjaki. In še v zadnji
               izjavi iz prejšnjega tedna je pisalo, da so predlog pripravili strokovnjaki, končno
               redakcijo, šele končno obliko pa so dali strokovnjaki iz direktorata za delo,
               družino, socialne zadeve. se pravi, predloga po lastnih izjavah, poglejte, ne govorim
               jaz, ampak govori o izjavah Ministrstva za delo, družino in socialne zadeve, so
               predlog pripravili neki strokovnjaki, za katere še danes ne vemo kako jim je ime,
               kako se pišejo, kje delajo, iz katerih strok prihajajo. Tako da, to nas še zelo
               zanima. In to je predmet naše naslednje zahteve za posredovanje informacij javnega
               značaja. Če bomo pa dobili to že zdajle, se pravi, v teku razprave na <stage type="mag"/> <stage>(Nadaljevanje)</stage> odboru, bomo pa še toliko bolj
               srečni. Pač ne bo treba čakati toliko časa, kot si ga ministrstvo ponavadi vzame
               zato, da nam na stvari odgovori.</p>
               <p>Potem še eno stvar bi lepo prosil. Poglejte, večkrat sem slišal v razpravi, da danes
               tukaj ni zato več ljudi, ker je bila opravljena javna razprava. Javna razprava ste
               govorili, lahko tudi rečemo javna predstavitev mnenj. Meni je vseeno kako rečete.
               Poglejte, javna predstavitev mnenj ni del zakonodajnega postopka. Poglejte si
               poslovnik, poglejte si poslovnik Državnega zbora in boste, mi boste ugotovili, da se
               zakonodajni postopek Državnega zbora ne začne z javno predstavitvijo mnenj. To je
               prva zadeva. Ni. Pokažite mi člen, pa bomo potem argumentirano lahko razpravljali. In
               edina možnost, da ima javnost v okviru zakonodajnega postopka možnost, se pravi
               strokovna in laična javnost možnost povedati svoja stališča, je druga obravnava na
               odboru. To so pač dejstva, ki izhajajo iz poslovnika, si jih nisem jaz izmislil in
               mislim, da je zelo ne fer ljudem govoriti, pač ne smete govoriti zato, ker ste lahko
               govorili že na javni razpravi.</p>
               <p>Gospa Potrata je rekla, da je nekaterim ljudem odgovorila, ko so ji pisali, da bi
               želeli priti na drugo obravnavo, da so lahko svoje povedali že v javni razpravi. Ja
               jaz ne vem kako gospa Potrata ve kaj so ti ljudje hoteli povedati. Saj mogoče pa niso
               hoteli splošno razpravljati. Mogoče so oni hoteli povsem konkretno povedati svoje
               stališče do konkretnih členov in od kje si gospa Potrata jemlje pravico, da ve kaj
               ljudje mislijo povedati. To me zelo zanima.</p>
               <p>Potem zdi se mi, bom rekel, zelo slabo se mi zdi, to kar sem tudi danes slišal, s
               strani gospoda Blažiča. On je rekel, da so, ko je bil sprejet Zakon o registraciji
               istospolne partnerske skupnosti, pozvali ljudi, da naj se ne registrirajo. Jaz sem že
               prej omenil, zdaj sem še enkrat pogledal, poglejte obseg pravic in obveznosti, ki
               izhajajo iz tega zakona o registraciji istospolnih partnerskih skupnosti je zelo zelo
               velik. In dejstvo je, ravno prej smo imeli primer Cosac proti Poljski, tista dva
               partnerja, ki sta se registrirala bi, to je tudi prej kolegica Šorlijeva ugotovila,
               bi seveda človek lahko ostal v stanovanju, med tem ko, če se ne registrirata pač, bi
               imel tudi v Sloveniji težave. Ampak na Poljskem te možnosti nimajo. In kaj hočem
               reči? Če bi se ta dva človeka na podlagi zakona registrirala, teh težav ne bi bilo.
               In ste zelo slabo svetovali svojim ljudem, za katere pravite, da jih predstavljate.
               Tako, da bi vam predlagal, da to spremenite, in da tudi ljudem v tem smislu socialnih
               in premoženjskih pravic, ki mi jih prinaša zakon, pomagate, da jih bodo lahko
               uveljavili.</p>
               <p>O tem kaj lahko mama pa kaj lahko oče da, otrok oziroma to kar nas je spraševala
               gospa Šorlijeva, bom pa povedal takrat ko bo ona navzoča. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp129">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Seveda replika bo, gospa Majda Potrata.</p>
               <p>Morda naj samo to povem za intermezzo, ker že toliko časa razpravljamo. Je še 12
               država sprejela možnost, da lahko istospolni posvojijo otroke. To je Danska. Ravnokar
               so sporočili po televiziji.</p>
               <p>Izvolite gospa Potrata.</p>
            </sp>
            <sp xml:id="SDT5-OZDDSZII-Redna-016-2010-05-04.sp130">

               <speaker>MAG. MAJDA POTRATA:</speaker>

               <p>Hvala lepa in se vsem navzočim opravičujem zaradi navajanja napačne številke člena
               poslovnika, ki govori o javni predstavitvi mnenj. Gospod Primc, saj jaz razumem, da
               ne morete vseh fines poslovniških poznati, ampak res smo mi govorili o javni
               razpravi, ki jo je organiziralo ministrstvo in je teklo v okviru ministrstva in
               govorili smo o javni predstavitvi mnenj. In 46. člen poslovnika pravi takole. Za
               pridobivanja informacij lahko delovno telo opravi javne predstavitve mnenj na katere
               povabi strokovnjake in druge osebe, ki bi lahko dale koristne informacije. Drugi
               odstavek. Sklic javne predstavitve mnenj z vprašanji o katerih se želijo pridobiti
               informacije, se objavi v javnih glasilih. In tretji odstavek. Delovno telo lahko
               vabljene na javno predstavitev mnenj zaprosi, da svoja mnenja dajo tudi pismo.</p>
               <p>In zdaj, 12. oktobra je bila organizirana v Državnem zboru javna predstavitev mnenj.
               Za to javno predstavitev mnenj <stage type="mag"/>
               <stage>(Nadaljevanje)</stage>je to delovno telo na seji odbora sprejelo troje vprašanj, ki so bila
               javno objavljena in do katerih se je javnost lahko opredelila. In tam so bili tudi
               navedeni vabljeni, ki so prišli. To je javna predstavitev mnenj, ki je bila korektno
               opravljena, povabljeni so bili tudi sem, da pošljejo prispevke. Gospod Primic, vi
               meni ne morete pripisati tistega česar nisem rekla. Jaz sem samo povedala, da sem v
               svojih odgovorih pojasnjevala, da ima druga obravnava zakona na delovnem telesu pač
               drugačne postopkovne zahteve, kot jih ima javna predstavitev mnenj. In v okviru javne
               predstavitve mnenj je bilo vse to kar vi hočete povedati, omogočeno. Zdaj pa, ni
               edina stvar pri kateri napak sklepate, ampak oprostite, resolucija na katero se
               sklicujete, je bila sprejeta in govori o tem kako morajo biti sprejeti v državni zbor
               poslani akti. Iz tega, da v tem primeru družinskega zakonika, ki je bil sprejet pred,
               na vladi sprejet in v taki obliki, da je bil pred sprejetjem resolucije, ne morete iz
               tega sklepati, da je zaradi tega družinski zakonik nestrokovno pripravljen. To pa,
               oprostite, je pa zame žalitev logičnega mišljenja. Tako kot je zame žalitev logičnega
               mišljenja tisto kar je prej gospa Jeraj govorila, ampak to bom pa potem raje
               razpravljala, da me ne boste, predsednica, opozorili da je moja replika daljša od
               treh minut kolikor sme biti in vam že zdaj napovem, nekaj sem pozabila gospe Jeraj še
               povedati. Hvala.</p>
            </sp>
            <sp xml:id="SDT5-OZDDSZII-Redna-016-2010-05-04.sp131">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Cukjati.</p>
            </sp>
            <sp xml:id="SDT5-OZDDSZII-Redna-016-2010-05-04.sp132">

               <speaker>FRANCE CUKJATI:</speaker>

               <p>Hvala za besedo. Jaz sem takrat mislil kratko repliko, ampak niste videla roke, zato
               sem se javil k razpravi.</p>
               <p>Najprej bi želel gospodu Rezmanu replicirati oziroma dopolniti. Ni gospod Strehovec
               se skliceval na 58%. To je bila moja izjava. In moram reči, da tukaj smo poslanci in
               poslanke, govorimo v svojem imenu, večina ostalih govorijo v imenu neke skupnosti,
               nekega društva, neke zveze, tudi minister govori v imenu vlade in je treba govorca na
               nek način spoštovati, kaj predstavlja oziroma da predstavlja tudi nekaj več, ne samo
               svoje mnenje in to sem hotel jaz na to opozoriti. Tudi kadar gospod Gantar govori v
               imenu Državnega zbora, se z njim ne strinjam, ampak govori tudi v mojem imenu, v
               imenu Državnega zbora. Kadar predsednik države Türk nastopa in govori v imenu
               Slovenije, ja, čeprav se ne strinjam z njim, govori v mojem imenu in ima njegova
               beseda nekaj več teže kot pa samo beseda Danila.</p>
               <p>Drugo kar je, sem pa, je pa ne vem kdo je sprožil vprašanje, kako se je sprejemal
               Zakon o registraciji istospolne partnerske skupnosti, da predstavnik istospolno
               usmerjenih niso bili sprejeti, poslušani. Eden od vas, da predlogi niso bili
               sprejeti. To ni prav. To ni prav, da se ni upošteval vaš glas. Jaz ne vem ali se je
               ali se ni, v postopku, da se ni upošteval, to ni prav. Ker je bil zakon, ki naj bi
               bil vam namenjen. Mislim, gospa Potrata, da tudi, če je zakon namenjen, sedaj grem pa
               na vašo pripombo glede rejništva, vi se ne strinjate s predlogom rejnikom, ampak ni
               prav, da predstavniki rejnikov ne sodelujejo pri oblikovanju zakonodaje, ki je njim
               namenjena.</p>
            </sp>
            <sp xml:id="SDT5-OZDDSZII-Redna-016-2010-05-04.sp133">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>So vabljeni.</p>
            </sp>
            <sp xml:id="SDT5-OZDDSZII-Redna-016-2010-05-04.sp134">

               <speaker>FRANCE CUKJATI:</speaker>

               <p>To pa ni prav. Tudi predlogi, ki smo jih dobili s strani rejnikov, so povsem drugačni
               kot pa členi govorijo. Meni se zdi, da to ni prav. To ni prav in to sem jaz od
               začetka uvodoma kritiziral. Zdi se mi, da tudi ni dobro, gospod minister, <stage type="mag"/> <stage>(Nadaljevanje)</stage> da predstavnikov družin in pa
               društev, ki predstavljajo družine, se ne upošteva. To je problem. To je problem. In
               ponovno poudarjam, to je prava največja napaka tega zakonika. In napaka vlade, da
               pošlje tak zakonik, neusklajen oziroma usklajen samo z eno od teh skupin, ki se tukaj
               javljajo, ne pa z ostalimi. Hvala.</p>
            </sp>
            <sp xml:id="SDT5-OZDDSZII-Redna-016-2010-05-04.sp135">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Jaz bi vas vseeno opozorila, da niso vsi rejniki istega mnenja. Mi smo na
               razpravo vabili predstavnike dveh skupin, Klub rejniških družin Maribor in pa Društvo
               moč. Skratka tudi ti so neusklajeni med seboj. To pač tako je v družbi.</p>
               <p>Gospod Rezman je želel repliko.</p>
            </sp>
            <sp xml:id="SDT5-OZDDSZII-Redna-016-2010-05-04.sp136">

               <speaker>VILI REZMAN:</speaker>

               <p>Hvala lepa gospa predsednica. Jaz bi rad samo povedal, da ne bi bilo kakšnih posebnih
               dvomov, da sem posebej, ko sem diskutiral, izpostavil da tista trditev o 58%
               statistično opredeljenih ni trditev dr. Strehovca, ampak enega izmed opozicijskih
               poslancev. Tako da, torej jaz ga ne obremenjujem s tem. Jaz vem, da on tega ni rekel
               in imam pred seboj tudi dopis, izjavo, ki jo je on bral in natančno piše, v komisiji
               pravičnosti mir itn., in je torej, on je citiral to korektno, potem se je pa, rečmo
               ena eskapada zgodila in sem jo pač želel popraviti.</p>
               <p>Tisto kar bi moral še reči k temu, pa je, da se jaz pa seveda ne strinjam s tem, da
               bi lahko gospod Gantar ali gospod Türk govorila v mojem imenu, ko mi sprejemamo
               zakone. Oni imajo reprezentativno funkcijo v drugih primerih, ne pa takrat, ko mi
               odločamo o tem ali bo zakon takšen ali drugačen. Takrat, ko mi sedimo na nekem
               matičnem delovnem telesu ali v Državnem zboru, je beseda, ko sedi in ko glasuje za
               nek zakon ali amandma, dr. Gantarja, popolnoma enaka kot nas vseh ostalih. Nima te
               pravice in ni zakonske ali pa poslovniške osnove za to, da bi lahko on v tem smislu
               predstavljal Državni zbor.</p>
            </sp>
            <sp xml:id="SDT5-OZDDSZII-Redna-016-2010-05-04.sp137">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Vi imate repliko, gospod Blažič? Izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp138">

               <speaker>MITJA BLAŽIČ:</speaker>

               <p>Jaz imam repliko na to, zakaj smo pozivali istospolno usmerjene pri nas naj ne
               registrirajo istospolne partnerske skupnosti. Šlo je za to, da smo mi takrat v tistem
               postopku natančno analizirali v tistim petih dneh, kar nam je bilo dano na razpolago,
               ko so nam približen zakon pripravljen, zakon blagolovili pokazati, skupaj s
               pravnicami in pravniki pripravili nek obsežen dosje, nek obsežen predlog, kjer smo
               razložili, kje so pomanjkljivosti tega zakona. In ko smo analizirali katere pravice
               nam ta zakon daje, katerih pa ne, smo ugotovili, da tistih temeljnih socialnih
               pravic, ki jih potrebujemo za vsakodnevno življenje, v tem zakonu ni. Nikoli nismo
               rekli tega, da zakon ni bil korak naprej. Mi smo jasno večkrat povedali, da je zakon
               bil korak naprej, ker je v slovensko pravo uvedel institut registrirane istospolne
               partnerske skupnosti in je bilo možno tako diskriminatorno urejeno skupnost pred
               Ustavnim sodiščem potem spodbijati oziroma vprašati Ustavno sodišče, če je zakon v
               skladu z ustavo. V tem smislu in pa tudi v smislu nekaterih pravic, smo zakon mi zelo
               suvereno povedali, da je korak naprej. Tistih temeljnih socialnih pravic, ki jih pa
               rabimo za vsakodnevno življenje, zato ker zakon taksativno našteva nekatere pravice,
               tistih pa notri ni bilo in to se je recimo videlo, ko sem osebno sedel na drugi
               obravnavi in se boril, da bi nekatere te spremembe vendarle prišle, smo ugotovili, da
               recimo ni možno soodločati o načinih zdravljenja partnerja, če partner sam ni
               sposoben odločati o načinu zdravljenja. In takrat je odbor kot predlog amandmaja
               odbora to tudi sprejel in takrat sem tudi že opozoril o takih pomanjkljivosti je v
               zakonodaji v tem ZRIP-su ogromno, zato ker pač pravice našteva taksativno. Skratka,
               naš predlog in naša pobuda, naj ljudje ne registrirajo <stage type="mag"/><stage>(Nadaljevanje)</stage> istospolne partnerske skupnosti oziroma natančneje,
               bila je, naj si preberejo Zakon o registraciji istospolne partnerske skupnosti in
               ocenijo, ali jim prinaša dovolj pravic. Po našem prepričanju pa je zakon
               diskriminatoren in je nastal na podlagi te analize, koliko pravic daje in katere
               pravice so izpuščene.</p>
            </sp>
            <sp xml:id="SDT5-OZDDSZII-Redna-016-2010-05-04.sp139">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Še gospod Pojbič, potem odgovor Vlade, in upam, da smo izčrpali razpravo o 1. členu.
               /Oglašanje v ozadju./ Oprostite, gre za repliko? A, razprava. Gospod Pojbič,
               izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp140">

               <speaker>MARIJAN POJBIČ:</speaker>

               <p>Gospa predsednica, pri tem 1. členu se nisem imel namena več oglašati, vendar po vsem
               tem, kar je bilo danes tu povedanega, ni nobene možnosti, da se ne bi še enkrat
               oglasil.</p>
               <p>Prvič, poglejte, skoraj neverjetno je, moram povedati, da gospodje, ki prihajajo z
               moje desne - ne bom jih omenjal po imenu in priimku, se opravičujem, ker si jih nisem
               zapomnil, pa tudi ne zapisal -, danes bolj kvalitetno zagovarjajo rešitve, ki so
               zapisane v tem zakoniku, torej, s področja, ki se njih dotika. Moram reči, da sem ob
               tem izjemno presenečen. Če bi razmišljal še kak majhen korak naprej, bi lahko prišel
               mogoče - pa saj to mogoče ni točno, da pravilno vidim zadeve, ampak mislim, da so
               ravno ti gospodje, ki tu sedijo, pripravljali tisti del zakona, ki se nanaša na
               njihovo področje. Ampak ni nič narobe s tem, bog ne daj. Oprostite, nič ni narobe s
               tem, jaz tu ne vidim nobenega problema. Vidim pa problem, veste, kje - da Vlada
               oziroma državna sekretarka, ko jo vseskozi sprašujemo, dajte, lepo prosim, povejte,
               kdo so bili tisti strokovnjaki, kdo so bili tisti, ki so sodelovali pri pripravi tega
               zakonika, pa ne moremo priti do imen. To vprašanje sem postavil s tega vidika, ne
               zaradi tega, da bi bilo s temi gospodi karkoli narobe. In tudi, hvala bogu, če bi
               sodelovali pri pripravi tega zakonika, ker to področje, ker njih direktno tangira,
               tudi verjetno najbolje poznajo. Še enkrat povem, zakaj tako razmišljam. Razlog je
               eden: do tega trenutka nismo dobili ustreznih odgovorov na vprašanja, ki jih moja
               kolegica Jerajeva postavlja neprestano skozi to razpravo. Še enkrat povem, da to ni
               nič narobe. Samo naj povedo, ta in ta je bil prisoten pri pripravi tega zakonika.
               Vendar pa potem v nadaljevanju seveda nastopi nek drug problem: potem šele vidimo,
               kdo je tisti, ki ima prioriteto, ki mu jo daje predsednica skupaj s svojo ekipo in pa
               ta Vlada, da lahko zagovarja pozitivne strani tega zakonika, in tisti, ki ta zakonik
               gledajo malce drugače, so v manjšini.</p>
            </sp>
            <sp xml:id="SDT5-OZDDSZII-Redna-016-2010-05-04.sp141">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>To pa ni res.</p>
            </sp>
            <sp xml:id="SDT5-OZDDSZII-Redna-016-2010-05-04.sp142">

               <speaker>MARIJAN POJBIČ:</speaker>

               <p>Zagotovo je to res. Če bomo danes pogledali magnetogram in čas, ki je bil porabljen s
               strani ene skupine ljudi, ki zagovarjajo, ki niso poslanke in poslanci tega odbora,
               in na drugi strani, koliko časa je bilo dano drugi skupini, da so lahko zagovarjali
               drugačno rešitev, bomo ugotovili časovno dimenzijo te razprave. In iz tega se bo
               videlo, kdo je imel več možnosti, kdo je imel več priložnosti in tako naprej.
               /Oglašanje v ozadju./ Ne govorim o časovni omejitvi. Prosim lepo, da me ne motite,
               ker tudi jaz vas nisem. Pa če že spite na tisti klopi ali stolu, dajte se vsaj
               zbuditi! Pa ne se zbuditi vsakih pet minut, lepo vas prosim, mladi gospod, ste prvič
               v tem parlamentu, pa se primerno temu obnašajte. /Oglašanje v ozadju./ Saj to ni
               pomembno. Ne, jaz nikoli nisem spal; če ste me videli kdaj, potem se opravičujem,
               zagotovo pa tega nisem nikoli storil. /Oglašanje v ozadju./ Gospa predsednica,
               prosim, prekinite, da lahko govorim.</p>
            </sp>
            <sp xml:id="SDT5-OZDDSZII-Redna-016-2010-05-04.sp143">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ja, izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp144">

               <speaker>MARIJAN POJBIČ:</speaker>

               <p>Torej, prišli smo do nekega trenutka, ko se bodo počasi stvari same po sebi skozi to
                  <stage type="mag"/><stage>(Nadaljevanje)</stage> razpravo pripeljale do
               neke točke. Počasi bomo šele ugotovili, kaj se je dogajalo v postopku priprave tega
               zakona, kdo so tisti sodelavci in na kakšen način se je ta zakon pripravljal. Še
               enkrat povem, nimam nikakršnega problema s tem, kdo je sodeloval pri pripravi tega
               zakona. Samo tudi ne vidim nobenega razloga, da se to ne bi povedalo, ker ni nobenega
               razloga, da bi se skrivalo. Nobenega razloga! Če se pa skriva, pa pomeni, da je nekje
               nekaj v postopku priprave tega zakona narobe; to pa pomeni to. In najmanj, kar bi
               pričakoval, bi pričakoval od predstavnikov Vlade, da bodo bistveno več časa porabili
               v zagovor tega zakona kot pa ostali, ki so s tem delom zakona obremenjeni, ker so
               obremenjeni samo z enim delom. Vlada pa je obremenjena in mora, kar seveda
               pričakujemo, odgovoriti poslankam in poslancem na postavljena vprašanja. Tu se bom pa
               zdaj dotaknil gospe, svoje prijateljice, moram reči, ker sva sklenila prijateljstvo,
               sva se zmenila, da je vse v redu... /smeh v dvorani/... torej, Majde Potrata. Tu pa
               pridem do situacije, ko je gospa Majda Potrata dejala, da se počuti tukaj Vlada kot -
               kaj je že povedala, čakajte, samo trenutek, sem si zapisal -, kot da ste na
               preiskovalni komisiji. Se opravičujem, Majda, točno tako ste rekli. No, in torej,
               mislim, da to niti približno ni res, ker vprašanja niso bila namenjena vam, gospa
               Potrata, temveč - oprostite, imam prav, sem prepričan -, temveč Vladi. Vlada pa je tu
               zato. In nismo nič komentirali pa trdili, da je zdaj problem glede gospoda ministra,
               ker je verjetno imel kakšne druge obveznosti in je moral oditi, da je zdaj problem,
               ker ministra ni tukaj. Niti eden izmed poslancev ni izpostavljal tega vprašanja. Bili
               smo zadovoljni z odgovori državne sekretarke, ki pa je odgovarjala na način, kot si
               je ona to zamislila. Saj to ni problem, ona je govorila tisto, kakor ona vidi to
               problematiko. Mi, poslanke in poslanci, smo pa postavljali vprašanja, na katera smo
               želeli dobiti odgovore. In kar nekaj vprašanj je ostalo odprtih. Zato je najmanj, kar
               pričakujem, ker je najbolj kredibilna oseba v tem trenutku v Sloveniji v tej Vladi
               minister, ki je, kar moram tudi povedati, in to ni smešno, eden najbolj aktivnih
               ministrov pa najbolj pridnih ministrov v tej Vladi, to moram povedati in za tem
               stojim; zelo iskreno to govorim, ker on ve, da jaz tako mislim. No, in pričakujem, da
               bo gospod minister na vprašanja, ki se jim je državna sekretarka izogibala, iskreno
               in prijateljsko odgovoril.</p>
               <p>Zdaj pa še en delček, kdo sme in kdo ne sme v tej naši prisotnosti govoriti. To
               vprašanje je izpostavil marsikdo, pa ne bom zdaj omenjal imen in priimkov. Jaz mislim
               in prepričan sem, da v tej naši sredi ni nikogar, ki ne bi imel pravice povedati to,
               kar pač želi. Ima to pravico, v skladu s poslovnikom, ustavo, da ne govorim naprej,
               čisto vsak. In vsak je tudi lahko povedal, kar je mislil. Če pa je kdo razmišljal
               tako kot, recimo, jaz, da naj pač o nekih zadevah, na katere se nekdo najbolje ne
               spozna, malo razmisli, kaj o tej zadevi pove, je pač to moje mnenje, ki mora biti
               relevantno in mora biti enakovredno mnenjem vseh, ki tu sedite in imate pravico
               razpravljati; saj nam to pravico daje ustava, nam daje poslovnik. Zato pa lepo
               prosim, take opazke niso potrebne. Jaz pač tako vidim, tako razmišljam in tako tudi
               povem. To je moja pravica. Če bi pa kogarkoli žalil, je pa druga pesem; tega pa nisem
               storil, v to sem pa prepričan, bi se mu tudi opravičil, če bi to naredil. Tega ne
               počenjam. Lahko se zgodi, da včasih človeka zanese, ampak mislim, da tega ne
               počenjam. Načeloma to nerad počnem, ker tu nisem poslanec zato, da bi ustvarjal v tem
               parlamentu konflikte, ampak zato, da poskušam pomagati parlamentu, <stage type="mag"/><stage>(Nadaljevanje)</stage> vsem tistim, ki smo odgovorni za vodenje
               države, torej tudi, če smo v opoziciji, da skupaj najdemo rešitve, ki bodo pisane na
               kožo državljankam in državljanom Republike Slovenije. To je naša izključna naloga in
               dolžnost.</p>
               <p>Na koncu bi rad sklenil z naslednjo mislijo. Še enkrat bolj sem prepričan, da
               rešitev, ki so v tem zakoniku zapisane, v nobenem primeru ne morem podpreti. Najmanj,
               kar bi pričakoval od Vlade Republike Slovenije in od te koalicije, je pa naslednje.
               Javno mnenje je znano. In v tem zakoniku je treba spremeniti zelo malo stvari, da bi
               lahko zadostili večini Slovenk in Slovencev. In ta zakonik bi lahko brez nekih
               velikanskih pretresov tudi v Državnem zboru sprejeli, zato ker smo vsi ugotovili, da
               je kar veliko pomembnih stvari, ki so dobre v tem zakoniku. Hkrati pa, da ne bi bila
               oškodovana manjšina, kar bi pa bilo absurdno, bi pa lahko reševali z nekim drugim
               zakonom, o katerem sem v svojem uvodnem nagovoru govoril. Prepričan sem, še enkrat
               povem, da v družinski zakonik ne spada problematika istospolnih partnerskih
               skupnosti. Ne spada! To je moje mnenje, to nikakor ne pomeni, da moramo vsi tako
               misliti. Jaz tako razmišljam. In da bi to problematiko bilo nujno rešiti z vsebino in
               zakonom, ki mora biti samostojen, ki ne sme biti del družinskega zakonika. Uvodoma
               sem povedal, kaj pomeni zame družina; to sem povedal in tega ne bom še enkrat
               ponavljal. In če bi Vlada imela malo širine in bi začutila, kako zadeve v naši državi
               funkcionirajo, in bi se tudi zavedala, da je treba prisluhniti Slovenkam in
               Slovencem, da so zato tukaj, saj ta Vlada ni tukaj zaradi mene, je pa zagotovo tudi
               zaradi mene tukaj, ker sem tudi jaz državljan te države. Če bi tako razumela,
               poslušala in prisluhnila, ne bi znova in znova prihajalo do situacije, ko s svojimi
               rešitvami razdvaja slovenski narod. Cel kup takih problemov se je v zadnjem času
               zgodilo in v naslednjih predlogih Vlade se ponovno pojavljajo enaki problemi. Na
               začetku, ko je pa Borut Pahor nastopil s svojo ekipo, je pa povedal naslednje: "Čisto
               vse bomo storili, da bomo povezali slovenski narod, da bomo ustvarili pogoje za
               blaginjo tega naroda." In, dragi moji prijatelji, spoštovane dame, povejte, kje pa
               smo zdaj! Z vsakim naslednjim predlogom zakona pridemo v situacijo, da popolnoma
               razdvojimo slovenski narod. Popolnoma! Poglejte, kaj se je zgodilo z arbitražnim
               sporazumom! Poglejte, zdaj smo tu pri družinskem zakoniku. Vse skupaj gre ponovno,
               to, ono, naslednje, vse bo šlo na referendum. Ja, če je to smešno, potem bi se pa
               morali zamisliti, kateri so tisti, ki sestavljajo ta parlament, ali so tisti, ki so
               glasovali za tiste, ki smo v parlamentu, se pravilno odločili. Res, če je komu to
               smešno! Vi točno veste, da je Slovenija prekrasna država, ampak ljudje so se odločili
               na plebiscitu za to državo z enim ključnim interesom - da bomo v tej državi živeli
               bolje kot v prejšnji združbi. In vsi, ki smo tukaj, smo dolžni za to in v tem
               interesu delati. Dolžni smo to delati. Ampak po tem, kar se pa zdaj dogaja, pa lahko
               ugotavljamo, da je to popolnoma nekaj drugega. Popolnoma v nasprotju s tistim, kar je
               bilo pri prevzemu vodenja države obljubljeno.</p>
               <p>In še za konec, to je pa res zadnji stavek, povem, da gospod minister za delo,
               družino in socialne zadeve je absolutno po moji oceni najboljši minister v kompletni
               Vladi. Res je najboljši. <stage type="mag"/><stage>(Nadaljevanje)</stage>
               Kakorkoli, trudi se. Res pa je, da tu in tam njegove želje, kot si jih je zastavil,
               niso ravno najbolj sprejemljive za Slovenke in Slovence.</p>
               <p>S tem bi zaključil to razpravo. In upam, da me ne boste izzvali, da se bom moral
               ponovno oglasiti danes. /Smeh v dvorani./</p>
            </sp>
            <sp xml:id="SDT5-OZDDSZII-Redna-016-2010-05-04.sp145">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Ja, dragi kolega podpredsednik, žal vam moram ponovno replicirati. Pa
               bova štela: Mitja Blažič, Miha Lobnik, Maja Šorli, Neža Kogovšek, Roman Kuhar - pet.
               Tomaž Merše, Aleš Primc, Tilen Mlakar, Tadej Strehovec, Tadej Stegu - pet. Ali je
               uravnoteženo? Če pa so razpravljavci dobri razpravljavci, jaz nisem nikomur kratila
               besede, ker sem zelo demokratična, navkljub temu, da mi očitate, da to nisem, je pa
               to rezultat kvalitetnih razprav. Nikomur nisem jemala besede in vsak je lahko
               govoril, kolikor časa je želel. Hvala lepa.</p>
               <p>Zdaj pa predajam besedo zopet gospe Potrata.</p>
            </sp>
            <sp xml:id="SDT5-OZDDSZII-Redna-016-2010-05-04.sp146">

               <speaker>MAG. MAJDA POTRATA:</speaker>

               <p>Hvala. Saj malo me že glava boli, pa bom mogoče malo nepovezana, ampak vendar.</p>
               <p>Poglejte, gospod Pojbič, upam, da tega ne boste razumeli kot izziv za polemiko in
               repliko, ampak ko sem se nasmehnila ob besedi "referendum", sem se zaradi tega, ker
               ugotavljam, da zadnje čase, namesto da bi referendum bil izraz največje demokratične
               volje ljudi, postaja referendum sredstvo za grožnje takrat, kadar opozicija ne more
               spraviti skozi zakonodajni postopek rešitev, ki bi jih želela spraviti. In škoda je,
               da je tako, zaradi tega, ker imamo v Sloveniji kar nekaj izkušenj z razmeroma zelo
               nizko udeležbo na referendumu. In ni naključje, da razpravljamo o takem zakonu, nad
               katerim tudi visi grožnja z referendumom. In čeprav ste, gospod Pojbič, zelo
               zadovoljni z dr. Svetlikom kot ministrom za delo, toda če samo naštejete, koliko
               referendumov mu obetajo, mislim, da ga ne more skrbeti za možnost javnega nastopanja.
               Ampak šalo na stran.</p>
               <p>Poglejte, ne vem, kako naj razumem to nekonsistenco v odnosu do družinskega zakonika.
               Po eni strani očitate družinskemu zakoniku, da je nestrokoven, da je slabo
               pripravljen, po drugi strani pa pravite, saj je nekaj čisto malega, kar je treba
               spremeniti, pa bomo vsi zadovoljni in bo v redu. Vendar se sprašujem, kdo je sposoben
               pripraviti nek zakon, ki združuje različna zakonska besedila v en sistemski zakon
               tako dobro pri 303 členih, da ne bi bilo nanj veliko pripomb. In kje po moje še
               obstaja temeljni nesporazum. Najprej smo rekli - pa ne zameriti, če bo stvar
               ponovljena, ker en element mi je še manjkal -, javna razprava, javna predstavitev
               mnenj, za katero sem natančno povedala, kako je bila izpeljana. Ko je zakon bil
               posredovan v Državni zbor, je bila izražena zahteva za prvo obravnavo. Ne spomnim se,
               koliko ur smo govorili...</p>
            </sp>
            <sp xml:id="SDT5-OZDDSZII-Redna-016-2010-05-04.sp147">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Pet.</p>
            </sp>
            <sp xml:id="SDT5-OZDDSZII-Redna-016-2010-05-04.sp148">

               <speaker>MAG. MAJDA POTRATA:</speaker>

               <p>... o družinskem zakoniku. Ampak to je bila priložnost, da smo izmenjali zelo splošne
               poglede na zakonik. Tam ni namen o posamičnih členih razpravljati. Zato sem tudi vsem
               tistim, ki sem jim odgovarjala, ko so hoteli priti v Državni zbor povedat svoje
               mnenje, povedala med drugim tudi to: hočeš nočeš, saj me niso vsi volili, ampak
               tisti, ki so me volili, so mi omogočili, da sem ena od 90, ki po načelih
               predstavniške demokracije imamo možnost v okviru druge obravnave odločati o stvareh.
               In ni namen, pa to nas je predsednica opozarjala, da bi opravili znova splošno
               razpravo. In mislim, da zdaj že nekaj ur razpravljamo o 1. členu, se pogovarjamo
               različno naklonjeno in manj naklonjeno, ampak vseeno skušamo razpravljati o
               družinskem zakoniku. Toda, poglejte, 121. člen je tisti, ki po poslovniku omogoča to
               možnost splošne <stage type="mag"/><stage>(Nadaljevanje)</stage> prve
               obravnave. In sem prepričana, da niste v tej dvorani zbrani taki, ki ne bi vedeli, da
               je s pisnimi mnenji še vedno mogoče, ne glede na to, ali si prisoten ali ne prisoten,
               poslankam in poslancem pomagati pri odločitvah v drugi obravnavi. Ampak v drugi
               obravnavi je na poslankah in poslancih, ali bodo postali kvalificirani predlagatelji
               tistih reči, ki jih različna društva pripravljajo.</p>
               <p>In bi znova rada povedala, da v zvezi z rejništvom - oprostite, jaz sem se dosti, no,
               sem se kar nekaj ukvarjala s temi vprašanji, in moram reči, da teh dveh različnih
               združenj, Združenje rejniških družin in Društvo Moč, oni so na dveh različnih
               bregovih. In smo imeli strokovne posvete, smo imeli eno in drugo, jaz si ne
               predstavljam, da bi njihova navzočnost na tej obravnavi kaj zbližala njihove zelo
               različne poglede na stvari. Toliko glede tega.</p>
               <p>Zdaj tisto, kar mi je pa prej umanjkalo, pa bi še enkrat, gospod Pojbič, saj vas ne
               želim jeziti, ampak jaz sem povedala, da jaz občutim to obravnavo v enem delu tako,
               kot da bi bila na preiskovalni komisiji. Vi pa enako dobro kot jaz veste, da Vlada
               lahko odgovarja ali pa ne, nihče je ne more prisiliti. In zdaj, če se spomnim nekih
               izkušenj iz preteklosti, mi smo bili mojstri v hitrosti sprejemanja amandmajev, ker
               niso ne vlada ne poslanci odprli ust, razen predsedujočega, ki je samo glasovanje
               začenjal in končeval. Ampak to ni edina izkušnja. Hotela sem se pa oglasiti na tisto
               zahtevo po odgovorih in po neki strašni dilemi, ki se neprestano ponavlja, da otrok
               potrebuje očeta in mater. To je stališče, ki se pogosto pojavlja in je ta podmena in
               ta zahteva postavljena na podmeni o različni vlogi in podobi staršev. Tudi nekateri
               psihoanalitiki so se ponujali, da to razlagajo. Ob tem, da vemo, da nima, žal, vsak
               otrok te sreče, da bi imel očeta in mater, pa da so razlike. Ampak tam je gospa Jeraj
               izjavila nekaj, na kar pa moram reagirati, zaradi tega, ker sem se veliko ukvarjala
               tudi z enakimi možnostmi in imela veliko težav s pojasnjevanjem, da enakost med
               moškimi in ženskami ali pa enakopravnost med moškimi in ženskami, med spoloma, ne
               predpostavlja stališča, da so moški enaki ženskam, ampak je enakost in enakopravnost
               utemeljena ravno v zavedanju različnosti in ob tej različnosti zahteva po tem, da so
               enako obravnavani. Zato tudi mislim, da gospa, ki jo zelo spoštujem, da se je v tej
               državi, v kateri ni vedno prijazno biti drugačen, razkrila in nam pomaga umevati
               nekatere stvari, torej, zelo spoštujem vse tiste, ki so se razkrili. In moram reči,
               da sem se zelo veliko naučila v teh letih, kar sem v Državnem zboru, o medčloveških
               odnosih in še čem, ampak zdaj bi rada Judith Stacey citirala, ki pravi takole:
               "Vendar pa na osnovi pregledanih raziskav," tistih 81 in ne vem še koliko,
               "ugotavlja, da je spol trivialen faktor pri vzgoji otrok, bistveno bolj pomembna je
               kvaliteta starševskega odnosa." Torej, ne spol ne število staršev ni bistveno, pač pa
               kvaliteta opravljanja starševske vloge. To znova ponavljam v prid temu, da bi razbila
                  <stage type="mag"/><stage>(Nadaljevanje)</stage> stigmo enostarševske
               družine in vseh tistih, da otroci v enostarševski družini nimajo vsega tistega, kar
               imajo otroci v tradicionalnih družinah, v tisti, za katero pravi dr. Strehovec, da je
               - kako že? - univerzalna in konvencionalna. In pravi še naprej strokovnjakinja:
               "Spolna identiteta otroka, ki se vzpostavi zelo zgodaj v življenju, ni nikakor
               povezana s kombinacijo spolov staršev." Naša razvojna psihologinja pa še kdo drug
               tudi pove, da otroci na začetku sploh niso obremenjeni ne s spolom ne z raso ne z
               narodnostjo pa še z marsičim ne, to jim pač privzgojimo. In samo še zadnji del
               odgovora vam bom skušala predstaviti. Pravi takole: "Imamo zelo poenostavljene
               predstave o tem, kaj naj bi bilo moško in kaj žensko starševstvo. Ne obstajata dve
               kategoriji staršev, moška in ženska. Pri tem ne gre zgolj za povprečne razlike, kako
               moški in kako ženske igrajo vlogo staršev." Zdaj bom del citata izpustila, in pravi
               tako: "Obstajata torej le dva starševska paketa, obstajajo le tendence v igranju
               starševskih vlog, ki smo jih poimenovali kot bolj moške ali bolj ženske, vendar to ne
               pomeni, da tega ne morejo opraviti tako moški kot ženske." In to vam je skušala
               dopovedati mati otroka v skupnosti dveh žensk.</p>
               <p>Res je torej poenostavljeno, če rečemo, da obstaja moški in ženski način vzgoje, da
               otrok potrebuje oboje in da to lahko dobi le, če ima mamo in očeta. In marsikaj
               drugega bi še bilo dobro povedati v prid temu, zakaj zagovarjam 1. člen tako, kot je
               postavljen, zakaj zagovarjam družinski zakonik tako, kot je, in zakaj se ne bojim, če
               nekateri grozijo z referendumom. Bodo pač ljudje imeli možnost izreči se o tem, v
               kakšni družbi želijo živeti. Jaz želim živeti v družbi, kjer bi imeli vsi otroci
               enake možnosti. Hvala.</p>
            </sp>
            <sp xml:id="SDT5-OZDDSZII-Redna-016-2010-05-04.sp149">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Strehovec je želel replicirati. Izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp150">

               <speaker>DR. TADEJ STREHOVEC:</speaker>

               <p>Najlepša hvala za besedo.</p>
               <p>Večkrat se je v zadnjih urah omenilo moje ime, predvsem v kontekstu tudi teh besed,
               ali smem govoriti v imenu celotne katoliške skupnosti, 58% prebivalcev, kot se jih je
               opredelilo v zadnjem popisu, ali ne. Tu bi rad poudaril, da sem govoril v imenu
               Komisije za pravičnost in mir, tako sem tudi povabljen, kar sem tudi na začetku
               poudaril. Prav tako nisem govoril v imenu vseh krščanskih skupnosti, kot so
               evangeličani, pravoslavni, prav tako nisem govoril v kontekstu islamske skupnosti
               oziroma v okviru islamske skupnosti. Poudaril pa sem, da je družina in zakonska zveza
               skupnost moškega in ženske, ki pa je lastna, ki je dosti širši pojem, kot je to samo
               katoliško razumevanje družine. In ob tem sem prav posebej poudaril, da ni mogoče -
               kar je, mislim, da tudi enkrat minister Svetlik v javnosti izpostavil, namreč, da
               obstoječi družinski zakonik nekako ne omejuje krščanskega koncepta družine. Tu bi rad
               poudaril, da takšnega krščanskega koncepta družine, tradicionalne družine, pravzaprav
               sploh ni v praksi. Dejansko obstaja ena sama družina, to je konvencionalna družina,
               moškega, ženske in otrok, ki daleč presega samo krščansko razumevanje družine. Ta
               koncept konvencionalne družine je skupen različnim religijam, različnim
               civilizacijam, kulturnim izročilom; in to sem želel prav posebej izpostaviti.</p>
               <p>Glede 1. člena bi osebno poudaril še eno silno pomembno stvar. Namreč, v Komisiji
               pravičnost in mir razumemo predlog družinskega zakonika kot eno izjemno priložnost,
               da ta družinski zakonik postavi zakonodajne temelje za preventivno delovanje. V tem
               družinskem zakoniku po naši oceni obstajajo številni sistemi, pravne osnove za
               kurativno delovanje, ko, recimo, zakonska zveza že pride do neke kritične točke, ko
               razpade, kako se deli premoženje, kam gredo otroci in tako naprej. <stage type="mag"/><stage>(nadaljevanje)</stage> Kar pa dejansko najbolj pogrešamo je pa to,
               kaj lahko naredimo za preventivo. Kaj lahko naredimo za to, da bi se ljudje ustrezno
               izobrazili pri pripravi na zakonsko življenje, kako si izbrati zakonca, katere so
               primerna kvalitete, kdaj vstopiti v zakonsko življenje, kako reševati probleme v
               zakonski skupnosti, kako dejansko reševati probleme pri vzgoji otrok, kako sprejemati
               staranje, bolnega zakonca, itd. O teh stvareh pravzaprav o tej preventivni funkciji
               ali pa preventivnih vsebinah v predlogu Družinskega zakonika pravzaprav skoraj, da ni
               govora. Tukaj bi poudaril izjavo oziroma rezultat evrobarometra, mislim da je iz leta
               2006, je številka 66, ki govori o tem, da je naša država na zadnjem mestu v Evropski
               uniji po številu sklenjenih zakonskih zvez nad 1000 prebivalcev. Vprašanje je, zakaj
               je temu tako? Kaj se je zgodilo naši državi v 30-ih letih, da je prišlo do
               drastičnega padca števila zakonskih zvez nad 1000 prebivalcev. Eden od razlogov je
               tudi ta, da ni nikakršne osnove tudi zakonodajne osnove za pripravo na zakonsko
               zvezo. V naših šolskih programih v osnovnih šolah, srednjih šolah, na univerzah
               pravzaprav nimamo ustreznih celovitih programov za pripravo zakonske zveze. Kaj je
               rezultat take politike? Rezultat je sledeči, da se ljudje težje odločajo za zakonsko
               življenje, če se pa že odločajo pa hitreje obupajo, hitreje pravzaprav ne najdejo več
               prihodnosti. Moje mnenje je in tega bi bil zelo vesel, če bi ta Družinski zakonik
               vključeval tudi to preventivno funkcijo v smislu izobraževanja za zakonsko družinsko
               življenje v naših osnovnih šolah, srednjih šolah in pa na fakultetah oziroma tudi
               kasneje na permanentni ravni. Ta Družinski zakonik, tako piše v uvodu bo v kontekstu
               uveljavitve kolikor bo sprejet zahteval vsaj 7,5 milijona evrov in jaz mislim, da vsi
               ljudje, jaz mislim, da je to mnenje vseh nas, da dejansko za ta denar bi lahko
               postavili zakonodajne osnove, v okviru, katere bi zagotovili pravico vsakega
               državljana, da se tudi ustrezno informira, strokovno informira o tem, kako se
               pripravi ta zakon, kako reševati probleme znotraj zakonske zveze, kako vzgajati
               otroke. </p>
               <p>Na koncu bi zaključil z eno zelo lepo zahvalo. Jaz sem zelo hvaležen, tudi vam prav
               posebej gospa predsednica za priložnost, da ste nas povabili kot predstavnika
               Komisije pravičnosti in mir. Prepričan sem, vsaj kolikor mi je to znano, je to
               mislim, da prvič odkar v demokratičnih razmerah obstaja ta Državni zbor in ob tej
               priliki, res, najlepša hvala za nestrpno in demokratično poslušanje. Najlepša
               hvala.</p>
            </sp>
            <sp xml:id="SDT5-OZDDSZII-Redna-016-2010-05-04.sp151">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Lepo je slišati kakšno pohvalo, ko v glavnem slišim samo, kako sem
               nedemokratična. Gospod Lobnik.</p>
            </sp>
            <sp xml:id="SDT5-OZDDSZII-Redna-016-2010-05-04.sp152">

               <speaker>MIHA LOBNIK:</speaker>

               <p>1. člen, o katerem teče razprava, jaz sem si ga še enkrat pogledal, obsega tri
               vrstice in pravi, da je vsebina zakonika, da ta zakonik, citiram, ureja zakonsko
               zvezo, zunajzakonsko skupnost, razmerja med starši in otroki, oblike pomoči države
               pri težavah partnerskega in družinskega življenja ter preživljanje, posvojitev,
               rejništvo in skrbništvo za otroke in druge osebe, ki potrebujejo posebno varstvo. Mi
               smo seveda v okviru tega 1. člena opravili zelo široko razpravo in uspeli, kar dobro
               predstaviti drug drugemu nekaj stališč in svetovna nazorskih perspektivnih, iz
               katerih izhajajo, kar se mi zdi pomembno. Nenazadnje pomembno se mi zdi tudi slišati
               to, kar je gospod Cukjati prej omenil, da so bili nekateri postopki v preteklosti, ki
               so se dotikali obravnave Zakona o registrirani partnerski skupnosti dejansko
               problematični. Sam sem sicer sodeloval pri pripravi zakona v obdobju 2002 - 2004,
               takrat v okviru kot član delovne skupine na Ministrstvu za delo, družino in socialne
               zadeve. Kako? Da. Zanimivo je, da smo se pravzaprav tako kot se je danes pogovarjalo
               o istih vprašanjih, to je bilo v <stage type="mag"/><stage>(nadaljevanje)</stage> mandatu pred 2004, ves čas pravzaprav pogovarjali o nekih
               podobnih vprašanjih, da je bilo vprašanje referenduma kot zadnji argument tudi ves
               čas v bistvu odprto, da so bili to razlogi, zakaj se je tisti zakon v drugačni obliki
               pravzaprav pripravil glede na tega danes pa je ravno tako doživel, pravzaprav ni
               doživel luči dneva torej ni bil sprejet. V procesu, ki je trajal po naših ocenah vsaj
               12 let torej pričakovan, da se ta tematika uredi smo morda velikokrat obupali, ampak
               nismo prenehali si prizadevati za to, da bi se realne življenjske situacije, v
               kakšnih ljudje danes v Sloveniji živijo uredile. Način, kako je bil vaš zakon, vaša
               rešitev tega vprašanja izpeljana nas je seveda do neke mere potrl in to je bilo moč
               razbrati iz dosedanjih razprav, namreč, tudi stališča vključenosti v samo obravnavo
               zakona pač vključujoč ni bil. Kar pa ne pomeni, da prepisujemo, katerikoli politični
               strani izključno odgovornost za to, da nekatera vprašanja danes še niso rešena.</p>
               <p>Gospod poslanec Pojbič, ki ga ta trenutek ni v dvorani, je omenil razdvajanje, ki ga
               zakon prinaša v slovenski prostor. Jaz v tem 1. členu, ki sem ga prej citiral, sicer
               tega razdvajanja ne vidim. Prav tako ne vidim niti omembe istospolnih partnerstev.
               Imam problem s tem, da pravzaprav tukaj najdem nekaj kar razdvaja, mislim, da
               razdvaja interpretacija, ki trdi, da te vrste družine ne smejo biti imenovane
               družine, da tovrstne skupnosti ne smejo biti urejene v istem zakonu. Jaz popolnoma
               sprejemam dejstvo in poglede, ki pravzaprav nasprotujejo ali pa se ne strinjajo s
               tem, da nekateri ljudje živijo v istospolnih partnerskih skupnostih, da imajo te
               skupnosti urejene kot družine in nimam problema s takim stališčem. Se mi pa zdi
               problematično, da živim v državi, kjer zaradi te znane slovenske zavisti, potem ena
               skupina državljanov in državljank ne sme imeti istih pravic, ker tega mi pa,
               spoštovani nasprotniki zakona, v vsem tem času polletnem še vedno niste odgovorili,
               in sem pač pred tremi urami vprašal, s čim bo kaj vzeto tradicionalni družini, s čim
               je v tem kontekstu kdo česa oropan, kje se tukaj podre iluzija, kako deluje ta
               motivacijska shema, kdo izgubi upanje, kdo izgubi vero v to, da ta država ceni
               tradicionalno družino. Nekaj podatkov, ki sem jih v zadnjem mesecu pridobil iz
               Belgije govorijo o tem, tam imajo nekaj let že poroko in posvojitve, da so bili štiri
               posvojitve opravljene, kateri starši so bili istega spola, v tem obdobju od kar je
               zakon sprejet. Mislim, da je pomen, ki ga pripisujete temu vprašanju predvsem
               simbolne narave. Razvijanje scenarija, po katerem bo v Sloveniji prišlo do množičnih
               pritiskov na Centre za socialno delo z namenom posvojitev otrok istospolnim
               partnerjem, da je ta scenarij absolutno nerealen, ampak obstajala bo možnost, tako
               kot je bilo danes že večkrat povedano. Tudi, če se bo komu kdaj kaj zgodilo bodo
               tisti iz njihove socialne okolice, ki tudi živijo v istospolnih partnerskih
               skupnostih lahko kandidirali.</p>
               <p>Mene osebno res čudi ta razmik med realno težo tega problema in občutkom<stage type="mag"/><stage>(nadaljevanje)</stage> ogroženosti, ki jo na neki način
               pravzaprav ta razprava rezunira. Imel sem to priliko, da sem se lanskega leta,
               septembra v Bruslju udeležil enega dogodka, na katerega sem bil povabljen, ker se je
               poročila moja bivša sodelavka iz pisarne, ko sem pred leti delal v Belgiji v Bruslju
               in sem lahko prvič prisostvoval temu, kakor bi rekli, poroki dveh žensk. Ona je iz
               Nemčije, dela za Evropsko komisijo, njena partnerska je iz Kanade, po 10-ih letih sta
               se odločili to zvezo tako urediti. To je bil dogodek, ki so se ga udeležili njeni
               sorodniki, ki so prišli iz Kanade, v resnici so iz Poljske, iz Varšavskega geta.
               Starši druge pa so Nemci. Ne morem vam sedaj v tem kontekstu seveda opisati neke
               dimenzije tega dogodka in tega svetovnega srečanja, ampak zapomnil sem si besede
               matere ene izmed dveh nevest. V okviru slavnostne večerje, po tem, ko smo opravili v
               Bruseljski mestni hiši seveda poročni obred je v svojem govoru rekla, jaz sem tista
               Birgitina mati, ki vem, kako je ona srečna, odkar živi z Noro. Verjemite mi, da nisem
               pričakoval teh občutkov, ki sem jih ob tem doživel, ko sem videl pravzaprav veliko
               skupino ljudi, ki so pripotovali iz celega sveta, babice in dedke na poroki, ki ni
               izgledala popolnoma nič drugače kot poroke, ki jih lahko doživljamo v Sloveniji, s
               tem, da sta bili seveda osebi, ki sta se poročili dve odrasli ženski. Vsem tukaj bi
               želel, da bi lahko to izkušnjo doživeli, da bi lahko razumeli, kako preproste so
               lahko stvari in kako popolnoma nikogar na tem svetu ne ogrožajo. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp153">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Presečnik.</p>
            </sp>
            <sp xml:id="SDT5-OZDDSZII-Redna-016-2010-05-04.sp154">

               <speaker>JAKOB PRESEČNIK:</speaker>

               <p>Hval lepa za besedo.</p>
               <p>Jaz sem na začetku razprave na hitro opravil z mojim mnenjem pa sem pričakoval, da
               boste seveda tudi ostali povedali svoje mnenje o 1. členu, je pa res, da se v 1.
               členu pač govori na splošno, ker je to edina prilika, da se to govori, torej, jaz sem
               svoje mnenje že povedal, zato bom sedaj šel ene par drugih stvari, ki sem si jih
               zabeležil tekom razprave, pa bom, katerega imenoval, pa ne mislim, nobenega seveda
               užaliti, ampak imenoval zaradi tega, da vemo, od kod prihaja. Kolegica Majda Potrata
               je povedal prej, da opozicija, ko ji ne ratuje sprejeti nekega zakona ali pa
               spremembe zakona že grozi z referendumom. Jaz vam povem, odkrito, da sem bil prvi
               dan, ko je bil predstavljen, ko je bil osnutek zakona zakonika predstavljen sem bil s
               strani novinarjev vprašan, ali bomo organizirali referendum. Jaz sem vedno govoril,
               do danes še nisem nobenemu novinarju rekel, da bomo organizirali ali kakorkoli počeli
               z referendumom, ampak vedno sem rekel, da je še vedno dovolj časa, da kvalitetno v
               nekaterih manjših delih, v izredno majhnih delih ta zakon, ta zakonik pripravimo na
               ta način, da ne bo potrebno nobenega referenduma kdorkoli si ga bo že zamislil.</p>
               <p>Prej so mi bil všeč besede dr. Strahovca, o razlogih, zakaj prihaja do mnogih, bom
               šel tudi malo na druge stvari, do mnogih razvez, itd. On je navedel pač eden del
               razlogov, s katerimi se strinjam. Prej v razpravi, mislim da je gospa Maja Šorli, ali
               sem prav povedal, je pa opozorila, nas je kar precej okarala pa malo okregala, pa
               povem, da opravičeno, povedala je približno naslednje, da problematiziramo te zadeve,
               o katerih je danes <stage type="mag"/> <stage>(nadaljevanje)</stage> razprava
               in pravi, nihče se pa približno, tako je rekla, nihče se pa ne briga za to, da se da
               večji poudarek boljšemu položaju tudi materialnemu položaju družine in s tem
               posledično tudi pospeši na neki način posredno tudi rodnost, ki je izredno
               problematična v Sloveniji. Strinjam se s to njeno izjavo, moram pa povedati, da mi je
               bilo izredno všeč, to, kar je s tem v zvezi pa gospa državna sekreterka prej omenila,
               glede na to, da se že jaz vseskozi tudi prejšnji mandat, da ne bo, jaz nimam nikoli
               te meje, eden mandat pa potem črta, potem je vse zanič, pa potem vse najboljše in
               obratno, ampak že prejšnji mandat sem večkrat s poslanskimi vprašanji prihajal na
               plan, da se je potrebno zavzemati za pozitivni diskriminacijo družine, pozitivno
               diskriminacijo, zaradi tega, da bo večji stimulativni vpliv za formiranje družine
               torej vključno s porokami in bo potem tudi večja možnost, seveda večja stimulacija
               družinam za več otrok, itd., to kar nam zagotovo v Sloveniji manjka. Prej je državna
               sekretarka prav povedala, če sem jo prav razumel, da na ministrstvu pripravljajo
               ukrepe oziroma zakonodajo, ki bo šla v to smer. To moram reči, da izredno
               pozdravljam. Tudi včeraj, ko smo bili skupno na Studiu ob 17 sem ponovno tudi o tem
               govoril, ne vem če ste slišali o tem ali ne, v glavnem, povsod poskušam v razpravah
               kljub temu, da sem že dolgo v tej hiši torej prvič sem član tega odbora, zato tudi se
               opravičujem, če vseh detajl, strokovnih detajlov s tega področja tudi najbrž, da še
               ne poznam dovolj.</p>
               <p>Sedaj kar se pa tiče, to pa nisem tega mnenja kot moji kolegi nekateri, ko tako
               problematizirate, kdo je pripravil zakon, katera je ta komisija, na kakšen način se
               je pripravil zakon. Jaz sem bil eden mandat tudi na strani torej v Vladi Republike
               Slovenije v predprejšnjem mandatu in približno poznam te postopke. Jaz dobro vem, da
               je minister tisti, ki je odgovoren za vsak zakon, ki ga prinesem, najprej na Vlado,
               potem pa še v Državni zbor, minister je odgovoril in sedaj je od njega sedaj odvisno,
               kakšen tim si na ministru postavi, koga od zunanjih strokovnjakov povabi, ko pripravi
               zakonodajo, ampak na koncu je odgovoren minister in od minister, od njega je seveda
               odvisno in od ekipe državnega sekretarka, sekretarke, kdorkoli že je in od ostalih
               sodelavcev je odvisno seveda tudi, na kakšen način prisluhne različnim mnenjem in v
               času priprave in javne razprave in javne predstavitve in obravnave na vladi in
               obravnavi v Državnem zboru. To mislim, da je seveda po moji oceni pravo mnenje okoli
               tega. Na koncu bo seveda Državni zbor in Vlada oziroma minister odgovoren za to,
               kakšen bo ta zakonik ali kakršenkoli drugi zakon izgledal.</p>
               <p>Sedaj predlog govora, to me je malo zmotilo, gospod Mitja Blažič, jaz mislim, da je
               bilo vaše dejanje glede apela, da naj se ne spoštuje Zakon o registraciji istospolnih
               skupnosti, ne vem približno, kako mu reče, da lahko tudi to malo problematično. Na
               primer, da kakšen par tudi doživel kakšen dogodek, ki je povezan tudi s financami od
               zadaj, bi lahko bil tak apel, po moji oceni, lahko zelo problematičen, da nekdo
               mogoče ne dobi kakšne pravice, ki bi jima sicer pripadale, če bi na podlagi tega
               zakona opravila določene postopke. <stage type="mag"/>
               <stage>(nadaljevanje)</stage> Jaz torej respektiram to, da vam ta zakon ni najbolj všeč, tudi sam
               sem večkrat poudarjal, da bi ga očitno bilo treba spreminjati, predvsem na pravno
               premoženjskih zadevah in tako dalje. Tako, da to je čisto ena majhna pripomba z moje
               strani. Ker, jaz si seveda ne predstavljam, da če mi en zakon ni všeč, da bomo šel
               apelirati naj se ga državljanke in državljani ne držijo. Zakon, dokler je velja,
               nasprotno, če je napačen sta običajno Vlada in Državni zbor tista, ki sta odgovorna
               za to, da kakšno stvar popravita.</p>
               <p>Samo to. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp155">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Merše.</p>
            </sp>
            <sp xml:id="SDT5-OZDDSZII-Redna-016-2010-05-04.sp156">

               <speaker>TOMAŽ MERŠE:</speaker>

               <p>Hvala lepa za besedo.</p>
               <p>Prej sem pozabil povedati, jaz tukaj predstavljam družinsko pobudo, Društvo za
               družine in naše prvenstveno delo je ravno to - izboljšanje položaja družin, kar je
               bilo prej rečeno, da se premalo govori o tem, ampak v tem zakoniku to nekako ni tema,
               zato nismo o tem veliko govorili, čeprav sem jaz tudi o tem govoril. Ja, saj, jaz sem
               govoril ravno o tem, da zakonik ne rešuje problemov pri uveljavljanju socialnih
               pravic za vse otroke, čeprav se to govori.</p>
               <p>Prej je gospa Potrata bila nekako kritična do povzemanja prispevkov drugih
               strokovnjakov ali povzemanja študij, potem je sama naredila natanko isto. Pri čemer
               pa bi rekel, da obstajajo tudi študije in raziskave z nasprotnimi rezultati. Ko se
               predlaga neka takšna pomembna reforma, takšnega pomembnega področja, kot je družinsko
               pravo, bi pričakovali da se naredi analiza kje so slabosti veljavne ureditve, da je
               Slovenija na tem področju zakonske zveze, družinskih razmerij, pravzaprav nekako zelo
               na repu v slabem stanju v Evropi, da smo glede tega v precej slabem položaju, pa tega
               nismo naredili. To nam manjka, to se pravi, da tudi zato ne vemo kako točno
               naprej.</p>
               <p>Ko beremo utemeljitev za spremembe temeljnih določil v družinskem zakoniku, se pravi
               definicije družine, zakonske zveze in tako naprej, je nekako prisotna izrazita
               enostranskost argumentov. Navedene so določene raziskave, ki pač domnevno podpirajo
               rešitve v zakoniku, predstavljena je primerjalna zakonodaja tistih nekaj držav, ki
               določene dele rešitev, ki so v predlaganem zakoniku že poznajo, pri čemer je povsem
               spregledano to, da niti ena država še ni sprejela tako razprte ureditve, kot je
               predlagana v tem zakoniku, ko se izenačuje kar vse po vrsti. Recimo, v tem, v
               predstavitvi oziroma uvodu kjer je utemeljitev predloga je navedeno, da je Švedska
               ena najbolj liberalnih držav na tem področju, pa zelo malo priznava pravice
               zunajzakonskih skupnosti. Medtem, ko mi tukaj to zelo na široko odpiramo. Slovenija
               je ena redkih držav, ki v celoti izenačuje zunajzakonsko skupnost z zakonsko zvezo in
               morda bi bilo treba raziskati ali ni to pogostnost razpadanja naših partnerskih zvez
               povezana tudi s to ureditvijo, ki jo imamo že toliko časa, na tem področju tako
               zrahljano.</p>
               <p>Ko govorimo o različnih strokovnjakih in raziskavah, me zelo moti, da je strokovno
               delo in ugotovitve tistih strokovnjakov, ki ugotavljajo nasprotno, katerih ugotovitve
               ne podpirajo predlogov zakonika, da je opredeljeno kot svetovno nazorsko motivirano,
               kot pristransko in tako naprej, medtem, ko se pri drugih o tem niti malo ne podvomi.
               Pri tistih, ki prihajajo do zaključkov, ki podpirajo te rešitve, se o tem ne dvomi in
               se jih povsem prosto povzema kot zanesljive in se o njih ne dvomi. Čeprav smo v
               nekatere raziskave, prej smo slišali argumente zakaj niso dobre, zdaj za te zadnje ne
               vemo, jih še nismo mogli pregledati... .../Oglašanje v ozadju./... Ja, ste povedali,
               ja, ampak tudi to je spet njeno mnenje, zdaj vprašanje... .../Oglašanje v ozadju./...
               ja, saj prav. .../Oglašanje v ozadju./...<stage type="mag"/>
               <stage>(nadaljevanje)</stage> Tudi avtorica je lahko kako motivirana v tem smislu, tega pač zdaj ne
               vemo. Dejstvo pa je, da je recimo Nizozemska, ki je ena najbolj liberalnih držav na
               tem področju, in tudi pozna, ima uzakonjeno posvojitev s strani istospolnih
               partnerskih skupnosti, je ugotovila, da ni dokazov, da za otroka odraščanje brez
               enega od staršev ni škodljivo. Se pravi, morda res ne moremo reči, da je škodljivo,
               vendar pa manjka precej dokazov, da bi z gotovostjo rekli, da ni, in podobno je
               ugotovila tudi Francija leta 2006, se pravi ne govorimo, ne sklicujemo se na neke
               študije iz 70. let, kot nam je bilo očitano, da ne dovoli posvojitve otrok v takšne
               skupnosti, ker so ugotovile, da to ne bi bilo v korist otrok. Se pravi, da tukaj
               stvar stroke ni tako zelo enotna, kot se poskuša prikazati, da če bi te stvari brali,
               da so argumenti tako močni, da se v to sploh ne da dvomiti. Mislim, da to ni povsem
               tako.</p>
               <p>Strinjam se, da je zelo verjetno, za otroke, ki že živijo v takšni skupnosti,
               verjetno v njihovo korist, da so lahko posvojeni. In mi je bilo zanimivo, da sem
               danes slišal, da so pravzaprav že zdaj lahko, ne vem zakaj potem nikoli niso in da bi
               se to brez težav rešilo in da je pravzaprav takšna nova definicija zakonske zveze, ki
               je najbolj sporna, da je njen glavni učinek ravno ta, da se na eleganten način
               pripelje splošno možnost posvojitve kateregakoli otroka v takšno skupnost, kar pa je
               med ljudmi zelo sporno. Zakaj forsirati takšne rešitve, če lahko zadeve rešimo tako,
               da niso sporne in ravno tako poskrbimo za pravice vseh otrok.</p>
               <p>Medtem je gospod Rožej prinesel eno brošuro, kjer so omenjene te pravice, ki so danes
               kršene otrokom v istospolnih partnerskih skupnosti. Prav zelo podobne težave
               doživljajo tudi rekombinirane družine. Čeprav jih sicer štejemo za družine, nihče ne
               dvomi da so, ampak pri uveljavljanju takšnih pravic imajo iste težave. In ta zakonik
               jih ne rešuje, razen, samo če jih posvojijo. In ti že danes lahko posvojijo, če so
               pogoji za to, ampak teh pogojev v večini primerov ni, ker večinoma gre za razvezane
               starše in obstaja tam še en oče in ena mati, ki se ne odpove otroku. Se pravi zakonik
               tega splošno sploh ne rešuje. In deklarativno uvajanje nove definicije družine vse te
               stvari rešuje za zelo majhno število družin, samo za tiste, kjer bodo otroke dejansko
               lahko posvojili. In za nobenega drugega. Se pravi, govorimo o zelo ne splošnih in
               pomanjkljivih rešitvah. In tukaj ne morete temu očitati nobene homofobije ali
               česarkoli, jaz govorim samo, da je treba za vse otroke poskrbeti, tudi za vse otroke,
               ki v takšnih skupnostih živijo, ne samo za tisti del, kjer so lahko posvojeni.</p>
               <p>Kar pa se tiče postavljanja v vrsto, in potem sodna praksa v državah, kjer se je to
               že pojavilo, je pokazala, da potem naslednji koraki so, da se očita sodišče, ki ne
               dodeljujejo otrok tudi istospolnim partnerskim skupnostim, da so diskriminatorna in
               da je treba tudi tukaj ustvarjati neko ravnovesje in tako naprej, tako da izkušnje iz
               držav, kjer to že obstaja so znani primeri, da stvari niso tako preproste. In že prej
               sem omenil, da življenje prinese marsikakšno stvar in ljudje živijo v zelo različnih
               razmerah, otroci se znajdejo v zelo različnih razmerah, tukaj pa govorim o tem, da
               ustvarjamo možnost, da načrtno nameščamo otroke v skupnosti ali jih dajmo v posvojite
               v skupnosti za katere ne moremo z gotovostjo reči, da bo to za njih najboljša korist.
               To pa je problem, ker tukaj načrtno v imenu otroka nekaj naredimo, za kar težko
               rečemo, da bo to zanj dobro. Se pravi, tukaj je pravzaprav glavni problem. Za otroke,
               ki so kjer so je treba poskrbeti tam kjer so. Zločin bi bilo, da bi otroka jemali,
               recimo materi, ki živi v istospolni partnerski skupnosti. Tam je zanj še vedno
               najboljše. O tem ni nobenega dvoma.</p>
               <p>Ta drugi del je pa bistveno bolj sporen in mislim, da bi bilo zelo dobro, če ga v
               zakoniku ne bi bilo.<stage type="mag"/> <stage>(nadaljevanje)</stage> Še eno
               stvar sem želel povedati v zvezi z odgovori na pripombe, ki so prihajale na
               ministrstvo s strani zainteresirane javnosti. Jaz mislim, da z Družinske pobude nismo
               poslali tako zelo strokovno neutemeljenih pripomb, tudi na konkretne člene so bili,
               sploh ne samo v zvezi s temi temeljnimi določbami, ampak se je nanašalo še na neke
               druge. Istočasno smo priložili pripombe psihoterapevta Bogdana Žorža, ki so se tudi
               nanašale na konkretne člene, kar na precej členov, in pripombe, ne vem ali je zavod
               ali društvo Zarja, in nismo dobili nobenega konkretnega odgovora na niti eno
               konkretno pripombo, ampak smo dobili tekst, ki je povzel podobne floskule, da tako
               rečem, idejna izhodišča, ki se pojavijo tudi v uvodu, utemeljitvi predloga zakonika.
               In zanimivo je, ko smo primerjali to besedilo še z nekaterimi drugimi, ki so tudi
               poslali pripombe, dobili odgovore, vključno s pravopisnimi napakami je bilo besedilo
               enako. Se prvi, da se dejansko sprašujemo koliko so v resnici te pripombe bile
               proučene in kako so bile obravnavane, kdo in kako jih je obravnaval. Zdaj ne morem
               reči ali so bile ali niso bile, samo povem kakšen odgovor smo dobili. Se pravi, da
               odgovor ni imel praktično nobene zveze s pripombami, ki smo jih poslali. šlo je za
               nek splošen odgovor, ki pa ni imel nič skupnega na kar smo mi poslali pripombe.</p>
               <p>Toliko za zdaj, hvala.</p>
            </sp>
            <sp xml:id="SDT5-OZDDSZII-Redna-016-2010-05-04.sp157">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>No, mislim, da je zdaj že čas da dam besedo ministrstvu in da nam pojasnijo nekaj
               stvari, da morda tudi odgovore na vprašanja, ki še niso bili dani.</p>
               <p>Izvolite, gospa državna sekretarka. A, minister bo odgovarjal.</p>
               <p>Izvolite gospod minister.</p>
            </sp>
            <sp xml:id="SDT5-OZDDSZII-Redna-016-2010-05-04.sp158">

               <speaker>DR. IVAN SVETLIK:</speaker>

               <p>Hvala lepa.</p>
               <p>Lahko oba.</p>
            </sp>
            <sp xml:id="SDT5-OZDDSZII-Redna-016-2010-05-04.sp159">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Lahko.</p>
            </sp>
            <sp xml:id="SDT5-OZDDSZII-Redna-016-2010-05-04.sp160">

               <speaker>DR. IVAN SVETLIK:</speaker>

               <p>Jaz bi začel.</p>
               <p>Najprej se moram zahvaliti za izrečene pohvale in komplimente, upam, da ko bomo
               nehal, da ne boste vzeli besede nazaj.</p>
               <p>Dobil sem nekoliko neprijeten občutek, moram reči, ko sem se vrnil na to razpravo, in
               to zato, ker je tekla ravno o tem, kot da je družinski zakonik neke vrste
               konspiracija, neke vrste zarota, da je nekdo zadaj. Jaz zagotavljam, da ni nobenega.
               Jaz sem sicer v politiki nov in naiven, še vedno tako delujem, ker ne verjamem, da je
               kaj zadaj, ampak delam skupaj s svojo ekipo pošteno in na nek način mi ni vseeno če
               se zdaj predejo argumenti o tem kako se nekaj dogaja v ozadju, kako nekdo nekaj
               plačuje. Zdaj lahko samo še preiskovalno komisijo pričakujemo ali kaj. Jaz se je ne
               bojim, ampak se mi zdi nesmiselna. Tako, da to se mi zdi, da je razprava na katero
               moram odreagirati, ker se mi zdi, da ne vodi nikamor, ne vodi v izboljšave in je
               škoda energije vseh poslancev in vseh, ki tu sedimo.</p>
               <p>Drugič, kar zadeva resolucijo o normativni dejavnosti in tega zakonika je ta
               resolucija bila spremenjena, določa da mora vsak zakon imeti tudi podzakonske akte v
               osnutku, vendar je bila sprejeta po tistem, ko je šel ta zakon naprej. Tako, da mi v
               ničemer tukaj ne kršimo postopka, kot ga je sama vlada sprejela. In ti ugovori so
               neupravičeni, niso na mestu.</p>
               <p>Sicer pa sem mislil odgovoriti tisto, kar je gospod poslanec Presečnik odgovoril.
               Ministrstvo je odgovorno za to, da pripravi zakone, je odgovorno za to, da oblikuje
               ekipo ki to dela, da se posvetuje z zunanjimi strokovnjaki, da angažira tam, kjer je
               šibko, tudi druge strokovnjake in tako naprej. In po nobenem poslovniku, kolikor sem
               jaz videl ni dolžno polagati računov o tem nikomur, razen seveda mora stati za
               izdelkom, ki ga da potem v Državni zbor in tudi ustrezno zagovarjati rešitve. To pa
               da, in tukaj smo za to, da to naredimo. Tako, da jaz ne bi želel, in ne vem če treba,
               da zdaj polagamo račune o tem kako je tekla sama priprava. Uvodoma smo rekli, da teče
               tam od 1999 leta dalje, da so bila različna ministrstva oziroma različni ministri in
               ekipe vključeni, nekateri strokovni <stage type="mag"/>
               <stage>(nadaljevanje)</stage> so bili najbrž vseskozi zraven, nekateri so se zamenjali, ministri pa
               so se v tem času prav gotovo zamenjali. To je že jasno, da.</p>
               <p>Tako, da se mi zdi, da je tukaj neproduktivno iti v to smer, in del tega, te priprave
               po moji sodbi je tudi to, da potem strokovna ekipa, ki potem to pripravlja, tudi
               presoja argumente za posamezno rešitev in proti, kjer je negotova se posvetuje, in to
               smo delali. In jaz vam lahko zagotovim, da sem bil pri vseh ključnih vprašanjih
               osebno zraven in da smo imeli, govorim prvič, veliko dilem pri posameznih rešitvah,
               ki smo jih potem sprejeli. To, da se nekateri argumenti pojavljajo 100-krat ali
               večkrat pa je drugo vprašanje. Ampak, 100 argumentov ni nujno, da odtehta enega
               samega, ki je drugačen. Zakon dialektike, po katerem kvantiteta v kvaliteto vodi, smo
               nekdaj rekli, da ni ravno prava rešitev, že nekaj let nazaj. Tako, da tukaj se mi
               zdi, da je treba dopustiti, da strokovnjaki, ki so vključeni, ni jih bilo malo, z
               različnih področij, so pridobivali informacije, so uporabili lastno znanje in seveda
               prišli do rešitev, kakršne so bile dane. </p>
               <p>Druga stvar na katero sem hotel opozoriti je to, da če že sprašujete bolj konkretno o
               tem kdo je bil tukaj zadaj. Rekel sem, da se je začelo leta 1999, ko je bil na
               Institutu za primerjalno pravo naročen nek projekt. Ta projekt je nekaj časa trajal,
               mislim, da je bil potem še enkrat tak, podoben projekt, ena analiza stanja narejena
               2005 leta, v teku teh priprav, čeprav do zakona na žalost potem vse do zdaj ni
               prišlo.</p>
               <p>Pri nas na ministrstvu pa je direktorat vodila, ko sem jaz prišel, gospa Majda Erzar,
               potem pa od nje naprej mag. Ana Vodičar, ki sedi tukaj z nami. In jaz ji v celoti
               zaupam, da je to delo opravila odgovorno. In tudi osebno stojim za tem.</p>
               <p>Kar zadeva vsebinsko razpravo, bi vseeno rad omenil tri stvari, ker ste jih že
               omenili v tej razpravi tudi sami. In sicer vprašanje demografije, ki da je zelo
               povezana z družinskim zakonikom, kako ureja to področje, kako opredeljuje družino in
               podobno. Tisti, ki spremljate demografske trende, veste, da je bila rodnost v 50.
               letih do 34 tisoč oseb na leto, novorojenčkov v Sloveniji, da je potem stalno padala
               in da smo prišli na najnižjo raven 17 tisoč in nekaj, in da se ta rodnost spet dviga,
               ampak ne zato, ker bi, na žalost, imeli tako dobre ukrepe, ampak najbrž zato, ker
               zdaj rojevajo otroci povojne "baby-boom" generacije, kateri tudi sam, in nekateri ki
               tu sedite, pripadamo. In želeli bi si, da bi se ta trend popravil, izboljšal, ampak
               ni povsem gotovo, da se je rodnostno vedenje zares spremenilo, ampak bolj verjetno
               je, da gre za ta učinek, na žalost.</p>
               <p>Zakaj se je potem naša generacija, tistih, ki smo bili rojeni po vojni odločala za
               manj otrok. To je zelo dobro vprašanje, ki si ga zdaj zastavljamo tudi pri
               pokojninski reformi. In na nek način plačujemo ceno za to, da nismo investirali v
               otroke. Ker zdaj nima kdo vplačevati v pokojninske fonde, oziroma premalo plačnikov
               je, da bi nam pokojnine sfinancirali. In če smo investirali v standard, v hiše,
               avtomobile, bo treba zdaj to ceno plačati na nek drug način. To je dejstvo.</p>
               <p>Sicer pa si demografi niso enotni zakaj je prišlo do upadanja rodnosti, kjerkoli so
               te študije delali niso prišli do enotnih zaključkov ali je bil to rastoči standard,
               nekateri trdijo, da potem ko preidemo mejo 18 tisoč dolarjev na prebivalca se rodnost
               spet poveča, kar dokazujejo nekateri primeri v Skandinaviji in podobno, mogoče je to
               obet za Slovenijo, če bomo uspeli naprej dvigati standard. Lahko je to
               industrializacija, ki je posrkala seveda <stage type="mag"/>
               <stage>(Nadaljevanje)</stage> tudi žensko populacijo v tovarne, na delovna mesta in podobno. Lahko
               je to zaposlovanje, izobraževanje, mnogo faktorjev je, ampak to kar hočem reči, ta
               trend se je že zgodil, imeli smo najnižjo stopnjo rodnosti, pa nismo imeli še novega
               družinskega zakonika, ki je pred vami. Imeli smo starega, ki pravite, da ima dobre
               rešitve, če že to vprašanje odpiramo. In ne verjamem, da bi lahko kakorkoli to
               vplivalo naprej na rodnostno vedenje. Pripravljamo pa, tako kot je bilo rečeno,
               posebno resolucijo, ki bo to vprašanje v Sloveniji odprla, ker je pomembno, ker je
               aktualno in seveda, ki pa poskuša ga potem tudi predložiti v ustrezne instrumente
               zato, da bi okrepili, spodbudili večjo rodnost še dodatno, poleg tistih, ki so bili
               že sprejeti. Jaz, se mi zdi, da v preteklosti je bilo nekaj takih ukrepov sprejetih
               in mislim, da je dobro, da so, ampak njihov učinek očitno ni prav velik, tako kot
               lahko vidimo.</p>
               <p>Sedaj, kar zadeva vprašanje teh rešitev, ki razdvajajo, ker ste jih odprli.
               Demokracijo seveda razumemo na različne načine. Vsi, ki tukaj sedite, poslanci, ste
               bili demokratično izvoljeni, jaz upam, da tudi vlada, ki ste jo potem izvolili, je
               bila demokratično izvoljena. Ampak ne zato verjetno, da bi sprejemali odločitve, ki
               so zmeraj vsem všeč. Ampak odločitve, ki vodijo v nek razvoj to državo. Če bi
               sprejemali odločitve, ki so zmeraj vsem všeč, potem jih ni treba sprejemati, ker to
               je stanje običajno kakršno danes je.</p>
               <p>To kar pa bi rad rekel v zvezi z družinskim zakonikom in razdvajanjem o katerem je
               govora, je pa to, da ta razprava nekaj teče zdaj dolgo, me pa vse bolj prepričuje, da
               so rešitve dobre in potrebne in predvsem iz enega razloga. Iz tistega, gospod Pojbič,
               vi ste ga omenjal. Pri nas je potrebno več širine, več odprtosti za različnost. In ko
               se zavzemamo za opredelitev družine, ki je inkluzivna, ki dopušča različne možne
               oblike življenja ljudi v zasebnem življenju, je to ta odprtost in nobenega ni treba,
               da moti. Nobeden ne osporava nobenemu, če živi v tradicionalni skupnosti. Skozi ta
               zakon prav gotovo ne. In ne zmanjšuje pomena te skupnosti in večkrat sem poudaril, da
               s številnimi ukrepi naše ministrstvo te skupnosti še dodatno podpira in ta zakonik
               nima niti najmanjšega namena, da bi v to posegal. Namen pa ima, da je odprt, tudi za
               tiste, ki se odločajo živeti drugače in so se odločili živeti drugače. Pa to niso
               samo istospolne, ampak kot vemo, teh oblik skupnega življenja je pri nas kar veliko.
               In če bi vse kombinacije, ki se pojavljajo, prišteli, ne vem koliko smo jih našteli,
               čez deset možnih, rekombinirana družina in razstavljena in sestavljena in
               enostarševska itn., itn. In če bi mi pristali samo na tradicionalno družino kot jo
               želite opredeliti, potem še enkrat ponavlja, kot sem že ponavljal, bi morali dati v
               neko drugo kategorijo, v nek drug položaj polovico tega prebivalstva, ki živi v
               Sloveniji. Si to lahko privoščimo? Ne.</p>
               <p>Omenjeno je bilo, da ni samo v krščanskem svetu ta model družine, konvencionalen
               model družine prisoten. Nič ni narobe, če ni, ampak to kar je pomembno pri tem je, da
               so, sedaj če že govorimo o tem, tudi druge evropske države, številne, ki vse so na
               nek način eksplicitno ali implicitno dediči krščanske civilizacije, šle v to smer v
               katero gremo mi, pa jih to nič ne moti. In so videle, da morajo kot sodobne <stage type="mag"/> <stage>(Nadaljevanje)</stage> družbe biti odprte, tako kot
               želimo biti tudi pri nas s tem zakonikom odprti do vseh, ki izbirajo svoboden način
               življenja, ne da bi ogrožali potem kogarkoli drugega.</p>
               <p>To kar sem pa prej omenil, lahko rečem, da tudi ne vidimo nobenih, tudi ta zakonik ne
               postavlja nobenih ovir, dodatnih, ali da bi razvrednotil, kot pravite, zakonsko
               zvezo, družinsko skupnost. Nasprotno, če pogledate v zakon, ki ga bomo kmalu imeli
               tudi na tem odboru, zakon o upravičenosti iz javnih sredstev, namenoma spreminjamo
               sistem socialnih transferov za to, da bi ne imeli ljudje razlogov, da ločeno živijo,
               da se mogoče celo razvezujejo, da se ne poročajo. Ker mislimo, da je trdna družinska
               skupnost, pa naj bo zdaj taka ali drugačna, pomembna za to, da imajo otroci potem
               varno življenje. Financiramo družinske centre, ki so namenjeni svetovanju
               posameznikom, družinam in mislim, da je zdaj ravno pripravljen nek razpis za to, da
               bodo lahko docenti prišli do določenih sredstev. Imamo pozitivno diskriminacijo pri
               otroških dodatkih in nismo je mi sprejeli, je že popreje bila sprejeta in jo
               pozdravljamo. Pri porodniškem varstvu, v korist družini, v korist tistih celo, ki
               imajo več otrok. Nič ne vidimo slabega. To so dobre rešitve in ta zakonik jih v
               ničemer ne odpravlja, zmanjšuje, ne zmanjšuje njihovega pomena. To, da niti ena
               država nima take rešitve kot jo mi predlagamo, je točna. Ker če bi šli od člena do
               člena tega zakona, potem gotovo ga nismo prepisali nikjer. V temeljnih določilih ga
               pa najdemo v vseh, skoraj vseh teh državah, ki so že to možnost posvajanja dale.
               Temeljnih določil. Švedska, ste jo prej omenil. .../Glas iz ozadja./... Novi zakon
               imajo. 2009. Res pa je, to pa moramo priznati, da družinski zakonik ne rešuje vseh
               vprašanj, ki bi jih želeli rešiti v zvezi z družinskim življenjem v zvezi s položajem
               otrok, ker nekatera vprašanja pač rešujemo z drugimi zakoni, recimo, sem omenil
               socialne transfere, sem omenil te zakone. Ne moremo vsega rešiti v enem zakonu.
               Rešujemo pa seveda, rešuje pa marsikaj bolje v korist otrok. To pa si upam trditi in
               to je bilo osnovno izhodišče in tudi osnoven namen tega zakona, koristi otroka so v
               ospredju, rešuje jih bolje, rešuje jih učinkoviteje, rešuje jih hitreje. Da jih pa ne
               bo rešil do konca, je pa jasno. Naj vam povem samo primere, ki so mene na nek način
               prizadeli. Ko sem so skozi ministrsko delo soočil z vprašanji, tovrstnimi, ki jih
               rešujejo centri za socialno delo. Ker ko pride do ločitvenih postopkov, ko je
               investiranih toliko čustev v te probleme, potem so krivi vsi okrog, najbolj pa
               nastradajo otroci, krivda se pa vali seveda potem običajno na centre za socialno
               delo. In seveda zato se mi zdi, da je pomembno, da tudi ta zakonik uvaja svetovalno
               službo, uvaja preventivno delovanje zato, da bi se taki problemi reševali hitreje,
               lažje in bolje. Pa mogoče, če lahko še sekretarka doda.</p>
            </sp>
            <sp xml:id="SDT5-OZDDSZII-Redna-016-2010-05-04.sp161">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa gospod minister. Izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp162">

               <speaker>DR. ANJA KOPAČ MRAK:</speaker>

               <p>Jaz bom šla bolj na posamezne konkretne pripombe, ki so bile, pa bi začele pri ukrepu
               rejništva, ki je bil večkrat izpostavljen.</p>
               <p>Zato, da družinski zakonik vpeljuje in urejuje vprašanje rejništva zgolj v tistem
               delu, ki se nanaša na polje izreka ukrepa za varstvo koristi otroka v primeru, če je
               otrok ogrožen in v tem kontekstu ga tudi napram obstoječi zakonodaje zamejujemo, da
               ta mogoči ukrep traja zgolj tri leta. To je na podlagi izkušenj, da je nesprejemljivo
               to, da rejništvo, ukrep rejništva lahko traja tudi več let. V ta namen smo zamejili,
               tako kot vse druge ukrepe, katerih namen <stage type="mag"/>
               <stage>(Nadaljevanje)</stage> je varovanje koristi otroka. V tem družinskem zakoniku uvajamo, kar je
               največja dodana vrednost tega družinskega zakonika, časovno omejuje. Po drugi strani
               močno izpostavljamo vlogo centrov za socialno celo, da delajo z izvorno, torej
               biološko družino zaradi razlogov, zaradi katerih je bil ta otrok sploh postavljen pod
               rejništvo, če se tako izrazim. Smo pa tudi v društvu, ki so izrazili pripombe v zvezi
               s temi členi, odgovarjali da ministrstvo je naročilo izdelavo študije o vprašanju
               rejništva. Ta je sedaj pripravljena, in da bomo šli na podlagi tudi te študije in
               razprave v postopek spreminjanja Zakona o izvajanju rejniške dejavnosti, ker namreč
               je tam to področje urejeno in družinski zakonik to ureja samo v tistih delih kjer se
               nanaša na ukrep varstva koristi otroka. To je, kar se tiče rejništva.</p>
               <p>Radi bi poudarila morda tudi večkrat izpostavljeno odločbo Evropskega sodišča za
               človekove pravice, to je COSAC proti Poljski, ki je bilo namreč citirano, da ta
               odločba ničesar za vprašanja družinskega zakonika ne pomeni, da gre zgolj za pravico
               stanovanjskega varstva. Ne. Če točno pogledamo, je zelo pomembno za ta družinski
               zakonik in sicer v tem, ki pravi, citiram Zorana Skubica iz Ministrstva za
               pravosodje, ki je objavil članek v Pravni praksi, ki pravi: "Da je Evropsko sodišče
               poljski in s tem drugim 47. državam članicam Sveta Evrope ne oporeka pravice do
               varovanja tradicionalne oblike družine, sporoča pa, da morajo pri tem pač nujno
               upoštevati družbeni razvoj in tudi z njim povezane spremembe v družbeni zaznavi vedno
               upoštevajoč preprosto dejstev, da v sodobni družbi ni le enega načina ali le ene
               izbire preživljanja in uživanja zasebnega in družinskega življenja." Povedano
               drugače, Evropsko sodišče državam pogodbenicam sporoča, da so istospolne življenjske
               skupnosti dejstvo, Evropska konvencija pa jih varuje ne glede na to ali jih države
               pogodbenice v notranjem pravu priznavajo ali ne. Evropski sodniki so se preprosto
               odločili, da bodo pri razsojanju glede tako pomembnega vprašanja tako temeljne
               človekove pravice zaobli poljsko ustavo ali kot je zapisal Skubic, ko gre za
               najintimnejše vidike človeškega življenja pred Evropskim sodiščem za človekove
               pravice niso več varni niti ustavni postulati še zlasti pa ne tiste, za katere bo
               pomenilo, da niso v koraku s sodobno koncepcijo človekovih pravic. Namreč tudi
               vprašanje človekovih pravic, koncept človekovih pravic se razvija, ker jasno kažejo
               tudi odločbe tega sodišča kot največjega postulata, torej sodbe, ki se bile sprejete
               v 80. letih se spreminjajo in v vseh elementih je jasno zapisano, da je spolna
               usmerjenost ena izmed osebnih okoliščin, ki ne more biti predmet diskriminacije.</p>
               <p>In ko govorimo o otrokovih koristi, ker se vedno izpostavlja, bom še enkrat ponovila,
               da ta zakonik ne daje nobenemu, ne heteroseksualnemu ne homoseksualnemu paru samo po
               sebi možnost, da posvoji kar tako otroka, kot da je to v tej državi tako zelo
               enostavno. Obstajajo številni proceduralni postopki v zvezi s tem, pri katerem se v
               skladu tudi s konvencijo o otrokovih pravicah, ki jo je priznala Slovenija, mora
               vedno presojati o tem kaj je najvišja otrokova korist. Večkrat sem že danes
               poudarila, da ne gre za pravico, da so, da dobijo otroka istospolni partnerji, ampak
               gre za vprašanje otrokovih koristi in vedno v vsakem posameznem primeru se presoja
               kaj je v otrokovi koristi. Mi želimo samo to, da ne diskriminiramo kar je v nasprotju
               z Ustavo Republike Slovenije to, da lahko nekdo zaradi svoje spolne usmerjenosti ne
               more se niti kvalificirati v to, da bi lahko bil morda dober starš. Samo za to gre in
               strokovne institucije bodo o tem presojale. In na koncu bo odločilo sodišče.</p>
               <p>Kar se tiče pa večkrat v tej razpravi izpostavljene odločbe informacijske
               pooblaščenke, bi pa zdaj zelo jasno rada še na zadnji del odgovorila. Morda nisem.
               Jaz sem odgovorila glede mnenja vrhovne države tožilke. Sem povedala, sem prebrala.
               Zdaj vam pa povem kaj je bilo v tej odločbi zapisano. Ker namreč jasno pravi, da ni
               ministrstvo, da ni posredovalo, ampak gre za splet okoliščin. Sicer piše v
               obrazložitvi. Prosilec je z dne 4. 1. 2010 na organ, torej na Ministrstvo za delo,
               družino in socialne zadeve naslovil zahtevo, da dostop do informacij javnega značaja.
               Pri tem je navedel, da je dne 2. 12. 2009 civilna iniciativa za družine in pravice
               otrok na Vlado Republiko Slovenije in vse ministre naslovila odprto pismo z naslovom,
               ne podprite predloga družinskega zakonika, ki nasprotuje naravi in temeljni otrokovi
               pravico. Odprto pismo vsebuje tudi pričakovanje civilne iniciative za družino in
               pravice otrok, da bosta Vlada Republike Slovenije oziroma organ omogočila vpogled v
               240 pripomb k predlogu družinskega zakonika. To število pripomb je bilo javno
               predstavljeno s strani organa. Ker organ ne vlada vse do danes nista omogoča vpogleda
               v prispele pripombe, je prosilec vložil zahtevo za posredovanje informacij javnega
               značaja na podlagi. Organ, <stage type="mag"/> <stage>(nadaljevanje)</stage>
               torej ministrstvo je prosilcu ugodil z dopisom dne 19. 1. 2011. Če torej štejemo, da
               smo 4. 1. dobili jasno zapisano kaj želijo ne v mnenju, ki je bilo posredovano vsem
               ministrstvom in Vladi Republike Slovenije, smo v zakonitem roku odgovorili in
               posredovali. Bilo pa je, kot sem že prej povedala, prišlo do napake, da smo jim
               poslali fotokopirane dokumente in sicer, da vam navedem številko. Organ je prosilcu
               posredoval 1624 strani fotokopij. Torej, ni nobeden želel navajati, nobeden ni
               namerno ne dal. Gre za to, da v pismu, ki je bilo posredovano vsem organom, ni bilo
               tako zelo jasno in eksplicitno zakaj želijo, in da ko so nam posredovali jasno
               zahtevo 4. 1. smo mi dne 19. 1. to naredili. In tako kot je minister poudaril, noben
               pravilnik nas ne zavezuje k oblikovanju delovne skupine, k vodenju zapisnikov in v
               ničemer v zvezi s tem. In če bi šla nazaj na tisto kar sem prej o ZRIP-su govorila
               ali o drugih predlogih, pa verjetno ne želite tega, da potegnemo na ministrstvu, vse
               kako je bilo v prejšnjem mandatu, kako so bile, katere so bile oblikovane delovne
               skupine, kateri strokovnjaki so bili, ker to ni produktivno.</p>
               <p>In drugo kaj je najbolj zanimivo. Če bi mi to mnenje, če bi mi ta družinski zakonik
               ali katerikoli zakon, ki ga pripravljamo na ministrstvo, dali da bi ga nam napisali
               zunaj strokovnjaki, bi danes za to mizo govorili, da smo metali stran denar
               davkoplačevalcev, in da ne izvršujemo naloge za kar so naši strokovni delavci na
               ministrstvu. Skratka nikoli ni nobenemu čisto prav.</p>
            </sp>
            <sp xml:id="SDT5-OZDDSZII-Redna-016-2010-05-04.sp163">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Ne, repliko ne morete. Ja, ampak jaz imam še štiri razpravljavce pred
               vami. .../Glas iz ozadja./...</p>
               <p>Dobro, dajte.</p>
            </sp>
            <sp xml:id="SDT5-OZDDSZII-Redna-016-2010-05-04.sp164">

               <speaker>ALENKA JERAJ:</speaker>

               <p>Poglejte, minister je rekel prejle, da se je strokovno, da so se opredelili do vseh
               predlogov, ki so prišli. Mi sploh ne bi bili tako sitni, če ne bi ugotovili to kar je
               povedal gospod Marše pa še kdo drug, s katerim smo se pogovarjali, da so ljudje
               predlagali stvari, dobili odgovor v pavšali na vse, sploh se niste ukvarjali s členi,
               zato smo vprašali, kdo je zavzel ta strokovna stališča. In sami ste navajali v
               medijih in vse povsod kjer ste pač komentirali kaj se dogaja z zakonikom, vse smo
               pregledali in se do njih strokovno opredelili. Saj se nisem jaz to izmislila, to ste
               vi povedali, na vaši tiskovni konferenci. Ministrstvo ni sprejelo predlogov
               notranjega ministrstva in ministrstva za javno upravo, ki ga predlagala registracijo
               zunaj zakonske skupnosti. Verjetno se to niste po telefonu zmenili, nekdo se je mogel
               do tega opredeliti, predvidevam. Niso sprejeli predloga skupnosti za socialno delo v
               zvezi s skrbništvom. Na ministrstvu pravijo, da bodo najprej opravili natančno
               analizo in pripravili ustrezne strokovne podlage in morebitno uskladitev novega
               sistema. O tem ste verjetno morali sprejeti kakšen sklep ali kako ste se odločili, da
               boste naredili analizo skrbništva. LDS je izjavil, zakonik podpiramo tudi v LDS, saj
               smo s svoji predlogi sodelovali že pri pripravi zakona. Zato nas je zanimalo kje in
               kdaj, v kateri fazi so sodelovali? Ampak poglejte, saj lahko gremo nazaj ali pa ne
               gremo nazaj. <stage type="mag"/><stage>(nadaljevanje)</stage> Mi smo vas pač
               vprašali konkretno, kaj se je dogajalo, tega nam pač ne boste razložili in to je
               problem stvari tukaj kjer je.</p>
            </sp>
            <sp xml:id="SDT5-OZDDSZII-Redna-016-2010-05-04.sp165">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Dobro. Gospod Kuhar. Gospa Kogovšek.</p>
            </sp>
            <sp xml:id="SDT5-OZDDSZII-Redna-016-2010-05-04.sp166">

               <speaker>NEŽA KOGOVŠEK:</speaker>

               <p>Jaz bi samo odgovorila na vprašanje, zakaj ni več enostranskih posvojitev. Kolikor
               jaz poznam stvari, zaradi tega, ker je Vrhovno sodišče s to sodbo zelo eksplicitno
               povedalo, da enostranske posvojitve so po ZDR-ju možne pred dvema mesecema. Prej je
               bilo v teoriji sicer poudarjeno s strani nekaterih, da je to možno, vendar ni bilo
               dokončno jasno, ali je to možno ali ne, ker zakon ni tako zelo mogoče jasen v tem
               delu torej sedanji zakon.</p>
               <p>Tukaj bi jaz opozorila, da je sedanja ureditev in to, kar uspem zaznati iz te
               razprave, kakšne bi bile recimo kompromisne ideje, o tem, kako bi se to urejalo,
               vidim, da bi enakovrstno materijo urejalo v štirih različnih sistemih. Eden sistem bi
               bil .., eden sistem bi bil sedanji ZZZDR, eden sistem bil Družinski zakonik, poseben
               sistem bi bil še, če posvojimo otroka v tujini torej če istospolni partner posvoji
               otroka v tujini. Ena pravila bi bila priznavanje tuje sodne ali pa posvojitvene
               odločbe iz tujine, druga pravila bi bila za heteroseksualne pare posvojitve in
               partnerski odnosi po novem Družinskem zakoniku. Partnerske istospolne razmere bi
               urejali z RIPS, očitno bi pa posvojitve, ki jih ne morete ukiniti enostranski znotraj
               istospolnih obstoječih družin bi pa kar pustili še v ZZZDR-ju. Jaz si zelo težko tako
               zadevo predstavljam, ker se mi zdi pravno negotova. Mislim, da isti instituti in
               enake pravice morajo biti urejene v istem zakonu. Res si zelo težko predstavljam.
               Meni se zdi, da bo imel kdorkoli bo poskušal to urediti v pravnem smislu zelo velike
               težave, ker je zelo težko diskriminirati pa ostati hkrati ustaven. Zelo težko si
               predstavljam, da bi bila ustavno ureditev, ki bo omogočala in bo morala omogočati
               enostranske posvojitve, hkrati bi ustavno bilo, da obojestranskih ne bi bilo, zaradi
               tega, ker so to enakovrstne skupnosti, to so lezbična skupnost, kjer je ena mama
               biološka in bo možna posvojitev. Druga skupnost, ki je lezbična skupnost pa pač ni
               biološkosti tukaj bo pa, a samo ta biološkost je potem razlika v vzgoji,
               izobraževanju, skrbi za otroka, itd. To so popolnoma za moje, mislim, tukaj pa spet
               mogoče kdo drug drugače to vidi, ampak to sta dve enakovrstni lezbični skupnosti.
               Nekje je bil otrok rojen s strani ene mame. In, jaz si ne znam tega predstavljati
               kako bo to urejeno. Zdi se mi zelo, mislim v tem smislu, res vsak, ki želi v ustavni
               državi, pravni državi diskriminirati pa biti hkrati skladen z Ustavo ima velik
               problem. Tako da, ne vem, to bi bil moj prispevek na kratko.</p>
            </sp>
            <sp xml:id="SDT5-OZDDSZII-Redna-016-2010-05-04.sp167">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp168">

               <speaker>MARIJAN KRIŽMAN:</speaker>

               <p>Gospa predsednica, jaz podajam predlog, ker se mi zdi da, no, dejstvo je, da današnji
               delovnik traja že 15 ur in da malo koncentracija je padla in mislim, da niso vsi
               poslanci prisotni, da poskušamo, če se strinjate tudi ostali pripeljati vsaj do
               odločanja tega 1. člena prekinemo sejo in potem se dobimo spet, da bomo bolj
               skoncentrirani, ker <stage type="mag"/><stage>(nadaljevanje)</stage> se mi
               zdi, da je kar nekaj dobrih predlogov, pomislekov v nekaterih členih in je potrebno
               pač stvari malo bolj.</p>
            </sp>
            <sp xml:id="SDT5-OZDDSZII-Redna-016-2010-05-04.sp169">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Ta namen imam že nekaj časa, ampak ob tem, ko mislim, da se bo stvar
               zaključila se mi pojavi 5 novih razpravljavcev in zato to traja. Edini, ki je še
               prijavljen je gospod Merše. O 1. členu ne odločamo in s tem, potem zaključujemo
               današnjo razpravo. Jutri se pa seveda dobimo ob pol desetih. Izvolite, gospod
               Merše.</p>
            </sp>
            <sp xml:id="SDT5-OZDDSZII-Redna-016-2010-05-04.sp170">

               <speaker>TOMAŽ MERŠE:</speaker>

               <p>Hvala. Zelo kratek bom.</p>
               <p>Nekako s strani predlagateljev in zagovornikov pravzaprav že več razprave poslušam,
               da je glavni namen zakonika, da pravice za vse otroke uredi enako, zato ne razumem,
               gospod minister, ko ste prej rekli, da ni mogoče tega narediti v tem zakoniku, se
               pravi, za iste težave, ki jih imajo otroci v različnih skupnostih in sem opozoril, da
               jih ta zakonik ne rešuje za vse in da bi bilo treba bolj splošno rešitev najti. Ne
               vem, zakaj pravite, da to ni možno, to mi ni jasno. Nekako ne razumem tega. Namen
               zakonika naj bi bil ravno to in sedaj pa pravite, da tega ni možno. Tega ne razumem,
               to mi nekako ne gre skupaj. Hvala lepa.</p>
            </sp>
            <sp xml:id="SDT5-OZDDSZII-Redna-016-2010-05-04.sp171">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Gospod minister, izvolite.</p>
            </sp>
            <sp xml:id="SDT5-OZDDSZII-Redna-016-2010-05-04.sp172">

               <speaker>DR. IVAN SVETLIK:</speaker>

               <p>Ta zakonik ureja vprašanja otrok na enak način v vseh skupnosti, v katerih živijo. Ne
               ureja pa vseh vprašanj otrok, ki se v teh skupnostih pojavljajo, ker ne morejo vseh
               vprašanj ta zakonik urejati, zato imamo tudi druge zakone s področja sociale, ki pač
               ureja posebna vprašanja, recimo, prejemkov, otroških dodatkov, financiranja vrtcev,
               itd.</p>
            </sp>
            <sp xml:id="SDT5-OZDDSZII-Redna-016-2010-05-04.sp173">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Tako. Hvala lepa. Upam, da smo s tem izčrpali razpravo o 1. členu. S tem zaključujem
               razpravo o 1. členu in nadaljujemo jutri ob 9.30. <title><stage>(SEJA JE BILA PREKINJENA 4.
                  MAJA 2010 OB 22.31.)</stage></title>
               </p>
            </sp>
         </div>
      </body>
   </text>
</TEI>
