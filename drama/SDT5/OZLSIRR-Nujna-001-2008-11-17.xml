<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZLSIRR-Nujna-001-2008-11-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">4E563F9C4540A765C125750100450B80</idno>
               <idno type="custom" subtype="day">5CE3FC2EA9DA65B8C12575050031FFFE</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=5CE3FC2EA9DA65B8C12575050031FFFE</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZLSIRR-Nujna-001-2008-11-17.OZLSIRR" n="001">
               <name>Nujna</name>
               <date when="2008-11-17"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZLSIRR-Nujna-001-2008-11-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZLSIRR-Nujna-001-2008-11-17.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO IN REGIONALNI RAZVOJ</stage>
            <stage type="session">1. nujna seja</stage>
            <stage type="date">(17. november 2008)</stage>
            <stage type="chairman">Sejo je vodil Vili Trofenik, predsednik odbora.</stage>
            <stage type="time">Seja se je pričela ob 15.03. </stage>


            <sp xml:id="SDT5-OZLSIRR-Nujna-001-2008-11-17.sp1">

               <speaker>PREDSEDNIK VILI TROFENIK:</speaker>

               <p>Spoštovani! Lepo pozdravljeni vsi prisotni! Predlagam, da začnemo 1. nujno sejo
               Odbora za lokalno samoupravo in regionalni razvoj.</p>
               <p>Obveščam vas, da sem prejel opravičilo kolega Baroviča, da je zadržan oziroma
               odsoten. Drugih opravičil nismo prejeli. Ugotavljam, da smo sklepčni, in predlagam,
               da pričnemo z delom.</p>
               <p>Prvo nujno sejo odbora sem sklical na podlagi 47., drugega odstavka 48. ter prvega in
               drugega odstavka 230. člena Poslovnika Državnega zbora.</p>
               <p>Prehajamo na določitev dnevnega reda seje odbora.</p>
               <p>S sklicem seje ste prejeli predlog naslednjega dnevnega reda: predstavitev kandidatke
               mag. Zlate Ploštajner za ministrico brez resorja, odgovorno za lokalno samoupravo in
               regionalni razvoj. Ker v poslovniško določenem roku nisem prejel predlogov za
               spremembo dnevnega reda seje, je ta določen, kot je bil predlagan s sklicem.</p>
               <p>Kot ste seznanjeni in kot izhaja iz gradiva, ki ste ga prejeli za sejo, je predsednik
               Vlade, gospod Borut Pahor, na podlagi 112. člena Ustave Republike Slovenije in 229.
               člena Poslovnika Državnega zbora dne 13. novembra letošnjega leta predložil predlog
               liste kandidatk in kandidatov za ministrice in ministre Vlade Republike Slovenije.
               Predsednik Državnega zbora je Odboru za lokalno samoupravo in regionalni razvoj
               poslal predlog predsednika Vlade, da Državni zbor za ministrico brez resorja,
               odgovorno za lokalno samoupravo in regionalni razvoj, imenuje mag. Zlato Ploštajner.
               Odbor mora po opravljeni predstavitvi predsedniku Državnega zbora in predsedniku
               Vlade poslati mnenje o predstavitvi predlagane kandidatke.</p>
               <p>Dovolite, da v imenu vseh prisotnih še enkrat pozdravim kandidatko za ministrico brez
               resorja, gospo mag. Zlato Ploštajner, in ji predam besedo, da se na podlagi 112.
               člena ustave ter prvega in drugega odstavka 230. člena Poslovnika Državnega zbora
               predstavi odboru in v nadaljevanju odgovarja na vprašanja članic in članov
               odbora.</p>
               <p>Dovolite še en predlog, da po uvodni predstavitvi kandidatke organiziramo delo ali
               razpravo v našem odboru tako, da bi v prvem krogu kandidatka odgovarjala na vprašanja
               s področja lokalne samouprave, v drugem krogu pa s področja regionalnega razvoja, da
               bi bilo lažje spremljati in tudi lažje odgovarjati na vprašanja in bi imelo vse
               skupaj bolj celovito obliko.</p>
               <p>Izvolite, gospa kandidatka, beseda je vaša.</p>
            </sp>
            <sp xml:id="SDT5-OZLSIRR-Nujna-001-2008-11-17.sp2">

               <speaker>MAG. ZLATA PLOŠTAJNER:</speaker>

               <p>Najlepša hvala za besedo. Lep pozdrav vsem poslankam in poslancem, članom odbora!
               Danes imam to priložnost, da se v okviru oblikovanja nove vlade predstavim temu
               odboru, ki je tisti odbor, najbolj zainteresiranih članov za področje lokalne
               samouprave in regionalnega razvoja, s katerim mora sodelovati vsak minister za to
               področje. In prepričana sem, da bo, če bom potrjena, naše sodelovanje tvorno.</p>
               <p>Svojo predstavitev bi začela s predstavitvijo same sebe. To morda samo zaradi tega,
               ker kar nekaj pozornosti je bila deležna moja kandidatura, pa morda tistim članom
               tega odbora, ki se z mano še niso srečevali, kratko pojasnilo, kdo sem in od kod
               prihajam.</p>
               <p>To, da imam že skoraj 50 let, drugo leto, to se je nekako že slišalo. Da sem po rodu
               Štajerc ali Štajerka, ker drugače sem moški šovinist, kar boste opazili tudi pri
               mojem načinu govorjenja, ampak ker sem ženska, se mi to oprosti in mi je s tega
               vidika lažje. Prihajam po rodu iz Šentjurja pri Celju, kjer sem končala osnovno šolo,
               potem končala gimnazijo v Celju in nadaljevala študij na takratni Fakulteti za
               sociologijo, politične vede in novinarstvo, končala politologijo. Po končanem šolanju
               sem se zaposlila na Urbanističnem inštitutu Republike Slovenije kot takrat še mladi
               raziskovalec in tam nadaljevala 
                  <stage type="mag">2. (Nadaljevanje)</stage> svojo delovno kariero, kar mi je
               ponudilo tudi možnost in priložnost, da sem preko štipendije, ki sem jo dobila od
               Združenih držav, nadaljevala svoj podiplomski študij v Združenih državah in tam tudi
               hkrati na univerzi imela priložnost delati. Študirala sem področje, ki me je zanimalo
               glede na moje delovno mesto, se pravi, urbane študije v kombinaciji z ekonomskim
               razvojem, pa tudi kasneje po zaključenem magisteriju še javno upravo. Drugače sem v
               svojem dodiplomskem študiju vzporedno študirala tudi na Filozofski fakulteti
               filozofijo, ker pač v tistih časih je kljub drugim obveznostim še vedno bilo dovolj
               časa tudi za poglabljanje na tem področju, čeprav študija nisem nikdar dokončala.</p>
               <p>Moje delo na Urbanističnem inštitutu še takrat, ko to ni bila strogo raziskovalna
               institucija, ampak je bila hkrati tudi planerska institucija, se je vezalo na
               povezovanje raziskovalnega dela z delom v praksi, kjer smo se ukvarjali z razvojnim
               in prostorskim planiranjem tako na zelo lokalni ravni posameznih vasi, krajevnih
               skupnosti, do občin, seveda tudi države. In inštitut je vedno nudil tudi priložnost,
               da smo se lahko vključevali v evropske projekte, tako da sem že zelo zgodaj
               pridobivala izkušnje tudi v sodelovanju, od projektov Phare do potem drugih področij,
               ki so se tu ponujala. Pred tem sem se ukvarjala s tem aspektom razvojnega planiranja,
               tako da je to bila moja domena. In pa v kasnejših letih smo se vključili tudi v
               projekte z območja bivše Jugoslavije, sodelovali v aktivnostih Pakta stabilnosti in
               sem se tudi s tega vidika tam ukvarjala z lokalnim, regionalnim razvojem kot tudi z
               lokalno samoupravo. Nekaj od tega pokaže tudi bibliografija, ki je dostopna preko
               Cobissa. Je pa res, da je moj interes izjemno širok, da nisem ozko specializirana,
               kar je včasih slabost, ker potem bolj površno poznaš neke reči, včasih je pa tudi
               prednost, ker lažje povezuješ različne aspekte med sabo. Pri svojem delu in študiju
               sem imela to priložnost, da sem se dotikala številnih različnih področij, zato sebe
               tudi smatram za družboslovca, primarno, in ne za kaj drugega.</p>
               <p>Moja zaveza nazaj rodnim krajem me je pripeljala do tega, da sem leta 2004 prevzela
               vodenje razvojne agencije Kozjansko v Šentjurju, prav iz potrebe ponuditi ali pa
               oblikovati neko strokovno podporo lokalnemu razvoju. Štiri leta sem opravljala to
               delo. V tem času smo uspeli vzpostaviti agencijo kot, mislim, precej močno strokovno
               institucijo na tem področju. Hkrati pa tudi povezati občine med sabo, oblikovati
               območno razvojno partnerstvo Obsotelja in Kozjanskega, pripraviti programske
               dokumente na tej ravni in pa smo se aktivno vključevali tudi v programiranje na ravni
               države v tisti meri, kot so nam procesi to dopuščali ali kot nam je bilo dopuščeno,
               glede na to, da ta institucionalni dialog med lokalno ravnijo in državo ni vedno
               najboljši, vsaj ne gledano z vidika lokalne ravni. V tem obdobju sem sodelovala tudi
               kot član Usmerjevalnega odbora LEADER + EU pri Evropski uniji, kot predstavnik
               civilne družbe. Odbor LEADER je pač tisti odbor v Evropski uniji, ki se ukvarja
               predvsem z razvojem podeželja. Tako da sem imela tudi po tej plati neko možnost
               dialoga z drugimi kolegi, kolegicami v drugih državah Evropske unije in tudi v okviru
               same komisije, z vprašanjem nekega celostnega razvoja podeželja, kar pa Slovenija v
               veliki meri pravzaprav je.</p>
               <p>Toliko mogoče za uvodno predstavitev na kratko tistim, ki, kot pravim, mogoče niso
               imeli priložnosti, ker nikdar pa nisem iskala medijske pozornosti, ki sem je zdaj
               deležna, ampak upam, počasi se že privadim nanjo, pa bom zmogla tudi to. Se pa
               zavedam pomena medijev, ker mislim, da so izjemno pomembni tako z vidika nekega
               komuniciranja, pravih sporočil državljanom, omogočanja njihovega vključevanja
               pravočasnega v različne procese, ki se odvijajo na različnih ravneh, in pa seveda kot
               tisti, ki nas opozarjajo, kje vse mogoče ne ravnamo prav, in opravljajo tisto vlogo
               kontrole oblasti, ki je še kako dragocena, še posebej v teh naših, sem prepričana,
               novih demokracijah, kjer se imamo še veliko naučiti na tem področju, in so mi
               vsekakor dobrodošli. 
                  <stage type="mag">3. (Nadaljevanje)</stage> In verjamem, da bomo dobro
               sodelovali.</p>
               <p>Povabilo za kandidaturo je tudi zame na nek način presenečenje. Prej nisem omenila,
               zdaj že tri mesece delam v Službi Vlade za lokalno samoupravo in regionalno politiko,
               iz razloga, ker me je nekako zanimalo, kako pa od znotraj lahko pogledam to
               institucijo, s katero sem tesno sodelovala v zadnjem obdobju, in kje so mogoče tiste
               možnosti vplivanja na delovanje te službe, pa seveda v povezavi z delovanjem te
               službe tudi na druga področja. Po naravi sem pač optimist in verjamem, da se to da in
               da je možno marsikaj doseči, če človek hoče. Bila sem vesela, da sem bila sprejeta v
               to službo. Moram reči, da ob sprejemu nisem razmišljala o čem drugem, imela sem čisto
               druge načrte. Ampak zdaj je prišlo tako, da je prišlo povabilo. Globoko sem
               premislila, bi ali ne bi, ampak kot v primeru Šentjurja sem se na koncu odločila, da
               pač poskusim se tudi na tem področju, čeprav mi strankarska politika ni domača, nisem
               bila član nobene stranke v tem času in na tej svoji poziciji mislim vztrajati tudi
               naprej, ker mi je osebno najbližja. Vendar verjamem, da bomo skupaj, saj so stranke
               tisti način političnega izražanja, ki ga imamo, ki ga je treba spoštovati, ki mora
               imeti svoje mesto v političnem sistemu, in verjamem, da bomo skupaj skozi tehten
               premislek in dialog vseh političnih strank, ne samo pozicije, ampak tudi opozicije
               uspeli razpravljati tudi o vprašanjih, ki se vežejo na moj resor, tehtno, z
               razmislekom in z odgovornostjo do nekega širšega javnega in družbenega interesa, ki
               ga, kot osebno mislim, moramo jemati zelo resno in odgovorno. Pri tem računam tudi na
               sodelovanje vseh drugih resorjev, drugih kolegov v Vladi, ki verjamem, da se zavedajo
               pomena tega področja, kar je deloma izraženo tudi v koalicijski pogodbi, da bomo
               razvijali družbo aktivnih državljanov, ki se imajo pri tem predvsem na lokalni ravni
               največjo možnost aktivno vključevati v politiko in odločanje o svojih lastnih pogojih
               življenja in dela, pa seveda, da bomo izpeljali ali poskušali izpeljati tudi tiste
               druge naloge, ki nas na področju lokalne samouprave čakajo in so ostale še
               nedokončane.</p>
               <p>Da ne bom predolga, ker sem bila tudi predavatelj nekaj časa, nekaj let na Fakulteti
               za družbene vede, tako da mi ta del ni tuj in potem se moram vedno omejiti, da ne
               predavam predolgo, bi poskušala na kratko določiti bistvena področja dela, ki nas
               čaka v naslednjem obdobju. Potem pa skozi dialog z vami morda odgovoriti še na kakšno
               vprašanje. Seveda pa se moramo vsi zavedati, da je to naš prvi sestanek, naše prvo
               srečanje, kjer se tudi jaz šele predstavljam in moram marsikaj od tega še pogledati,
               proučiti, se dati podučiti, globoko razpravljati z drugimi, preden bom lahko imela
               tudi neko svoje, recimo, osebno ali pa javno stališče do vprašanj, ki so odprta na
               teh področjih. 
                  <stage type="mag">4. (Nadaljevanje)</stage> Kot je že prej gospod predsednik
               rekel, bi prezentacijo nekako razdelili na dve področji, se pravi, lokalno samoupravo
               in potem proces regionalizacije, pa morda še v parih stavkih potem tudi tisto, kar se
               danes še vedno tiče resorja, ki ga bom pokrivala, se pravi, strukturne politike in
               črpanja evropskih sredstev, kjer so pa predvidene tudi določene spremembe.</p>
               <p>Zdaj ne bom predstavljala službe Vlade, njenih zakonodajnih podlag in vseh ostalih
               področij delovanja, ker mislim, da to vi, ki ste člani tega odbora, dobro poznate.
               Poznam tudi jaz, pa mislim, da ni to potreba, da skupaj obnavljamo, ampak bi morda
               kar pogledali, kakšno je stanje na tem področju, kje vidimo neke izzive in na kakšen
               način se teh izzivov lotevati.</p>
               <p>Sedanje stanje je sad nekega procesa razvoja lokalne samouprave v Sloveniji, ki teče
               že vrsto let. <stage>/Delitev kave!/</stage> Prosim, ker podpiram slovensko kmetijstvo tudi, pa
               upam, da je tudi mleko slovensko. Če se vrnem nazaj na ta proces lokalne samouprave.
               To je proces, kjer imamo v Sloveniji že v bistvu kar 14 let, od prve reforme, seveda
               pa so diskusije začele teči že takoj ob osamosvojitvi. Razprave v teh letih so bile
               tako po strokovni plati kot s političnega vidika zelo raznolike in zelo pestre.
               Verjetno takrat, ko se je reforma začenjala, nihče ni predvideval rezultata, ki ga
               imamo danes. Je pa današnje stanje izhodišče, s katerim moramo računati, iz njega
               izhajati in od tu naprej potem iskati tudi načine reševanja problemov, ki se nam na
               tem področju odpirajo.</p>
               <p>Vemo, da imamo danes po valu nastajanja novih občin 210 občin. 210 občin, ki so
               izjemno raznolike. Včasih je bil pojem za najmanjšo občino občina Osilnica. Danes ni
               več občina Osilnica najmanjša, ampak imamo Hodoš, ki ima tistih, mislim, da okoli 360
               prebivalcev. Na drugi strani nam vedno ostane drugi pol, to je Ljubljana s svojo
               velikostjo, z 265.000 prebivalcev, in vidimo, kakšen je tu gromozanski razpon med
               najmanjšo in največjo občino po številu prebivalcev. Če pogledamo še drugo plat,
               recimo, prostorsko, velikost občine, imamo podobno razmerje. Na eni strani je občina
               Odranci s slabih 7 kvadratnih kilometrov površine kot naša najmanjša slovenska
               občina, teritorialno gledano. Na drugi strani je občina Kočevje, s svojimi velikimi
               gozdovi, ki jih je pa skupaj kar za 555 kvadratnih kilometrov. K temu bi sigurno
               veljalo dodati tudi kadrovski potencial uprav, ki jih imajo občine, ker imamo občine
               tako z enim samim zaposlenim ali dvema, do občin, ki jih premorejo nekaj sto. Seveda
               je tu spet največja občina Ljubljana, Mestna občina Ljubljana. To nam seveda potem
               govori tudi o tem, da imajo naše osnovne enote lokalne samouprave na voljo tudi
               izjemno različne vire, tako materialne, fizične kot tudi človeške. Seveda pa imajo
               tudi zelo različne težave in kompleksnost problemov, s katerimi se občine srečujejo,
               so izjemno raznoliki, glede na to raznolikost populacije občin, kot jo imamo. <stage type="mag">(nadaljevanje)</stage> Zakon o lokalni samoupravi kot ga
               imamo v osnovi pozna dve vrsti občin, mestne občine in ostale občine. Tudi mestnim
               občinam nikdar niso bile dodeljene posebno številne dodatne pristojnosti, ampak imajo
               določeno pristojnost na področju lastnega razvoja mesta oziroma prometa in podobnih
               zadev, tako da v osnovi imajo naše občine pravzaprav enake naloge, enake
               pristojnosti. In v tej raznolikost je tudi vir težav s katerimi se srečujemo potem,
               ko postavljamo različne sisteme, tako sisteme prenosa nalog iz države na lokalno
               samoupravo kot tudi takrat, ko poskušamo najti primeren način financiranja, ki bi vso
               to pestrost in raznolikost občin znotraj enega samcatega principa pravzaprav pokril.
               Zdaj, težave na tem področju smo reševali bolj ali manj uspešno z različnimi
               rešitvami, vemo, nikdar nismo našli tiste najboljše volterove<stage>(?)</stage>, ampak takšno je
               tudi težko najti, tako da prostora tukaj za iskanje bomo prav gotovo imeli tudi v tem
               mandatu, v tem obdobju, ki nas čaka, ker v kolikor želimo to načelo subsidiarnosti h
               kateremu se je Slovenija zavezala tudi takrat, ko je sprejela evropsko listino o
               lokalni samoupravi in kot članica Sveta Evrope, ki je zavezana, da bo spoštovala
               načela in principe, ki jih Svet Evrope tukaj zagovarja, je za to načelo
               subsidiarnosti tesno vezano tudi struktura občin in pristojnosti občin in s tega
               vidika je to recimo odprto vprašanje, ki ga je treba imeti v ozir vsakič, ko iščemo
               sistemske rešitve na posameznih področjih. Načelo subsidiarnosti ne zahteva zgolj
               prenos pristojnosti na tisto raven, ki je najbližja državljanu in najbolj primerna za
               odločanje o lokalnih zadevah, ampak zahteva tudi prenos finančnih virov in zahteva
               tudi neko finančno avtonomijo lokalnih skupnosti, kar pomeni, da imamo tukaj prostora
               prav gotovo za izboljšanje pri iskanju lastnih dohodkovnih virov občin in mi bi bili
               v tolikšni meri odvisni od države in bolje državnih oblasti, kaj in pod kakšnimi
               pogoji dodeljuje finančne vire lokalnim skupnostim. Sem pa sama prepričana in bom
               tudi v tem času svojega mandata zagovarjala prav gotovo tudi načelo solidarnosti. Se
               pravi, da ko razmišljamo o lokalnih skupnostih tudi o njihovem financiranju moramo
               tukaj upoštevati raznolikost, ki jo v Sloveniji imamo pa ne samo z vidika
               karakteristik, ki so bile prej omenjene, ampak mogoče še za ene toliko pomembnejše
               stopnje razvitosti posameznih območij znotraj Slovenije. Slovenija, vemo, je razvojno
               precej raznolika, kar se odraža potem tudi na lokalnih skupnostih, občinah in na
               njihovi zmožnosti financirati zadeve lokalnega pomena, ki jih naj bi občine izvajale
               in tukaj je tisto načelo solidarnosti med razvitejšimi in med manj razvitejšimi nujno
               v kolikor želimo graditi neko skupno državo, skupno družbo, ker po drugi strani tudi
               Slovenija v odnosu do Bruslja zagovarja to isto načelo, ko pričakujemo sofinanciranje
               iz strukturnih sredstev za odpravljanje razkoraka med nami kot manj razvito regijo
               Evrope in razvitejšimi predeli Evropske unije. <stage type="mag">(nadaljevanje)</stage> Če pogledamo mogoče še drugo področje, ki je vezano na
               strukturo lokalne samouprave, ki jo imamo in kjer nas čakajo veliki izzivi, je prav
               gotovo razvoj lokalnih skupnosti. Že v tem obdobju, ko smo pripravljali projekte tako
               v okviru enotnega programskega dokumenta kot v novi finančni perspektivi vidimo, da
               je sposobnost lokalne skupnosti vključevati se v neke razvojne projekte izjemno
               različna, tako zaradi virov kot jih imajo kot tudi zaradi vseh teh drugih
               karakteristik, ki jih imajo in struktura občin kot jih imamo velikokrat otežuje
               razvoj širših območjih, ker je proces usklajevanja, proces dogovarjanja med občinami
               tudi projektno povezovanje velikokrat preveč težavno, da bi bilo dovolj hitro,
               pravočasno do takrat, ko se priložnosti ponujajo. In mogoče zaradi tega so nam še
               toliko bolj ali pa ne mogoče, prav gotovo zaradi tega so nam še toliko bolj potrebni
               tudi nadaljevanje procesa regionalizacije nadaljnjo razmišljanje o pokrajinah, ker v
               veliki meri lahko tudi s pokrajinami zapolnimo to institucionalno vrzel, ki nam na
               tem področju nastaja, bi se pa k temu vrnila še kasneje. Tisto o čemer bi želela v
               tem obdobju k čemer tudi se zavezuje ta koalicija, da bo v tem obdobju posvečala
               pozornost, je tudi nek dialog med državo in lokalnimi skupnostmi. To sem omenila že
               prej in velikokrat je deklariran, je pa vprašanje koliko je učinkovit in uspešen. In
               sama bi prav gotovo želela, da bi bil ta dialog aktivnejši, bolj prijazen do občin in
               da bi ob enem tudi s pomočjo naše službe krepili tisto moč lokalnih skupnosti, da se
               v ta dialog vključujejo aktivneje, tako preko obeh svojih združenj kot tudi
               posamično. Sedaj velikokrat občine ne premorejo ne časa ne kadrov, da bi se aktivno
               vključevale v ta dialog, če zanemarim časovni horizont, ki je velikokrat prekratek in
               da so velikokrat tudi morda prepozno vključene v proces nastajanja različnih rešitev
               takrat, ko so že oblikovane ne takrat, ko se šele pripravljajo in sama menim, da je
               tukaj tako potrebno okrepiti predvsem vlogo obeh združenj in tudi strokovno podporo,
               ki jo ta združenja imajo, da bodo lahko aktivnejši dejavnik v tem dialogu med
               lokalnimi skupnostmi in državo pri pripravljanju najrazličnejših rešitev. Ob enem je
               tudi treba krepiti povezovanje tako lokalnih skupnosti s širšim....območjem tako
               znotraj Evropske unije kot v okviru Sveta Evrope, kar tudi potrebuje zelo aktivno
               podporo in pa tudi nadaljevati s podporo, ki jo je služba že do zdaj nudila
               vključevanju obeh združenj v aktivnosti tako odbora regij pri Evropski uniji kot tudi
               kongresa pri Svetu Evrope.</p>
               <p>V iskanju rešitev na teh različnih področjih od povezovanja občin ali oblikovanja
               tudi morda drugih oblik sodelovanja med občinami kot do krepitve njihove vloge v
               celotnem sistemu tako z vidika premisleka dodatnega o možnostih prenosa pristojnosti
               na lokalno samoupravo tam kjer je to potrebno ali koristno kot tudi z vidika
               zagotavljanja neke večje finančne avtonomije občin bo potrebno voditi nek temeljit
               dialog, dialog tako med različnimi resorji kot tudi dialog med lokalnimi skupnostmi
               in državo in tukaj iskati rešitve, ki bodo to raznolikost deloma upoštevale <stage type="mag">(nadaljevanje)</stage> ob enem pa seveda hkrati poskušale
               odpravljati slabosti, ki jih takšna raznolikost postavlja. V tem smislu je tudi
               nekako mišljene določene rešitve, ki so že omenjene od sklada za izravnavo nekih
               nesorazmerij v sofinanciranju občin do tesnejšega povezovanja občin ali skozi
               resnično oblikovanje skupnih občinskih uprav ne morda zgolj to kar imamo danes na
               posamičnih področjih, ampak občinskih uprav v celoti kot skupnih teles lokalnih
               skupnosti ali iskanja drugih rešitev, ki bi bolj stimulativno delovale na občine pri
               njihovem medsebojnem povezovanju, ker kolikor gledamo tudi procese lokalne samouprave
               v Evropi vidimo, da procesi gredo v veliki meri v drugo smer, v povezovanje lokalnih
               skupnosti zaradi tega, ker so posamično velikokrat prešibke, da bi lahko udejanjale
               potrebe ali pa skrbele za potrebe svojih občanov. Ne bom se tukaj dotikala tistih
               ostalih splošnih zadev, ki nas tukaj tudi čakajo. Zdaj, sama sem ženska, sem rekla,
               sem sicer v jeziku moški šovinist, ampak izjemno podpiram udejstvovanje žensk na
               različnih nivojih in tudi v lokalni samoupravi tudi vseh drugih skupin še posebej
               mladih, kar smo poskušali tudi z nekaterimi projekti v mojem prejšnjem delovnem
               okolju, da jih povežemo s to lokalno skupnostjo katero živijo in da postanejo
               aktivnejši dejavnik pri določanju nekih pogojev skupnega življenja, tudi tukaj nas
               prav gotovo Slovenijo čakajo še številne naloge, ker ko pogledaš sliko ni rožnata s
               tega vidika in tudi tukaj imamo neko zavezo tako do Sveta Evrope kot tudi do drugih
               okolij, da izboljšamo svojo situacijo. Če se zdaj še na kratko dotaknem procesa
               regionalizacije, ki je vroče politično vprašanje glede na to kako se je končala
               zadeva s poskusom sprejema zakonodaje na tem področju, pa bi lahko včasih pomislili,
               da je morda najbolje, da pokrajine za nekaj časa pustimo ob strani, da se stvari
               umirijo, malo pozabijo, potem se jih pa na novo lotimo. Morda sem optimist, kot sem
               že rekla, ampak sama imam namen s tem vprašanjem se soočiti takoj zaradi tega, ker
               menim, da so nam pokrajine nujno potrebne in da jih nujno potrebujemo tako kot drugo
               stopnjo lokalne samouprave, ker nam bo to olajšalo decentralizacijo države, ki je
               zdaj velikokrat zares otežena pri takšni raznolikosti občin kot jo imamo, po drugi
               strani nam bo pa dala neke nove razvojne priložnosti, ki jih sedaj brez pokrajin
               bistveno težje izkoriščamo, pa čeprav na tem področju vemo imamo razvojne regije s
               svojo strukturo, ki pa ni najbolj optimalna, ampak je neka rešitev v sili pač v
               situaciji kakršna je, ker pokrajin ni.</p>
               <p>Kar se tiče pokrajin najbolj zanimivo vprašanje je koliko, to so me kolegi novinarji
               tudi že nekajkrat vprašali, in katere. Ne da nimam nekih svojih stališč o tej zadevi
               tudi ker sem se s tem <stage type="mag">(Nadaljevanje)</stage>
               področjem že prej srečevala in ukvarjala, seveda jih imam, ampak mislim, da stališče,
               mene osebno ne more biti merodajno. Ker, v kolikor bi bilo to tako enostavno, potem
               bi pokrajine verjetno že imeli. Vsak, ki je pokrival ta resor, jih bi ustanovil po
               lastni presoji, pa bi bil problem zelo hitro rešljiv. Zelo važno se mi zdi, da tukaj
               nadaljujemo v bistvu z dialogom, s strokovno-političnim dialogom o teh pokrajinah,
               kakšnih pokrajinah, koliko pokrajin, s kakšnimi pristojnostmi, s kakšnimi viri
               financiranja, in da moramo tam dialog nadaljevati takoj, brez prevelikega odmora
               vmes. Prvič zaradi tega, ker marsikaj je bilo na tem področju v preteklosti
               postorjenega, marsikaj se je premaknilo naprej, imamo določena gradiva, imamo
               pripravljene tudi neke rešitve, ki seveda nam služijo lahko kot osnova za to, da
               pripravimo dopolnitve, izboljšanja, iščemo druge možnosti, takšne ki bodo predvsem
               izhajale iz razvojnih potreb Slovenije. Sama osebno menim, da mogoče včasih, vsaj
               veljavnosti se ustvarja napačen vtis, da mi regionalizicijo potrebujemo zaradi
               koriščanja evropskih sredstev. Zaradi koriščanja evropskih sredstev mi že imamo dve
               kohezijski regiji, ki jih je evropska komisija potrdila, vzhodno in zahodno. Sta
               kakršni sta. In če nam bo naklonjen finančni izračun, ob pravem času, bo vzhodna
               regija lahko ostala še v okviru tistega dela regij Evrope, ki bodo opravičene do
               ugodnejšega financiranja iz kohezijskih sredstev. Je pa seveda tukaj tudi vprašanje,
               kako se bo razvijala kohezijska in strukturna politika Evropske unije, ker vidimo, da
               je Evropska unija v premišljanju, ni več to Evropa predvsem razvitih, ampak je Evropa
               predvsem manj razvitih, kjer se sedaj tudi opravlja nek premislek ob tem, na kakšen
               način peljati naprej to strukturno in kohezijsko politiko. Moje mnenje je, da regije
               potrebujemo predvsem zaradi naših potreb, še posebej na te, ... ravni, če govorimo v
               evropski statistični nomenklaturi, in da jih moramo s tega vidika o njih tudi
               razmišljati, s tega vidika tudi koncipirati, ker z regijami bomo živeli, jaz upam,
               kar nekaj časa. Verjetno bistveno dlje kot bomo opravičeni do kohezijskih sredstev iz
               Evropske unije. Zato se mi zdi izjemno važno, da oblikujemo regije, ki bodo premogle
               dovolj virov, tako materialnih, finančnih, kot tudi človeških in vseh ostalih
               razvojnih potencialov, da bodo lahko ... tega razvoja. Obenem pa seveda, ker, saj
               veste, v Evropski uniji govori o Evropi regij. Veliko je različnih oblik
               medregionalnega sodelovanja v Evropski uniji že sedaj in tudi tukaj moramo pa
               razmišljati o tem, da naše regije je koristno, če so po teži primerljive z nekaterimi
               drugimi regijami v Evropi in tukaj ne odstopam od preveč, ko vstopamo v te procese
               sodelovanja tako kot danes, ko velikokrat moramo združiti precejšnje število območij,
               da lahko nastopamo kot slovenski partner v teh procesih sodelovanja. Sedaj, jaz sem
               prepričana, da bomo s tem dialogom nadaljevali. Rekla sem že, to mora biti strokovno
               politični dialog, ker moramo neka vprašanja na nek način pretresti, naprej it, na
               novo, dopolniti neke rešitve, poiskati <stage type="mag">(nadaljevanje)</stage> neke variante, ker kot druga stopnja lokalne samouprave in kot tista
               primerna raven izvajanja regionalne politike, ki je v bistvu pokrajina izjemno
               pomemben segment političnega sistema. Res je, da tudi sedaj imamo regionalno
               politiko, pa pokrajin nimamo. Tudi služba, ki jo bom pokrivala, se imenuje tako.
               Regionalno politiko lahko izvajamo z različnimi mehanizmi, ampak zelo koristno in
               bistveno lažje bo doseganje teh ciljev, tudi skladnejšega regionalnega razvoja, če
               bomo pri tem imeli tudi to institucionalno raven pokrajin, kjer bodo pokrajine res
               lahko vsebinsko bistveno bolj dorekle kakšne so njihove potrebe, kakšni so njihovi
               cilji. In seveda po drugi strani je to vezano tudi na tisto kar smo že pri občinah
               rekli, neko avtonomnost finančnih virov s katerimi razpolagajo in jih lahko usmerjajo
               v lastni razvoj, pa prav gotovo tudi ob upoštevanju načela solidarnosti, ker imamo že
               sedaj med temi razvojnimi regijami velike razlike, vzhodno in zahodno kohezijo,
               velike razlike in bo tudi tukaj znotraj, prav gotovo, obstajal mehanizem neke
               finančne izravnave med manj razvitimi in bolj razvitimi regijami, da bomo jih zmogli
               izkoristiti ali pa pokrajinami, da jih bomo zmogli izkoristiti kot instrumente
               regionalnega razvoja.</p>
               <p>Po drugi strani se mi zdi tudi smiselno, v tem obdobju pozornost nameniti razvijanju
               mehanizmov ali pa ukrepov regionalnega politike tudi, bi človek rekel, na
               subregionalni ravni. Ker tudi večkrat se mi zdi, da ob teh diskusijah pozabimo, da
               pokrajina bo ena raven izvajanja regionalnega politike, da pa je prav tako treba
               znotraj pokrajin zagotavljati instrumente za skladnejši razvoj znotraj regij samih.
               Ker tudi kakršnekoli že te regije bodo, po številu in velikosti, samo morda tista ena
               najmanjša je relativno homogena, pa morda še kakšna, vse druge so notranjo, tudi
               razvojno zelo raznolike. In s tega vidika je potrebno tudi razviti ukrepe, ki se bodo
               izvajali lahko na tej subregionalni ravni. Nastavek na tem področju že imamo, Zakon o
               skladnem regionalnem razvoju, ki pozna območna partnerstva kot območja izvajanja
               ukrepov na regionalne politike na tej ravni. Ali pa, kot imamo program Soča 2013 za
               Posočje, sicer vezano na neko situacijo, ampak hkrati tudi kot tovrstni ukrep ali pa
               kot smo imeli ukrepe v Zasavju, podoben. In se mi zdi, če bomo skupaj tudi s temi
               drugimi mehanizmi razvijali hkrati tudi te druge mehanizme in jih komponirali v
               celotno politiko regionalnega razvoja, da bo morda tudi razpravljanje o samih
               regijah, velikosti, vsebini, lažje.</p>
               <p>Sedaj, mene doleteva ta srečna situacija, da je vmes ustava že bila spremenjena.
               Tako, da s tega vidika imamo v bistvu boljšo situacijo, lažjo situacijo. Seveda bo pa
               tukaj potrebna velika mera političnega konsenza, tako pozicije kot opozicije, da se
               bo regionalizacija lahko tudi v smislu pokrajin udejanjila. <stage type="mag">(nadaljevanje)</stage> Jaz sem pripravila dolgo predstavitev, pa jo bom
               bistveno skrajšala, saj pravim, ker morda je bolje, da skozi dialog zadeve potem
               prediskutiram, odgovorimo na vaša vprašanja. Mogoče bi še dodala to, da v okviru
               regionalne politike izjemno pomembna so tudi evropska razvojna sredstva, tukaj imamo
               operativni program krepitve razvojnih potencialov regij, ki namenja precejšnja
               sredstva regionalnemu razvoju, tako da imamo na tem področju tudi finančne vire, s
               katerimi si lahko pomagamo krepiti dejansko razvojni potencial regij, seveda je pa od
               nas odvisno, kako ga bomo usmerjali in kako ga bomo znali učinkovito izkoristiti. Na
               kratko bi še rekla nekaj zadeve o strukturni politiki, služba vlade je zdaj organ
               upravljanja za evropske strukturne sklade. Organ upravljanja, to je urad za
               kohezijsko politiko ne pomeni, da služba Vlade odloča o vsebinah izvajanja posameznih
               operativnih programov, ki so podlaga za izvajanje strukturne politike v Sloveniji,
               ampak da je tisti organ, ki usklajuje, koordinira in preverja tudi pravzaprav
               razpise, preden gredo objave, skrbi za skladnost razpisov z operativnimi programi in
               pa tudi potem za neko usklajeno delovanje vseh resorjev, ki so vključeni v črpanje in
               ki tudi vsebinsko potem posamično odločajo o črpanju teh sredstev, pa seveda tudi z
               vsemi tistimi, ki skrbijo potem za nadzorno črpanje teh sredstev in za finančno
               upravljanje tega črpanja, ter za dialog potem na tem področju tudi za Evropsko
               komisijo. To poudarjam zaradi tega, ker tudi velikokrat nastaja napačen vtis, da
               služba Vlade je vsebinski odločevalec. Vsebinsko služba vlade se nanaša pravzaprav
               zgolj na prioriteto znotraj operativnega programa krepitve razvojnih potencialov, se
               pravi na razvoj regij in pa na obmejna območja s Hrvaško. Vse ostalo je zgolj
               tehnična podpora izvajanja strukturne politike v Sloveniji na različnih področjih.
               Moja ocena na tem področju izvajanja strukturne politike, tudi še prej, ko sem
               delovala na lokalno regionalni ravni je bila, da tukaj imamo precej prostora za
               izboljšanje. Moram reči, da sem to stališče obdržala, zato sem prepričana, da je
               prav, da iščemo rešitve, ki nam bodo zagotavljali predvsem učinkovitejšo izpeljavo
               vseh postopkov, ki jih Slovenija tukaj pelje in vseh pogojev, ki so odvisni predvsem
               od Slovenije same v tistem delu, ki so odvisni predvsem od Slovenije same, kako
               uspešno in kako učinkovito lahko potem črpamo tako, da tukaj so predvidene določene
               rešitve, za katere sem jaz prepričana, da jih bo vlada tudi dobro premislila, preden
               jih bo izvedla, tako bi s tega vidika povzročili čim manj težav. Po drugi strani pa
               tudi tisto, kar pa mislim, da bo ostala tudi naloga službe v vsakem primeru je, da
               izboljšamo komunikacijo v tistem delu ukrepa, prioritet razvoj regij, za katerega smo
               tudi vsebinsko odgovorni, z vidika priprave projektov, z vidika nudenja tehnične,
               strokovne podpore, tako občinam, lokalnim skupnostim, prijaviteljem kot iz vidika
               izboljšanja nekega komunikacijskega procesa na tem področju. Toliko časa je že za
               nami, marsikaj je postorjeno, tudi zaradi tega bo to zdaj lažje, je pa izjemno
               pomembno, da se prijavitelji bolje pripravijo in tudi z vidika, da se kvalitetneje
               izvedejo projekti, ker sam odobren projekt še ne pomeni, da bo Slovenija tudi črpala
               denar iz Bruslja. In mora potem tudi izvajanje projekta zadostiti vsem tistim
               pogojem, ki jih pač, so projektu dani in programu dani, da lahko zagotovimo to
               uspešno črpanje in tukaj mislim, da bo potrebno postoriti še kar nekaj zadev, da bomo
               lahko to učinkoviteje in uspešneje peljali.</p>
               <p>S tem bi v bistvu jaz končala, ure nimam, ker se mi je moja pokvarila, mobitela nisem
               hotela prinesti, da ne bi mislili, da čakam kakšen klic in da sem tako nesamostojna,
               tako da sem govorila po občutku. Zdaj bi pa prepustila vam, da odgovorim še na vaša
               vprašanja.</p>
            </sp>
            <sp xml:id="SDT5-OZLSIRR-Nujna-001-2008-11-17.sp3">

               <speaker>PREDSEDNIK VILI TROFENIK:</speaker>

               <p>Zahvaljujem se kandidatki za uvodne besede. Prehajamo k razpravi oziroma postavljanju
               vprašanj. Preden začnemo bi še enkrat spomnil, da bomo vodili to v dveh krogih. V
               prvem krogu področje lokalne samouprave, v drugem krogu področje regionalnega razvoja
               in še eno tehnično vprašanje, zaradi lažjega pisanja stenograma, ker se še vsi <stage type="mag">(nadaljevanje)</stage> dodobra ne poznamo med seboj, bi
               prosil, da se vsak predstavi, ker drugače imajo službe, ki pišejo stenograme določene
               težave. Izvolite, kdo želi? Izvolite, podpredsednik gospod Čadež.</p>
            </sp>
            <sp xml:id="SDT5-OZLSIRR-Nujna-001-2008-11-17.sp4">

               <speaker>MILAN ČADEŽ:</speaker>

               <p>Spoštovana kandidatka, spoštovani gospod predsednik, spoštovana podpredsednica, člani
               odbora.</p>
               <p>Lep pozdrav v mojem imenu. Sem tudi župan občine Gorenja vas-Poljane in član
               Poslanske skupine SDS. Vaša predstavitev je bila zelo zanimiva, imam občutek, da ste
               velika poznavalka tega lokalnega področja, vsaj kar se tiče večjih-manjših občin. Jaz
               bi se pa sam obrnil kar konkretno na koalicijsko pogodbo. Tam ste zapisali, da bosta
               lokalnim skupnostim morali biti zagotovljeni trajni in stalni finančni viri, ki
               morajo biti v večji meri odvisni od lastnih prizadevanj in učinkovitega izvajanja
               pristojnosti, solidarnost, ki jo pri tem z dopolnilnimi sredstvi omogoča država mora
               dosegati nujno raven zagotavljanja pravic, ne pa uravnilovke, ki uspešnim jemlje, da
               bi zagotavljala vire sredstev za neučinkovite lokalne skupnosti. Zdaj me pa zanimajo
               sledeča vprašanja. Katere lokalne skupnosti ste označili kot neučinkovite in zakaj?
               In kakšna merila boste pri tem uporabljati? Zanima me še, da solidarnost med občinami
               ni primeren vzvod za doseganje hitrejšega razvoja, tudi manj razvitih lokalnih
               skupnosti in zakaj ne? Zanima me tudi ali podpirate tudi dejstvo, da se najbolj
               razvite občine še hitreje razvijajo, manj razvite pa tako še bolj zaostajajo za
               razvitejšimi.</p>
            </sp>
            <sp xml:id="SDT5-OZLSIRR-Nujna-001-2008-11-17.sp5">

               <speaker>PREDSEDNIK VILI TROFENIK:</speaker>

               <p>Hvala. Izvolite, imate besedo.</p>
            </sp>
            <sp xml:id="SDT5-OZLSIRR-Nujna-001-2008-11-17.sp6">

               <speaker>MAG. ZLATA PLOŠTAJNER:</speaker>

               <p>Mogoče še nekaj, uvodno pojasnilo. ...<stage>/Ni vključena./</stage>... Se opravičujem, se bom
               disciplinirala. Mogoče najprej uvodno pojasnilo.</p>
               <p>Koalicijska pogodba v bistvu v segmentu lokalne samouprave na neki zelo splošni ravni
               opredeljuje neke tematike, ki so aktualne na tem področju lokalne samouprave, jaz sem
               prepričana, glede na to, da nisem v kakšni veliki meri sodelovala pri njenem
               nastajanju, da niti ni bila mišljena kot nek dokument, ki bi že podajal neke
               izvajalske rešitve, ampak da je bolj pogodba ali pa sporazum priložnost za to, da se
               opozori, kje se vidi težave, kje se vidi probleme, izzive. In zdaj, katere lokalne
               skupnosti so neučinkovite, katere učinkovite, jaz mislim, da v Sloveniji takšne
               študije še nisem videla, vsaj jaz se je ne spomnim, sem pripravljena slišati drugačna
               mnenja. Seveda, ker je vprašanje že to, kaj je učinkovito, kaj je neučinkovito, ki ga
               bi morali tukaj najprej razrešiti. Je pa prav gotovo problem ta na katerega sem
               opozarjala že prej, da je po eni strani potencial različen, tako v vseh vidikih
               fizičnih, kot tudi upravnih, po drugi strani je pa res, da če pogledamo enega od
               kazalnikov, recimo strošek upravnega delavca na prebivalca po občinah so razlike
               izjemno velike. Kot mogoče samo ilustracijo, eden od kazalcev in so tukaj razlike
               zelo velike. <stage type="mag">(nadaljevanje)</stage> Jaz bi rekla
               tako, da solidarnost, na kar v bistvu se vse skupaj povezuje pravzaprav eno
               vprašanje, če tako rečem, vsa štiri. Merila, ki jih bomo iskali, ko bomo iskali nove
               finančne rešitve na tem področju bodo prav gotovo upoštevala oba načela. Se pravi, po
               eni strani učinkovitost, skrb za lasten razvoj, po drugi strani solidarnost. Tukaj
               mislim, da je vsakokratno iskanje ravnotežja med obema izjemno pomembno. Ker po eni
               strani, če preveč destimuliraš lokalne skupnosti, da bi bile spodbujene ali da bi
               iskale neke lastne vire, lastne rešitve, potem jih lahko to uspava. To je podobno kot
               govorimo o odnosu javni-zasebni sektor. Če je zadeva zagotovljena ali monopol ne
               monopol, tudi ni koristna. Tudi tukaj je tako, da občine morajo po eni strani
               angažirati se tudi same, da izboljšajo lastni položaj. Po drugi strani pa seveda tudi
               moramo tiste, ki so morda pri tem uspešnejše spodbujati, da na tem nadaljujejo, ne da
               se čutijo kaznovane. In v tej smeri se bo seveda tudi iskalo rešitve na področju
               financiranja vnaprej in pa da bi se bolj razvite še hitreje razvijale, manj razvite
               počasneje sigurno to ni naš cilj, niti ga jaz ne vidim kot cilj koalicijskega
               sporazuma. Kot cilj koalicijskega sporazuma je vsaj po mojem razumevanju napisano
               drugače, da težimo tukaj k skladnejšemu razvoju na različnih ravneh in da tukaj
               ustvarjamo skupaj tudi pogoje za to, da se bodo lahko oboji razvijali ter seveda pa
               tudi niso dobrodošle rešitve, ki bi eventualno pripeljale do tega, da bi bolj razviti
               obstali ali bi jih silili, da obstojijo na neki ravni zaradi tega, da bi jih manj
               razviti dohitevali. In tu znotraj bo prostora za iskanje nekih rešitev, kakšne bodo
               bomo videli, to je stvar iskanj, dialoga, cilji občinami, združenji, tudi z
               različnimi strokovnjaki. Veste, da pogledi na to so vedno različni, odvisno od tega
               kdo iz kakšnega okolja izhaja, kakšne so težave s katerimi se srečuje, katere bolj
               pozna. Potrebno je dati različne vidike na mizo in znotraj tega tudi potem opraviti
               eno iskanje tega ravnotežja med solidarnostjo in spodbujanjem samoaktivnosti občin in
               samoodgovornosti občin za lasten razvoj. Ker je pa primarni cilj lokalne samouprave
               pravzaprav ravno ta, da sam vlagam v svoj lastni razvoj, da se samo organiziram. In
               zato jih tukaj ne smemo preveč privezati zgolj na državno sofinanciranje, ker potem
               tudi to energijo, ki bi se drugače lahko sprostila izgubimo. In v tem smislu je
               mišljen tudi ta zapis v koalicijskem sporazumu, vsaj jaz ga tako razumem.</p>
            </sp>
            <sp xml:id="SDT5-OZLSIRR-Nujna-001-2008-11-17.sp7">

               <speaker>PREDSEDNIK VILI TROFENIK:</speaker>

               <p>Hvala. Podpredsednica, gospa Brunskole, ima besedo.</p>
            </sp>
            <sp xml:id="SDT5-OZLSIRR-Nujna-001-2008-11-17.sp8">

               <speaker>RENATA BRUNSKOLE:</speaker>

               <p>Spoštovani! ...<stage>/Ni vključena./</stage> Gospa kandidatka, mag. Zlata Ploštajner... <stage>/Ni
               vključena./</stage> kandidatka za ministrico brez resorja za področje lokalne samouprave in
               regionalnega razvoja. Jaz vam čestitam za vašo predstavitev. Moram reči, da ste me
               prijetno presenetili s svojo predstavitvijo. Prvič, zato ker vas še nisem poznala.
               Drugič pa zato, ker <stage type="mag">(nadaljevanje)</stage> ste se
               nekako te predstavitve lotili sistematično, po področjih, torej od lokalne
               samouprave, uvedbe regionalizacije, tudi kot eno, kot ste rekli, vroče vprašanje in
               pa na drugi strani tudi strukturne politike in črpanje evropskih sredstev. Ker gremo
               po področjih, kot je povedal gospod predsednik, bi vas želela ravno o tem kar ste že
               mojemu kolegu podpredsedniku že prej tudi odgovorili, vezano na načelo solidarnosti
               in kako si predstavljate to zadevo. Ne bi o tem več.</p>
               <p>Me pa zanima, ker ste tudi omenjali, večina nas je tukaj županov. Vesela sem, da tudi
               vi podpirate to, da bi bilo več žensk v politiki, čeprav sem žal edina županja tudi
               tukaj med poslankami v Državnem zboru. Še nas poslank je v bistvu malo, procentualno
               gledano med devetdesetimi. Vprašala bi vas, kako gledate na to, da imamo v Sloveniji
               dve asociaciji: 210 je občin, imamo dve asociaciji torej, SOZ in ZOS oziroma Skupnost
               občin Slovenije in Združenje občin Slovenije. Nekatere občine, tako nekako so meni,
               ko sem postala županja, obrazložili. V SOZ-u so tiste občine, ki so bile že prej
               občine, torej večje občine. Recimo, Metlika je med temi, bi rekla, manjša, vendar je
               bila že prej v tej Skupnosti občine. Da v ZOS-u so pa načeloma nekoliko manjše
               občine. Vendar jaz danes vidim, da temu ni ravno tako in da je veliko občin v eni in
               drugi asociaciji. Tudi sama, ker sem v predsedstvu Skupnosti občin Slovenije vem, da
               smo se pogovarjali skupaj s predsedstvom Združenja občin Slovenije ali bi morebiti
               prišli do enega dogovora, da bi se obe skupaj združili. Potem smo ugotovili, da
               očitno to ne bo ravno enostavno in smo nekako ostali pri dejstvu, da ostaneta dve
               asociaciji.</p>
               <p>Me pa zanima kakšen je vaš pogled na to zadevo oziroma kakšne izkušnje že vi imate s
               tem. Ker verjetno preko razvojne agencije in sedaj tudi na delovnem mestu, kjer ste
               sedaj ste to že imeli priložnost videti. In pri prenosu pristojnosti na lokalno
               samoupravo ste omenjali, pa me zanima, katere pristojnosti bi prioritetno prenesli še
               na lokalno samoupravo. To bi bilo zaenkrat.</p>
            </sp>
            <sp xml:id="SDT5-OZLSIRR-Nujna-001-2008-11-17.sp9">

               <speaker>PREDSEDNIK VILI TROFENIK:</speaker>

               <p>Hvala. Izvolite.</p>
            </sp>
            <sp xml:id="SDT5-OZLSIRR-Nujna-001-2008-11-17.sp10">

               <speaker>MAG. ZLATA PLOŠTAJNER:</speaker>

               <p>Dve asociaciji sta pač ...<stage>/Mikrofon ni vključen./</stage> eno od tistih zatečenih dejstev.
               Poznam te razgovore, poskuse, ki so tekli okoli sodelovanja, združevanja. Rekla bi,
               jaz v svoji vlogi, če bom postala ministrica prav gotovo nimam pristojnosti
               združevati karkoli. Morda bo naravni proces tega, da so občine dvojni člani,
               pripeljal do tega, da bodo na koncu člani obeh vsi, pa se bo potem s tega vidika
               morda povprašalo po smiselnosti sodelovanja tesnejšega. Po drugi strani je res, da se
               včasih kot predstavnik ene ali druge znajdeš v taki shizofreni situaciji, da sem tudi
               sama kot predstavnik ZOS-a bila hkrati ...<stage>/Ni vključena./</stage> na sestanku tudi ...<stage>/Ni
               vključena./</stage> tudi še predstavnik SOS-a. In potem rečem, sedaj pa govorim mimo enega in
               drugega, kar kaže na to, da pravzaprav se oba ukvarjata z isto, obe združenji z isti
               problematiko. Kar bi bila moja želja je seveda čim tesnejše sodelovanje s ciljem res
               biti organiziran predstavnik in glasno govornik lokalnih skupnosti. In kot sem že
               sama prej rekla, jaz mislim, da bi ti dve asociaciji pravzaprav po strokovni plati
               bilo potrebno celo še okrepiti, da bi res lahko strokovno presojali predpise države,
               ne zgolj preko prostovoljnih delegatov ali pa ...<stage>/Nerazumljivo - ni vključena./</stage>
               predstavnikov lokalnih skupnosti, ki sodelujejo potem v različnih komisijah, ampak
               kot dejansko strokovnjaki specializirani za posamična področja, ki seveda zakonski
               predlogi vidijo pred tem tisto, kar zanima lokalne skupnosti. To deloma sedaj počne
               tudi služba vlade, katera naloga je, da pravzaprav spremlja predpise in tukaj
               opozarja tudi na odnose ali na razmerje teh predpisov do lokalnih skupnosti. Jaz sem
               še pred leti, ko sem razmišljala o nekih rešitvah na teh področjih risala neke skice
               in razmišljala o tem, da strošek oblikovanja neke take strokovne skupine pri
               združenjih pravzaprav bi bil izjemno smiselna naložba za občine. <stage type="mag">(nadaljevanje)</stage> Ker tudi če primerjalno pogledamo združenja
               po drugih državah Evropske unije imajo vse svoje močne strokovne ekipe, ki potem
               občinam nudijo podporo pri tem organiziranem dialogu z državo pri pripravi različnih
               predpisov, kjer pa je seveda interes države velikokrat legitimno drugačen, kot je
               interes lokalnih skupnosti in se ta dialog mora odvijati. So pa v zdajšnji situaciji
               lokalne skupnosti bistveno šibkejši člen in jaz upam, da bo to sodelovanje čim bolj
               tesno in ga bomo tudi kot takšnega podpirali in da jih morda tudi okrepimo ali se
               okrepijo tudi v tem smislu.</p>
               <p>Kar se tiče prenosa pristojnosti. Jaz bi se težko odločila, da bi zdaj izpostavila
               kar eno področje in rekla to je nujno, še posebej, da zdaj, recimo kot kandidatka za
               resor posegam na resorje drugih kolegov in kolegic, bi bilo precej neumestno. Mislim,
               da je bolje da si pustim en manevrski prostor za nek bolj umirjen dialog z njimi
               tako, da se v tem smislu ne bi izpostavljala. Bi pa rekla tako, da seveda je pri tem
               prenosu potrebno razmišljati o tem, da imamo tako različne tipe občin. In morda tudi
               tukaj iskati rešitve, da ni nujno, da ostanemo pri enotnem prenosu vsega na vse,
               ampak da imamo recimo mestne občine ali pa še kakšne druge skupine občin, ki bi pa
               morda lahko prevzele več bremen nase ali več pristojnosti odločanja o pogojih
               življenja v svoji lokalni skupnosti, kot morda neke manjše občine, ki lahko da se s
               temi problemi sploh ne srečujejo, ker so tako majhne, da jih nimajo.</p>
               <p>Hvala lepa.</p>
            </sp>
            <sp xml:id="SDT5-OZLSIRR-Nujna-001-2008-11-17.sp11">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Gospod Tisel je na vrsti, za njim pa gospod Zanoškar.</p>
            </sp>
            <sp xml:id="SDT5-OZLSIRR-Nujna-001-2008-11-17.sp12">

               <speaker>ŠTEFAN TISEL:</speaker>

               <p>Štefan Tisel iz Šentjurja oziroma Poslanska skupina SDS. Prav lepo pozdravljeni,
               kandidatka, gospod predsednik, kolegica in kolegi in vsi prisotni. </p>
               <p>Prihajam ravno iz občine, kjer je zadnja štiri leta delala naša kandidatka. Iskrene
               čestitke k imenovanju. Bil sem zelo prijetno presenečen oziroma ne presenečen glede
               na vsebino, ampak človek nikoli ne ve kje ga kaj sreča. Tako da, tudi v našem domačem
               okolju izjemno podpiramo in je res pravi človek za to vlogo in bo vredno nasledila
               tudi gospoda ministra Žagarja, ki je tudi ogromno naredil za lokalno skupnost, za
               lokalno samoupravno in sem prepričan, da ne bo dovolila, da se te pridobitve, ki so
               se v teh štirih letih naredile za občine, zlasti za periferijo, za manjše občine,
               tako bo nadaljevala njegovo delo in ga še izboljšala. Ker je bila kar manj znana,
               vsaj po nekaterih medijih, čeprav tisti, ki jo poznamo vemo, da je izjemno delavna,
               vztrajna, nepristranska tako, da je povezala kar občine na subregiji in regiji na
               področju Kozjanskega in Obsotelja in pa tudi Dravinjske doline, pridobila zaupanje
               vseh županov in res bila gibalo dela na področju Šentjurske občine in tudi širše pri
               Razvojni agenciji Kozjansko. <stage type="mag">(nadaljevanje)</stage>
               Ogromno nam je pomagala pri razpisih, pri pisanju razvojnih programov tako, da smo z
               njo izjemno pridobili, ko je pred štirimi leti prevzela to vlogo in seveda izgubili,
               če temu tako rečem, letos, ko se je odločila da gre naprej in višje. Smo ji pa to
               zelo privoščili in se zavedali da je ona povezala, mislim, navezala stike tako
               horizontalno, kot vertikalno, videla tiste pomanjkljivosti, na katere težave je
               naletela na tem področju na katerem je zdaj delala in je to spet garant in pogoj, da
               se bo tega zavedala, kot ministrica in te prepreke zmanjšala in nam omogočala še
               boljši dostop in boljše sodelovanje, kar ste tudi iz njenega izvajanja lahko
               razbrali.</p>
               <p>Bi pa mogoče še eno vprašanje iz koalicijskega sporazuma. "Zato se zavzemamo za
               uvedbo proračunskega izravnalnega sklada, ob istočasnem prenosu obveznosti
               financiranja javnih zavodov na občine ustanoviteljice in za spremembo neustreznega
               financiranja skupnih služb občin." Vemo da je bilo šolstvo zdaj centralno
               financirano, med tem pa vrtci, kar nam dela velike preglavice po občinah in je bilo
               veliko vode že na ta mlin pretečene. Bojimo se, da bo spet tako, če bodo naloge
               prenesene na občine sredstva sicer iz neke izravnalne mase, ampak plače pa regulirajo
               centralno iz Ljubljane. Tako so nam v preteklem mandatu vrtci povzročili kar precej
               sivih las. Vemo, da je tudi neka vmesna stopnja, ko bodo regije, bo to naloga regij,
               za javne zavode lokalnega pomena.</p>
               <p>Kako to razlagate in kako lahko pričakujemo dokler ne bo pokrajin?</p>
            </sp>
            <sp xml:id="SDT5-OZLSIRR-Nujna-001-2008-11-17.sp13">

               <speaker>MAG. ZLATA PLOŠTAJNER:</speaker>

               <p>...<stage>/Mikrofon ni vključen, slaba slišnosti./</stage>... Ja, zdaj ta proračunski izravnalni
               sklad je prak... Ja.</p>
               <p>Proračunski izravnalni sklad je pravzaprav utelešenje izraza tega načela
               solidarnosti. Tako je nekako bil mišljen. Seveda, kakšna bo potem njegova
               konkretizacija, se pravi jim prepustimo naslednjim korakom. Ampak tu je dejansko
               mišljeno skozi ta sklad zagotavljanje nekega prelivanja sredstev od razvitejših,
               bogatejših, k manj razvitim, kar poznajo vsi sistemi lokalne samouprave. Tudi drugod,
               da se ta solidarnost tudi na takšen način uresničuje, poleg tistega, kar se potem še
               iz drugih virov namenja neki finančni izravnavi med lokalnimi skupnostmi.</p>
               <p>Zdaj, kar se tiče prenosa pristojnosti za zavode lokalnega značaja, na lokalne
               skupnosti. V kolikor jemljemo to načelo subsidiarnosti resno je k temu treba težiti.
               Je pa, jaz upam, tako da bomo resno jemali tudi tisto zavezo iz Ustave, ki je jasno
               zapisana, da brez prenosa, mislim, da hkrati s prenosom pristojnosti mora
               zagotavljati tudi ustrezne vire in da bo to tudi takšen premišljen korak, ki bo
               dejansko potem omogočal ne samo preživetje teh zavodov, ampak seveda tudi eno njihovo
               kvalitetno delovanje in razvoj. Zdaj kako bo pa to v odnosu do pokrajin, bi pa jaz
               danes težko rekla, ker, saj sem optimist po naravi, ampak sedaj mislim, da nas tukaj
               čaka kar zahteven proces usklajevanja okoli pokrajin. <stage type="mag">(nadaljevanje)</stage> Človek si bi želel, vsaj jaz osebno, da bi to šlo čim
               hitreje, da bi tukaj čim prej uspeli najti neko soglasje, ampak ker tega ne vem, bi
               rekel, tudi dinamiko potem vseh ostalih reči bomo nekako prilagajali k temu. Ker v
               bistvu moramo imeti, v osnovi, bi človek rekel, dve strategiji. Eno, da s pokrajinami
               bomo morda na tem kar je bilo že narejenega. Narejenega je bilo kar precej tudi v teh
               odnosih, ko se je prejšnji ali pa sedanji minister še pogajal z ostalimi resorji, kaj
               vse bi se dalo prenesti. Tukaj je bil narejen velik korak na osnovi katerega lahko
               nadaljujemo. Vse to je stvar potem ene časovne dinamike in v kolikor bi šel proces
               hitreje, bi pokrajine marsikaj od tega lahko prevzele. Če pa ta proces, bomo videli,
               da se srečuje s številnimi težavami, bo pa treba iskati tudi druge rešitve, obenem pa
               seveda tudi, ko razmišljamo o prenosu pristojnosti, moramo v bistvu razmišljati v
               trikotniku. Se pravi, da država prenaša pristojnosti tako na pokrajine, v kolikor
               bodo, kot seveda še vedno tudi na lokalne skupnosti. Ker ni nujno, da je vse tisto
               kar je danes centralizirano pri državi, nekaj kar bi naj prenesli na pokrajine, ampak
               še vedno je tukaj tudi manevrski prostor, da določene zadeve se prenese na same
               lokalne skupnosti. In to so ta vprašanja na katera v bistvu se tukaj, in jih dotika,
               opozarja, ki bo treba še detajlneje sigurno proučiti in se o njih dogovoriti.</p>
            </sp>
            <sp xml:id="SDT5-OZLSIRR-Nujna-001-2008-11-17.sp14">

               <speaker>PREDSEDNIK VILI TROFENIK:</speaker>

               <p>Hvala. Gremo naprej. Gospod Zanoškar je na vrsti.</p>
            </sp>
            <sp xml:id="SDT5-OZLSIRR-Nujna-001-2008-11-17.sp15">

               <speaker>MATJAŽ ZANOŠKAR:</speaker>

               <p>Lep pozdrav kandidatka, predsednik, kolegice in kolegi! Skupina DeSUS. ... in me kar
               nekako prepriča vaš predstavljen program, ki ste ga predstavila. Vidim, da imate
               dober izostren pogled na področje katerega boste to tudi opravljala. Bilo je nekaj
               rečeno. Pred menoj kolega je omenil to financiranje občin in pa ... tudi pristojnosti
               in pa naloge. Torej mi smo se v tem mandatnem obdobju veselili teh korektur pri
               financiranju občin in smo kar nekako z velikim veseljem to sprejeli. Vendar vedno se
               med leti dogajalo to, da smo ... pristojnosti za katere pa nismo dobili tudi
               pokritja. Torej sprejemala se je zakonodaja, s katero ni bilo v nadaljevanju narejene
               detajlnejše finančne konstrukcije in to nas je nekako vedno potiskalo v položaj vedno
               slabše vedno slabše. V tem odnosu je potrebno omeniti mestne občine. Mestne občine
               ste nekajkrat omenila. Mestne občine so imele nekaj več pri financiranju, imele so
               tudi več pristojnosti, vendar z novim zakonom o financiranju občin, tudi te finančne
               spodbude nekako plahnijo in nekako se daje mestne občine v uravnilovko kot z ostalimi
               občinami. .... mestne občine neke ambicije, da bi bile kaj več, vendar te
               pristojnosti, ki pa so jih mestne občine imele, kot je ... nekih regijskih
               institucij, kulturnih in razvojnih, te pa so ostale. Zanima me ta odnos med mestnimi
               občinami in ostalimi občinami? In zanima me tudi vaše mnenje o tem ali je smiselno
               taka razdrobljenost na tako število občin, za katere v mnogih primerih vidimo, da
               nimajo niti ustreznih pogojev, nimajo ustreznih možnosti, da bi opravljale oziroma da
               bi kvalitetno izpolnjevale vse obveznosti kar zadeva razvojnih pogledov lokalne
               samouprave?</p>
            </sp>
            <sp xml:id="SDT5-OZLSIRR-Nujna-001-2008-11-17.sp16">

               <speaker>PREDSEDNIK VILI TROFENIK:</speaker>

               <p>Izvolite.</p>
            </sp>
            <sp xml:id="SDT5-OZLSIRR-Nujna-001-2008-11-17.sp17">

               <speaker>MAG. ZLATA PLOŠTAJNER:</speaker>

               <p>Hvala za vprašanja. Sedaj, kar se tiče odnosa mestne občine - ostale občine; tukaj že
               sam zakon od samega svojega začetka pozna to razlikovanje in deloma ga je poznal ali
               pa ga pozna še zmeraj tudi v nekem manjšem razlikovanju glede pristojnosti. Jaz zelo
               dobro vem, da te občine seveda so, kot ste že omenili, tudi ustanovitelj številnih
               zavodov, katerih skrbništvo <stage type="mag">(Nadaljevanje)</stage>
               po tej veliki meri lahko pade predvsem na njihova ramena. Ne glede na to, da so
               koristniki uslug običajno prebivalci širšega območja, ne zgolj tiste občine v kateri
               je locirana tovrstna institucija, in da je velikokrat dogovarjanje potem med občinami
               o financiranju teh institucij težavno neuspešno. Občine včasih izstopajo, ne plačajo
               svojega deleža in to so vsi problemi s katerimi se je treba soočati, jih pogledati in
               seveda najti tudi ustrezne rešitve. Deloma je sigurno lahko rešitev to, da bodo del
               teh institucij morda prevzele regije oziroma pokrajine. Ampak tudi do takrat morajo
               te institucije delovati, morajo živeti, morajo razvijati se in nuditi svoje usluge in
               prav gotovo je to eden od problemov, ki ga bo treba tudi nasloviti in videti kako ga
               reševati. Ne bi pa jaz vedela sedaj, že kar konkretne rešitve ali je to vračilo na
               onih 0,8 kot smo jih imeli včasih. Verjetno ne več, ker imamo že drug sistem, ampak v
               okviru tega sistema ali pa nekega sistema financiranja seveda upošteva tudi te
               stvari, še posebej ker so to, sedaj velikokrat institucije, ki nam bodo izjemnega
               pomena z vidika razvoja neke ustvarjalne družbe, ki jo želimo tudi razvijati kot eno
               konkurenčno prednost znotraj Evrope in jih ne smemo videti kot neke obrobne probleme,
               ker so pravzaprav to tudi razvojni problemi potem teh območij. Sedaj ali je smiselna
               takšna razdrobljenost na število občin kot jih imamo. Veste, to je tako, to je fakt,
               je dejstvo. O smiselnosti tega se v bistvu jaz osebno sploh ne vidim smisla, da se
               sprašujem sedaj, ker s tem... To je naše izhodišče in od tukaj naprej moramo sedaj
               iskati rešitve. Za nazaj na žalost se ne da spremeniti nič. Če bi se dalo kaj
               spremeniti, bi človek marsikdaj popravil, ker nazaj je vedno zgodovina enoznačna in
               ni sprejemljiva, ni spremenljiva. Tako da, že prej sem omenila, s to razdrobljenostjo
               se je treba spopasti, to raznolikostjo se je treba spopasti tako, da nam ne bo ovira
               pri kvalitetni lokalni samoupravi in nekem zagotavljanju resnične lokalne
               demokracije. Je pa, mislim, bi bilo politično, kljub temu, da nisem kakšen izkušen
               politik na tem področju, ne modro razmišljati o kakšni reformi hudi na tem področju,
               o nekem prisilnem združevanju občin nazaj, ko so se pa ene pravkar šele ustanovile in
               še niti niso uspele razdeliti premoženja, sedaj bi pa mi z neko prisilo nazaj že
               hitro združevali. Tako, da bomo morali pač iskati rešitve glede na nastalo situacijo,
               takšne kot jih potem v realnem življenju tudi lahko izvedemo. Zatečeno dejstvo, bi pa
               človek rekel, je žal takšno. Verjamem, da če bi v naprej tisti, ki so takrat snovali
               zakonodajo, vedeli da bo to pripeljalo do teh težav ki jih imamo danes, bi morda tudi
               kakšno stvar drugače zapisali.</p>
            </sp>
            <sp xml:id="SDT5-OZLSIRR-Nujna-001-2008-11-17.sp18">

               <speaker>PREDSEDNIK VILI TROFENIK:</speaker>

               <p>Hvala. Gospod Lah je na vrsti. <stage type="mag"/>
               </p>
            </sp>
            <sp xml:id="SDT5-OZLSIRR-Nujna-001-2008-11-17.sp19">

               <speaker>ZVONKO LAH:</speaker>

               <p>Hvala za besedo. Sem Zvone Lah, član poslanske skupine SDS, obenem tudi župan občine
               Mirna Peč, tretji mandat, pa tudi član predsedstva oziroma podpredsednik združenja
               občin, zato bi mogoče kolegici Renati enkrat lahko obrazložil, katero združenje naj
               se vključi, da vam pomagam, pa še pokrivam Dolenjsko, tako da ne bo težko.</p>
               <p>Jaz bi nekaj rekel. Glede na ta sporazum, sem čital in opazil notri neučinkovite
               občine. To me je zabolelo, ker nekako mi je dalo misliti, da prihajamo v obdobje pred
               tem zadnjim mandatom, ko se je govorili o teh rečeh. To se pravi pred ministrom
               Žagarjem, ko smo tudi iz Službe Vlade za lokalno samoupravo dobivali neke očitke
               neučinkovite občine, negospodarne in tako naprej. Vendar glede na vaše dosedanje
               delo, izkušnje, kot na Urbanističnem inštitutu, Razvojni agenciji in v Službi vlade,
               jaz sem prepričan, da boste nadaljevali delo, ki ga je končal minister Žagar. Moram
               reči, da je bilo sodelovanje, tako združenja občin z njim izredno dobro, tudi sam je
               rekel, da nas je večkrat potreboval za pomoč in se strinjam z vami, da bi bilo treba
               to združenje občin okrepiti kadrovsko, ker delajo sedaj delavci iz občinskih uprav,
               kot strokovni delavci in na nekaterih področjih so zelo uspešni in v časih tudi v
               veliko pomoč posameznim uradnikom na ministrstvu, ker vedo iz prakse več kot pa oni.
               In prepričan sem, da boste nadaljevali delo gospoda Žagarja in da, vendar bi rad
               nekaj odgovorov na vaše izvajanje oziroma, če na nekaj vprašanj odgovorite. Glede
               povezovanja občin v skupne občinske uprave, to je sicer poskus bil zelo dober in je
               delno tudi zaživel, sploh ker država financira polovico stroška te občinske uprave,
               vendar bi mislim, da bilo potrebno nekaj reči tukaj, da če so že bile nekatere občine
               neučinkovite, bi rad povedal, da jim je zakonodajalec kar slabo orodje dal za
               učinkovitost, to se pravi zakonske podlage. Ker nekatere zadeve dobro poznate tudi
               vi, se Slovenija ni lotila že od Marije Terezije naprej. In tudi do sedaj in to
               velika ovira lokalni skupnosti, da bi lahko učinkoviteje delali. To se pravi na
               komunalni infrastrukturi, na cestni infrastrukturi nasploh. Zato bi rad vaše
               mišljenje, kako vi gledate na financiranje investicij. Vemo, da je Slovenija prevzela
               kar nekaj nalog in obljubila Evropski uniji, da bomo postorili na področju odvajanja,
               čiščenja odpadnih voda, na ravnanju z odpadki. Določeni projekti so bili tudi
               narejeni in jih moramo do določenega roka tudi izvesti, izpeljati. Trenutno, če
               naredimo nek presek, smo v zelo slabem stanju. Zelo malo obetov je, da bomo do tega
               roka lahko to opravili. Mogoče operativno že, s financiranjem pa nikakor. Zdajšnje
               financiranje občin ne zagotavlja, da bi občine lahko to uredile. Če gledamo
               kohezijske sklade, te velike projekte, ki jih dobro poznate. Veliko projektov je v
               pripravi. Imamo velike ovire pri pridobitvi služnostnih pravic ali pa lastninskih
               pravic v javno korist. <stage type="mag">(Nadaljevanje)</stage> Nek
               poskus je bil. Sprejetje zakona o razlastitvi, ne vem, kako bi že rekel. Veliko je
               bilo dela na tem, pa rezultatov nikakršnih. Upam, da bo šlo to pospešeno naprej,
               priprava tega zakona, sicer to se tiče drugega ministrstva. Vendar pričakujemo, da
               ste vi naši predstavniki v Vladi oziroma zastopniki v Vladi in da se bo to pospešilo,
               ker projekte lahko ustavijo pri pogojih, ki jih Evropska unija zahteva, to se pravi
               lastnina.</p>
               <p>Potem financiranje šol in vrtcev. Šola se ne gradi za pet let, ampak verjetno za 20,
               30 let in male občine ne morejo nikakor, niti z zadolževanjem sfinancirati te zadeve,
               poleg vseh ostalih stvari, ki sem jih že naštel.</p>
               <p>Prometna infrastruktura, ceste. Manjše občine podeželske imajo ogromno lokalnih cest.
               Vemo, da asfalt ima nekje življenjsko dobo 14 let, pravijo in bi bilo potrebno po teh
               letih preplastiti, obnoviti ceste. Veliko je teh cest, ki so jih občani sami zgradili
               pred 20-mi in več leti, pa jih sedaj ne moremo niti popravljati za sproti, kaj šele
               modernizirati. To se pravi, da te pristojnosti, ki jih je država prenesla na lokalne
               skupnosti nikakor finance ne sledijo vsem tem nalogam.</p>
               <p>Vse to, kar smo obljubili Evropski skupnosti, v operativnem smislu, je skoraj vse na
               občinah. Občutek imamo občine, da so pa še tisti pogoji, ki jih ni Evropa zaostrila,
               smo jih mi dodatno še zaostrili in smo bolj papeški od Papeža in onemogočali, da bi
               te projekti bili peljani po normalni poti, kot jih tujci. V časih poslušamo Čehi
               koliko so izkoristili teh evropskih sredstev, kakšne pogoje so dali občinam. Pri nas
               pa je to čisto drugače.</p>
               <p>Nekateri projekti, recimo kot imamo pri nas porečje Krke, glede odvajanja in čiščenja
               komunalnih voda, pa so socialno nesprejemljivi. Investicije na posameznih delih, so
               tako drage, da socialno niso sprejemljive. V nekaterih vaseh bi kanalizacija stala
               več, kot so vsi objekti v vasi. In mislim, da bi se to moralo spremeniti.</p>
               <p>Jaz bi prosil vaše stališče do teh vprašanj. Vem, da ne morete odgovoriti na to, jaz
               sem prepričan, da bomo kasneje v sodelovanju, tudi z Združenjem občin lahko marsikaj
               postorili, vendar bi pa apeliral na zakon o razlastitvi, da v kolikor tukaj nekaj ne
               bo postorjenega, nam bodo projekti lahko stali. Razlastitev praktično ni močna,
               predolgo traja. Imamo lep primer na dolenjski avtocesti, ko sredi gradbišča stoji
               domačija, pa nihče nič ne more, ker ne more, če že razlastit, ne more izseliti
               prebivalcev. Hvala lepa.</p>
            </sp>
            <sp xml:id="SDT5-OZLSIRR-Nujna-001-2008-11-17.sp20">

               <speaker>PREDSEDNIK VILI TROFENIK:</speaker>

               <p>Hvala. Dovolite en medklic. Jaz bi prosil, da bi spoštovali dogovor, da imamo dva
               kroga. Da v prvem krogu problem lokalne samouprave, pa področje, v drugem pa
               regionalni razvoj. Zdaj, ne glede, da je bilo zadnje sklop mešanih vprašanj, če tako
               rečem, bi prosil, da odgovarjate s področja lokalne samouprave, potem pa tisto kar ni
               povezano, nato pa v drugem sklopu. Izvolite.</p>
            </sp>
            <sp xml:id="SDT5-OZLSIRR-Nujna-001-2008-11-17.sp21">

               <speaker>MAG. ZLATA PLOŠTAJNER:</speaker>

               <p>Jaz bom poskušala ločevati, čeprav je v časih ločevanje težko.</p>
               <p>Gospod je nanizal toliko teh realnih problemov, ki jih občine čutijo, da gotovo težko
               recimo že vse pokomentirati, da mi ne vzame preveč časa.</p>
               <p>Jaz, ko sem se prej s prostorom ukvarjala, dobro vem kakšne so težave na tem področju
               in kakšne smo si seveda dodatno nakopali, ko smo sprejemali določeno zakonodajo in da
               je to zdaj z vidika izvajanja ali priprave projektov izjemno težavno in da je tukaj
               zelo koristno v kolikor bi uspeli najti neke ustrezne rešitve, ki bi nam olajšale
               pridobivanje zemljišč potrebnih za izvedbo nekih projektov v javnem interesu. Tudi
               druge države poznajo različne mehanizme, jaz upam, da se tudi mi tega ustrezno
               poslužimo. <stage type="mag">(nadaljevanje)</stage> Kar se tiče velikih
               zavez, ki jih imamo, jaz vem odvajanje in čiščenje, ravnanje z odpadki, tukaj ima
               Slovenijo zavezo do leta 2017, recimo zdajšnja perspektiva je do leta 2015, notri je
               nekaj na voljo tudi sredstev za reševanje teh problemov, tudi recimo na tej
               regionalni ravni, prav gotovo ne dovolj. Ogromno težav bo verjetno ostalo v breme
               domačih virov, če bomo hoteli to zavezo izpolniti, ki jo pa moramo, po drugi strani
               bi pa človek rekel, upajmo da bo tukaj ta tehnološki razvoj šel tudi tako hitro
               naprej kot je do sedaj šel, tako da bi te manjše probleme reševali na drug način, ne
               z velikimi sistemi, ki bi bili potem tudi ustrezno cenejši. Kar se tiče ostalih
               zadev, kot je razkorak med nalogami, ki jih občina ima in viri, jaz sem že prej rekla
               osebno bom vedno poskušala udejanjati pri svojem delu načelo, da resorji ne bodo
               prenašali obveznosti brez finančnih virov zadaj. In zato tudi pravim, tukaj je skrb
               ali pa obeh združenj, da se vključita ta dialog, da opozorita na učinke neke
               zakonodaje, izjemno velika in zato jaz tudi računam sama na to tesno sodelovanje.</p>
               <p>Kar se tiče, v bistvu jaz mislim, da tako sem v glavnem odgovorila, da ne bom
               predolgo šla. Še povezovanje občin v skupne občinske uprave. Jaz mislim, da imamo
               trenutno 29 občinskih uprav v skupnih, kjer je vključenih kar precejšnje število
               občin, seveda so pa to občinske uprave, ki pokrivajo en del delovanja občin, zelo
               velikokrat redarstvo in podobne zadeve. Jaz bi to videla kot en zametek sodelovanja
               na tem področju, ki ga je treba nadgraditi v tem smislu, da pridemo do nekih
               sodelovanja, ki bodo dejansko tudi omogočali eno večjo specializacijo teh uprav in
               pokrivanje vseh različnih področjih, ki jih občina mora pokrivati. In, ker je nek
               posameznik težko specialist za številna področja in potem posledično zaradi tega trpi
               tudi kvaliteta dela, tako da bo to eno izhodišče, kako naprej razvijati ta sistem
               skupnih občinskih uprav oziroma sodelovanja občin.</p>
            </sp>
            <sp xml:id="SDT5-OZLSIRR-Nujna-001-2008-11-17.sp22">

               <speaker>PREDSEDNIK VILI TROFENIK:</speaker>

               <p>Hvala. Gospod Brulc.</p>
            </sp>
            <sp xml:id="SDT5-OZLSIRR-Nujna-001-2008-11-17.sp23">

               <speaker>MIRKO BRULC:</speaker>

               <p>Spoštovani gospod predsednik. Spoštovana gospa Ploštajner. Pridružujem se oceni, da
               ste nas res presenetili in z vašo strokovnostjo in znanjem. Tukaj sedimo župani in
               županja in je tudi iz razprave videti, da smo zelo konkretni, da ne politiziramo in
               ne govorimo o nekih floskulah, kot na nekaterih drugih odborih. Jaz ugotavljam, da
               smo v Državni zbor končno prišli tudi poslanci ali pa župani mestnih občin. Prej so
               bili to v glavnem župani majhnih občin in sedaj se ta stvar malo spreminja. Mislim,
               da je tako tudi prav. S skupnostjo občin ZOS-u ste že povedala svoje mnenje. Mi se
               zelo trudimo, da bi združili te dve asociaciji, kajti Skupnost občin v Sloveniji ima
               zdaj 148 članic. Ostalo ima tudi ZOS in moje vprašanje je, ali ste pripravljena
               vložiti trud v to, da se bodo na vašo in našo pobudo ministri udeleževali sestankov
               SOS-a in ZOS-a, da skrajšam zadevo, da bo vsaj dvakrat letno prišel tudi predsednik
               vlade v te skupine <stage type="mag">(nadaljevanje)</stage> ob
               pomembnih dokumentih, ki bodo šli v parlament, to je proračun in še zakonodaja in če
               se boste potrudili, da bodo te asociacije dobile gradiva, ki so vezana na delo
               lokalne skupnosti, ne pet, šest dni pred zaključkom razprave, ampak malo več časa
               rabimo tudi v teh sredinah. Potem jasno ste povedali v zadnjem odgovoru, da si boste
               prizadevali, da obremenitve lokalnih skupnosti ne bi bile take kot so nam sedaj
               padale. Omenil bom redarsko službo, razbremenimo notranje zadeve, policijo,
               prevzemamo odgovornost, izjemno odgovornost, finančne stroške in ne vem kaj še mi,
               pomoč na domu je taka obremenitev, ki je padla tudi z neba, drugi otrok v vrtcu je
               obremenitev lokalne skupnosti, izključno, nič države, področje sociale in da ne
               naštevam. Jaz moram poudariti, da je minister Žagar bil odličen minister, da je
               veliko naredil, da pa je za njim ostalo še kaj za narediti, kar je logično in
               normalno, ampak to priznanje mu je potrebno dati in upam da, ne dvomim v to z oziroma
               na znanje, ki ste ga pokazala, da ne bosta imela težav biti še boljša, to je naše
               pričakovanje seveda. Zanima me, ne bi razpravljal o razvitih, manj razvitih, prava je
               vaša ocena, razviti ne smejo čakati manj razvitih, morajo pa pomagati manj razvitim,
               ampak ta vlak mora iti naprej, če hočemo tekmovati z Evropo. Nova Gorica, katere
               župan sem, je ob meji. Naše obmejno področje, pa moram povedati
               idrijsko-cerkljansko-tolminsko in tako dalje ima ogromno težav z infrastrukturo in
               tako dalje in preveč je to na lokalni skupnosti ta teža, da se trudimo, da bi to
               področje bilo poseljeno. Ti pritiski močnih, romanskih, ...<stage>/Nerazumljivo./</stage>... in teh
               narodov, obstajajo, vidimo, kakšne so težave do zamejcev, Berlusconijeve vlade in še
               česa, to je ena velika katastrofa. In to, kako si boste prizadevali, da bi ta območja
               ob meji, mislim pa tudi na mejo z Avstrijo in tako dalje, da bi res ostala poseljena,
               da bi ljudje tam radi živeli in da bi preživeli, kajti to je najboljše orožje,
               kultura na tem področju, znanje in da ohranjamo prostor. Jaz vam želim veliko uspeha,
               to je v izjemno korist vseh nas, čaka vas pa veliko dela. Hvala.</p>
            </sp>
            <sp xml:id="SDT5-OZLSIRR-Nujna-001-2008-11-17.sp24">

               <speaker>MAG. ZLATA PLOŠTAJNER:</speaker>

               <p>Najlepša hvala. To, da nas čaka veliko dela, bi rekla, skupaj je dobro, da se vsi
               zavedamo. Jaz moram tudi reči, da že ves čas poudarjam, gradili bomo na tem, kar je
               naredil na nek način dosedanji minister. Nikakor ne mislim, da bi morali začenjati
               znova. Mislim, da je to ena nadgradnja zadev, ki jih bomo skupaj peljali naprej. Kar
               se tiče tega sodelovanja z obema združenjema, udeležbe tudi kolegov v vladi na sejah
               obeh združenj. Jaz bi rekla tako, prav gotovo se bom trudila. Ne bom obljubljala
               dane, ker moram s kolegi še podrobneje videti, kakšne bodo obveznosti in tudi
               priložnosti. Sem pa prepričana, da je prav gotovo koristno. <stage type="mag">(Nadaljevanje)</stage> Jaz bi rekla tako, upam tudi, da morda na
               skupnem sestanku obeh združenj, da ne bomo ločevali, sestanek posebej z enim
               združenjem pa z drugim, ampak na skupnem sestanku obeh združenj predstavimo ali pa
               skupaj pogledamo tiste ključne zadeve, ki nas bodo zanimale.</p>
               <p>Kar se tiče pravočasnosti gradiva. Mi bomo poskušali biti zelo pozorni in opozarjati
               na to, da pride pravočasno, ker sama iz svoje lastne izkušnje vem, da če zadeva pride
               po možnosti med počitnicami, deset dni pred iztekom roka, na kar bi ti moral dati
               pripombe, je to skorajda nemogoče. Tako da bi tu spoštovali in dejansko uveljavljali
               možnost aktivnega sodelovanja, kar zahteva tudi, da je pravočasno informiran
               udeleženec. Moj predlog bi bil tudi, recimo, usmerjati tudi ta načela, ki jih imamo,
               da so občine in lokalne skupnosti in tudi druga, ostala civilna družba vključena že v
               fazi priprave gradiv, ne šele potem, ko pride čas za zadnje pripombe in neke
               korekcije že bolj ali manj sprejetih rešitev.</p>
               <p>Kar se tiče težav tako obmejnega območja kot podeželja nasploh, vem, da so izjemno
               velike. S tem sem se tudi prej ukvarjala precej. Nekih rešitev v rokavu nimaš, ampak
               mislim, da tu je ravno to razvijanje ukrepov, kot sem prej rekla, na subregionalni
               ravni tudi, pač v odvisnosti od specifičnosti posameznih manjših zaokroženih območij,
               lahko primerna rešitev, ki ti potem tudi dovoljuje, da tiste specifične probleme
               odpravljaš. Po drugi strani pa tu vidim tudi možnost sodelovanja, recimo, z
               Ministrstvom za kmetijstvo, katerega politika je politika razvoja podeželja. In v
               veliki meri se tu srečujemo pravzaprav s podeželskimi območji. Tako da tudi v nekem
               medsebojnem sodelovanju skupaj iščemo mehanizme reševanja problematike teh območij.
               In pa seveda tukaj tudi zagotavljanje ustrezne kvalitete življenja, predvsem v smislu
               tudi tistih socialnih storitev, ki jih ljudje potrebujejo, da lahko živijo v teh
               območjih in da ne bodo bežali drugam.</p>
            </sp>
            <sp xml:id="SDT5-OZLSIRR-Nujna-001-2008-11-17.sp25">

               <speaker>PREDSEDNIK VILI TROFENIK:</speaker>

               <p>Hvala. Gospod Kampuš je naslednji.</p>
            </sp>
            <sp xml:id="SDT5-OZLSIRR-Nujna-001-2008-11-17.sp26">

               <speaker>ANTON KAMPUŠ:</speaker>

               <p>Spoštovana kandidatka za ministrico, spoštovani gospod predsednik, kolegice in kolegi
               poslanci, lepo pozdravljeni! Ker sem vodil regionalni svet pred letom dni v pomurski
               regiji, moram priznati, da sem kar veliko slišal o razvojni agenciji Kozjak, ki ste
               jo verjetno vi vodili. Pri nas imamo RA Muro. Tako da imam zelo pozitivne znake v tem
               smislu. Da pa sem postal še bolj korajžen, ko sem slišal podporo vašega domačina
               oziroma verjetno vašega župana, mi to vliva upanje, da ste se verjetno pravilno
               odločili in da boste verjetno še ob nekaterih spremembah in ob nekaterih novitetah
               dobili tudi mojo podporo. Posebej sem vesel tega, da ste se leta 2008 prezaposlili v
               Službi Vlade za lokalno samoupravo in regionalni razvoj. Iz tega predvidevam, da ste
               tudi na tem višjem področju dobili nekaj prepotrebnih izkušenj. Predvidevam celo, da
               ste verjetno delali z bivšim ministrom Žagarjem. Bil pa sem takoj presenečen nad neko
               vašo hitro izjavo, "pokrajine so nujno potrebne", to me je malo presenetilo. Pozneje,
               ko ste pa v svojem razgovoru <stage type="mag">(Nadaljevanje)</stage>
               nadaljevali v tem smislu, da je potrebna subregionalna organiziranost, potem ste me
               pa prepričali, da se na tematiko spoznate. Za mene osebno ni regijske
               organiziranosti, torej dobre, če ob tem ne vzpostavimo tudi subregionalne
               organiziranosti. To pa pomeni, da je že prav, jaz se ne strinjam s kolegi, ki so
               rekli, da je v koalicijski pogodbi napisano, da so nekatere občine neučinkovite.
               Seveda so nekatere občine neučinkovite, seveda so neučinkovite, ni nobene razprave o
               tem. Ker izhajam iz Pomurja, v Hodošu, kjer je 300 ljudi, kjer je 400 ljudi in seveda
               imajo samo župana, pa mogoče še enega zaposlenega, je logično, da se niti slučajno ne
               morejo spoznati na vse tisto, kar bi neka sodobno organizirana občina morala imeti.
               To se pravi, nasploh videnje in znanje o razvojni viziji in tako naprej. Ocenjujem,
               subregijska organiziranost odpravlja razdrobljenost, odpravlja hendikep malih občin,
               če lahko tako rečem. Zaradi tega, ker je verjetno jasno, vse zadeve, kot so turizem,
               infrastruktura in tako naprej, se ne končajo na meji ene izmed občin, četudi je mala,
               samo 5 kilometrov, ampak neko širše področje, ki bi ga, si upam trditi, s
               subregionalno organiziranostjo tudi zajeli. Tako da ocenjujem, če bo ta razprava
               bodoča o potrebnosti regij šla v to smer, potem sem skorajda prepričan, da bi to bilo
               tisto pravo. To pa pomeni, da ne bomo spet imeli 20 regij, ampak da bomo imeli nekaj
               regij, ne bom zdaj trdil, koliko, manj kot 10 pa vsekakor, ampak tiste dobro
               organizirane in tiste tako pripravljene, da bo res znotraj njih čutiti razvojni
               naboj. Razvojni naboj pa mislim v smislu črpanja sredstev, pri čemer smo bili do
               sedaj strahovito hendikepirani. In jaz, če imam kaj slabega povedati, potem lahko
               samo to povem, da v tem trenutku podatki, ki kažejo, ali pa statistika, ki nas uči o
               tem, da nismo uspeli počrpati sredstev, ki smo jih vložili v Bruselj, to je
               katastrofa za Slovenijo. In tega si več naprej ne moremo privoščiti. In to je tista
               tema v tem smislu lokalne samouprave in razvoja, da je treba temu segmentu črpanja
               sredstev nameniti veliko pozornosti in izkoristiti vse priložnosti, ne samo v taki
               meri, kot mi plačamo v Bruselj, ampak še več, torej tisto, kolikor nam je dopustno.
               In zaradi tega sedim tu in se bom trudil v tem smislu. Moram pa priznati, da ste me s
               to subregionalno organiziranostjo pripeljali do tega, da sem razumel, da se na to
               razumete, in bom glasoval za vas. Hvala.</p>
            </sp>
            <sp xml:id="SDT5-OZLSIRR-Nujna-001-2008-11-17.sp27">

               <speaker>PREDSEDNIK VILI TROFENIK:</speaker>

               <p>Hvala. Izvolite.</p>
            </sp>
            <sp xml:id="SDT5-OZLSIRR-Nujna-001-2008-11-17.sp28">

               <speaker>MAG. ZLATA PLOŠTAJNER:</speaker>

               <p>Najlepša hvala za izhodišča, ker bi rekla, da vprašanja pravzaprav ni bilo. Mogoče,
               če samo še pojasnim. Skladen regionalni razvoj mora biti resnično zagotovljen na dveh
               nivojih, med pokrajinami in znotraj pokrajin. In mehanizem znotraj pokrajin so lahko
               tudi te subregije, kjer bi pa rekla, da jih niti ne vidim kot neke
               institucionalizirane, administrativne oblike delovanja, ampak kot programsko
               povezanost. Tako da ne bi bilo napačno razumljeno, da uvajamo dvonivojsko,
               drugostopenjsko lokalno samoupravo. Gre za programsko povezovanje, <stage type="mag">(Nadaljevanje)</stage> katerega začetki segajo že v prejšnji
               mandat in imamo ponekod dobre izkušnje na tem področju.</p>
               <p>Kar se tiče črpanja sredstev, se strinjam. Treba je biti čim bolj uspešen,
               izkoristiti maksimalno, kar se nam ponuja, ker vsak evro, ki ga pustimo Bruslju,
               pomeni škodo za naš razvoj, glede na to, da vsi poudarjate, kako malo je teh virov,
               da jih je premalo, in zakaj ne bi iz Bruslja počrpali vse, kar je možno počrpati.</p>
            </sp>
            <sp xml:id="SDT5-OZLSIRR-Nujna-001-2008-11-17.sp29">

               <speaker>PREDSEDNIK VILI TROFENIK:</speaker>

               <p>Hvala. Dovolite, da popravim eno svojo napako. Dva razpravljavca nazaj se nam je
               pridružil gospod Ivo Vajgl kot nadomestni član, ki nadomešča gospoda Golobiča; to je
               zaradi zapisnika, da ne bo kaj narobe.</p>
               <p>No, naslednji je gospod Bogovič. Izvolite.</p>
            </sp>
            <sp xml:id="SDT5-OZLSIRR-Nujna-001-2008-11-17.sp30">

               <speaker>FRANC BOGOVIČ:</speaker>

               <p>Lepo pozdravljeni, spoštovana kandidatka, spoštovani kolegi in kolegice poslanke!
               Franci Bogovič je moje ime, izhajam iz Poslanske skupine SLS. Tako kot mnogi med nami
               sem tudi že dva mandata in pol župan občine Krško.</p>
               <p>Lahko mirno rečem, da sem malce potolažen, ko sem vas poslušal, glede na to, da vem
               ali pa ocenjujem vsaj, kdaj približno ste bili povabljeni k temu vašemu izzivu. In da
               so se mi nekateri medvrstični klici, ki sem jih videl v koalicijski pogodbi, mogoče
               zdaj malce ublažili, in sem kar vesel vaše predstavitve. Delim mnenje tistih, ki
               pravijo, da ste dobra poznavalka te tematike in tudi vaša pot vas je zagotovo k temu
               pripeljala.</p>
               <p>To, kar je na nek način bil izdelek koalicije, kar me je motilo v njem, je bil ta
               občutek, da se vračamo v čas diskusij, ali imamo pravilno organiziranost občin ali
               nimamo pravilne organiziranosti občin. In se mi zdi, da je malce brezpredmetno, da ne
               daje rezultatov. Tudi sam nisem eden tistih, ki bi zagovarjal drobljenje na najmanjše
               občine, ampak delim popolnoma vaše mnenje, da s tem, če se danes okoli tega
               prepričamo, kaj je prav in kaj ne, nič ne pridobimo. Ne morem se strinjati s tistimi,
               da je šel ta proces predaleč, ampak je treba pravilno postaviti, da ta proces ni
               zaključen. Proces ustvarjanja lokalne samouprave pri nas se bo zaključil, ko bomo
               imeli še vmesno raven, ki jo tako pripeljan proces ustanavljanja občin še toliko bolj
               zahteva, glede na to, kar ste povedali o tej veliki raznolikosti. Sam sem trdno
               prepričan, da je ta princip solidarnosti nujno treba ohraniti. Mi smo povsem
               skoncentrirali marsikatero dejavnost, če hočete, celo vrsto trgovskih organizacij je
               bilo včasih razpršenih po kakšnih krajih, tudi takšnih, kot so Krško pa še kateri
               drug. Danes so vsi ti prihodki, davki nekje drugje, nič več v Krškem. Zato je
               pravilna postavitev, da je to solidarnost države. Včasih se celo v tej tekmovalnosti
               med občinami poskuša prikazovati, kot da se velikim občinam nekaj jemlje in se daje
               malim pa nerazvitim, jemlje od velikih, razvitih občin. To je osnovni instrument in
               praktično, mislim, da najbolj učinkovit, skorajda bi si upal trditi, edini, ki danes
               zagotavlja nek enakomeren razvoj občin in Slovenije v celoti. Zato mislim, da so
               slovenske občine opravile zelo veliko delo, kar lahko vidimo vsi, ko se peljemo po
               Sloveniji. In da je pri tem treba dati priznanje najmanjši občini pa do največje, in
               je treba s tem procesom, kot sem že dejal, nadaljevati.</p>
               <p>Kar se tiče pokrajin, ste rekli, da ste zadržana optimistka. <stage type="mag">(nadaljevanje)</stage> Jaz sem tudi po naravi optimist, vendar sem
               tukaj zadržan pesimist, glede na to kaj se je zgodilo v zadnjih štirih letih, ko
               delim mnenje tistih, da je minister Žagar opravil veliko delo, da je opravil veliko
               delo pri principu subsidiarnosti, da smo vsaj iz tistega kar je bilo prej prišli na
               neko dobo, ko smo praktično brez pristojnosti dobivali tudi finančna sredstva, ali pa
               to zelo pozorno urejali. Tudi pri koriščenju sredstev. Ne vem, če je to problem, da
               je zamik, da so bili programi odobreni nekaj mesecev kasneje, in so sedaj v izvajanju
               in bo finančna realizacija v marcu naslednjega leta, namesto v decembru letošnje leto
               bodimo pozorni, pa imejmo tudi to v vidu. Jaz mislim, da to črpanje sploh ni tako
               slabo, samo občine moramo tudi svoje narediti.</p>
               <p>Pojavi se mi vprašanje. Veliko dela je bilo narejenega na ustanavljanju pokrajin, kot
               ste sami dejali. Mislim, da bo zelo težko, to je moje osebno mnenje, danes kljub
               želji zelo težko v enem mandatu postaviti pokrajine. Tu se pojavi ta problem, s
               katerim sem začel, da mi tega procesa nimamo zaključenega. In po mojem prepričanju
               nimamo zaključenega predvsem zaradi tega, ker enostavno smo z razvojem prišli tako
               daleč, da bo počasi treba pozabiti kdaj na kakšno občinsko mejo, začeti razmišljati
               regionalno, ne samo več občinsko. In če ne bo te druge ravni lokalne samouprave se
               bomo tu srečevali z resnimi problemi: ustvarjanje kritične mase pri kadrih, pri
               sredstvih, pri programih je velik problem. In drugo, kar nam sedaj onemogoča, po
               principu subsidiarnosti je zakon o pokrajinah namenil velik prenos sredstev iz države
               tudi na to srednjo raven, kjer sem trdno prepričan, da bi se s temi sredstvi bolje
               ravnali. Iz tega sledi vprašanje: Ali imate vi kakšen B scenarij? Če se po vašem
               zadržanem optimizmu na tem področju to ne zgodi, ali je mogoče v kakšni krepitvi
               razvojnih regij v prenosu kakšnih pristojnosti na regije, subregije tu priložnost, da
               mi ne zamudimo teh let, ki pa so po mojem prepričanju usodne za razvoj Slovenije in
               da bi v tem mandatu 2009-2012 učinkovito izpeljali zadeve in na ta način nadomestili
               ta manjko, za katerega moram reči, da močno dvomim, da bo ustanovitev pokrajin zelo
               hitro šla skozi, glede na usmeritve iz koalicijske pogodbe pa tudi duha koalicijske
               pogodbe ...<stage>/Nerazumljivo./</stage></p>
            </sp>
            <sp xml:id="SDT5-OZLSIRR-Nujna-001-2008-11-17.sp31">

               <speaker>PREDSEDNIK VILI TROFENIK:</speaker>

               <p>Izvolite.</p>
            </sp>
            <sp xml:id="SDT5-OZLSIRR-Nujna-001-2008-11-17.sp32">

               <speaker>MAG. ZLATA PLOŠTAJNER:</speaker>

               <p>Jaz sem ...<stage>/Nerazumljivo./</stage> dva pola, ampak še vedno sva oba zmerna, to je tisto, ker
               je važno, tako, da lahko dialog teče. Rekla bi takole. Sami ste poudarjali,
               ustanovitev pokrajin je pravzaprav razvojna potreba. To kar sem tudi jaz poskušala
               prej razložiti. In upam tudi, da ko bomo o tem razpravljali,da se bomo vsi tega
               zavedali. In da bo potem tudi dialog morda lažje tekel. Ker tukaj, sami ste rekli, tu
               vas je veliko županov, diskusija mogoče poteka drugače kot na drugih odborih, ker
               lokalna politika naj ne bi bila v tolikšni meri strankarska politika, ampak predvsem
               reševanje lokalnih problemov. Jaz upam, da tudi, ko bomo govorili o pokrajinah in o
               tej razvojni potrebi, da do njih pridemo, da bomo premogli dovolj modrosti in širine,
               da bomo lahko vodili politični dialog z željo priti do konsenza, ne pa v bistvu z
               neko figo v žepu. Jaz verjamem, da bo tukaj, kar se koalicije tiče, to podprla.
               Takšna je bila tudi obljuba, ko sem sprejemala ta izziv. In moram tukaj tudi javno
               reči, da je ta zaveza koalicije, da bo ta proces podprla. Računam tukaj tudi na tesno
               sodelovanje opozicije, kjer se strinjam, da je dosedanji minister opravil že eno
               veliko delo in od tu naprej je treba zadevo graditi in razvijati naprej.</p>
               <p>Če imam kakšen rezervni scenarij. Omenjala sem že prej. Sem optimist, seveda pa
               hkrati tudi veš, da ni nujno, da zgodbo hitro in uspešno zaključimo. Tukaj je sedaj
               to iskanje nekih rešitev tako v institucionalnem smislu, kako krepiti to regionalno
               raven na drug način in v smislu nekega programskega povezovanja po nekih manjših
               območjih in prilagajanja ali razvijanja ukrepov regionalne politike tudi na tej
               ravni, da bomo lahko uspešnejši. Seveda pa bo v tem primeru bistveno več odvisno od
               posamične pripravljenosti občin in drugih lokalnih akterjev na sodelovanje. Ker vemo,
               da včasih tudi, če samo eden od mnogih odreče podporo, pa je zadeva potem lahko
               vprašljiva ali neizvedljiva.</p>
               <p>Po drugi strani je tukaj potem to tudi vezano v kolikor se ta dialog ne bi odvijal z
               neko hitrejšo dinamiko, da moramo razmišljati o krepitvi te strokovne podpore na
               regionalni in subregionalni ravni za pripravo projektov, za koordiniranje,
               usklajevanje teh različnih interesov, ker potem pač moramo razviti neke nadomestne
               mehanizme usklajevanja namesto pokrajin, ki bi to delale skozi svoj institucionalni
               sistem, ki bi bil z njimi vzpostavljen. <stage type="mag"/>
               </p>
            </sp>
            <sp xml:id="SDT5-OZLSIRR-Nujna-001-2008-11-17.sp33">

               <speaker>PREDSEDNIK VILI TROFENIK:</speaker>

               <p>Hvala. Gospod Gumzar je naslednji.</p>
            </sp>
            <sp xml:id="SDT5-OZLSIRR-Nujna-001-2008-11-17.sp34">

               <speaker>MILAN GUMZAR:</speaker>

               <p>Hvala lepa za besedo. Gospa kandidatka, kolegice in kolegi! Zamudil sem zaradi
               udeležbe na drugem odboru in nisem mogel kandidatke poslušati. Ampak potem, ko sem
               prišel v ta prostor sem nekako dobil občutek, da se v tem trenutku pogovarjamo o
               lokalni samoupravi, o mestnih in ostalih občinah. Zaradi tega bom tudi kandidatki
               postavil čisto jasna vprašanja:</p>
               <p>Ali tudi ona smatra, da so pravzaprav ostale občine zlo in da bi v Sloveniji morali
               imeti samo Mestne občine? To je eno izmed vprašanj. Zakaj sem to vprašanje postavil?
               Zaradi tega, ker se sicer tudi strinjam, da nekatere občine ne izpolnujejo vseh
               pogojev. Ampak tistim občinam je treba pomagati tako finančno, kot kadrovsko. Sam sem
               župan ene izmed občin, v kateri smo pred 8 ali 9 leti 1.800 ljudi, danes nas je
               2.400, to pomeni, da se v občino, če jo znaš narediti prijazno in jo znaš voditi tudi
               ljudje z veseljem preseljujejo. Prosil bi predvsem kolege župane, ki so iz mestnih
               občin, da ne prenesejo ta negativni prizvok malih in ostalih občin v Državni zbor. Od
               ministrice pa želim jasen odgovor na vprašanje: Ali smo male občine zlo in bodo
               mestne občine imele prioriteto pri njenem finančnem spodbujanju in seveda tudi pri
               ostali premoči?</p>
            </sp>
            <sp xml:id="SDT5-OZLSIRR-Nujna-001-2008-11-17.sp35">

               <speaker>MAG. ZLATA PLOŠTAJNER:</speaker>

               <p>Mestnih občin imamo samo 11 od 210. Že prej so župani, ki me poznajo omenjali, ni
               moja navada, da bi tam kjer pač delam delala samo z enimi, ampak delati je potrebno z
               vsemi in seveda tudi s temi na nek enakopraven način z mojega vidika.</p>
               <p>Mestne občine so pomemben segment, ker so v marsičem lahko generator nekega razvoja,
               širšega območja tudi, kar je potrebno upoštevati. Po drugi strani pa imamo spodaj to
               široko mrežo lokalne samouprave, ki izvaja svoje naloge in omogoča občanom tako
               izvajanje lokalne samouprave, kot tudi zadovoljevanje njihovih potreb in poskrbeti je
               treba tako za ene in druge. Moj cilj bo prav gotovo, kot sem že rekla, ali izhodišče
               moje je: imamo 210 občin. In o tem, ali je to modro, nemodro se ne vprašujemo več ali
               smiselno, imamo jih in sedaj delajmo od tu naprej in iščimo rešitve, da bodo lahko
               vse opravljale tisto, za kar je njihovo poslanstvo, ampak morda ne vse na enak način
               in skozi enako organizacijsko formo. Toliko na kratko.</p>
            </sp>
            <sp xml:id="SDT5-OZLSIRR-Nujna-001-2008-11-17.sp36">

               <speaker>PREDSEDNIK VILI TROFENIK:</speaker>

               <p>Hvala. Preden nadaljujemo zaradi zapisnika moram povedati, da se nam je pridružil med
               tem gospod Göncz, tako da bomo počasi polnoštevilni.</p>
               <p>Ker ne vidim več prijavljenih za prvi krog, predlagam, da preidemo k drugemu krogu,
               ki naj bi obsegal področje regionalnega razvoja. Želi kdo besedo? Izvolite
               podpredsednica.</p>
            </sp>
            <sp xml:id="SDT5-OZLSIRR-Nujna-001-2008-11-17.sp37">

               <speaker>RENATA BRUNSKOLE:</speaker>

               <p>Na kratko bi vas vprašala, ko ste omenjali, jaz nekako nisem dobila občutka, da ne
               bi, recimo, manjše občine, kakorkoli, jemali napram kolegom županom iz mestnih občin,
               vendar bi vseeno povprašala, ko govorimo o regionalnem razvoju, kohezijski politiki.
               Tudi v Beli krajini imamo velik projekt, ki je ravno v povezavi s tem resorjem,<stage type="mag">(nadaljevanje)</stage> ki ga boste, jaz pričakujem, tudi
               v bodoče vi pokrivali, imamo projekt belokranjskega vodovoda, vendar v Beli krajini
               se tudi soočamo s problemom, tudi prej sem že na enem izmed odborov omenila,
               problemom, ko prihajamo do tega, da v tekstilni industriji, pa tudi na drugih
               področjih v povezavi s svetovno gospodarsko krizo se soočamo s problemom povečanja
               brezposelnosti in to v takšni meri, da bo nekaj sto ljudi ostalo brez zaposlitve. Na
               kakšen način vi razmišljate tudi moram reči, da po tem odboru odhajam na okroglo mizo
               v Metliko v povezavi s tem kako bi se ljudje samozaposlili in tukaj je veliko, ker bo
               toliko ljudi brez zaposlitve, pravijo "ja, to je kriva občina, to bi mogla županja"
               in tako dalje. Jaz se sicer včasih, tudi nekdo me je pošalil, pravi v primeru, da bi
               šlo za dodelitev dobička ne bi noben pomislil na županjo ali na občino, bolj v tem
               smislu. Na kakšen način bi še v tej smeri resnično tudi pomagali s strani pristojnega
               ministrstva službe vlade za lokalno samoupravo in regionalni razvoj, da bi tukaj tudi
               ta razvoj, seveda je prva ali tretja razvojna os v Belo krajino, torej povezava z
               osrednjo Slovenijo kot tudi drugje, kolegi župani imamo, več nas je, ki imamo
               problematiko kvalitetne prometne navezave. Kako bi ta problem pomagali rešiti?</p>
            </sp>
            <sp xml:id="SDT5-OZLSIRR-Nujna-001-2008-11-17.sp38">

               <speaker>PREDSEDNIK VILI TROFENIK:</speaker>

               <p>Izvolite.</p>
            </sp>
            <sp xml:id="SDT5-OZLSIRR-Nujna-001-2008-11-17.sp39">

               <speaker>MAG. ZLATA PLOŠTAJNER:</speaker>

               <p>Tukaj je v bistvu zelo kompleksno vprašanje, ki ste ga zastavili. Eno je recimo
               izvajanje kohezijskih projektov, kjer je dejansko namera tudi koalicije, da čim bolj
               poveča učinkovitost črpanja teh sredstev in tudi službe, ki jo vodim jaz, da se bomo
               še bolj trudili nuditi ustrezno pomoč tudi prijaviteljem in izvajalcem projektov, da
               bodo zadeve tekle po predvidenih rokih in s čim manj težav. Zdaj, kar se tiče
               brezposelnosti ali krize s katero se srečujemo, prizadeta bodo verjetno spet številna
               območja, vedno je po navadi potem tako, da manj razvita znotraj tega po navadi so še
               bolj prizadeta in mi imamo tukaj že določene programe kot je recimo Soča 2013, ki je
               nastal iz neke potrebe pomagati območju, ki se je znašla v težavah ne samo zaradi
               potresa, ampak tudi zaradi težav manj razvitosti in smo kar našli neke mehanizme
               spodbujanja podjetništva, spodbujanja ustvarjanja novih delovnih mest in takšni
               ukrepi, ki smo jih že v preteklih obdobjih izvajali so nam lahko v pomoč tudi pri
               snovanju nekih rešitev za območja, kjer se bo pokazalo, da je to potrebno. Drugo so
               potem še drugi programi, ki so tukaj na voljo že zdaj in bodo še v prihodnje, za
               spodbujanje podjetništva od koriščenja sredstev evropskega socialnega sklada, aktivne
               politike zaposlovanja in podobno, kar se tudi v kolikor bo prišlo do regionalizacije
               in ustanavljanja pokrajin bo prav gotovo približalo bolj ljudem skozi to, da bi to
               bila ena od pristojnosti pokrajin.</p>
               <p>Zdaj, kar se tiče tretje razvojne osi bi rekla delim vaše upanje skupaj z Korošci,
               potem recimo Štajerci in Dolenci, da bo to čim prej prišlo tako daleč, da bomo lahko
               koristili tista sredstva, ki so za ta projekt tudi namenjena znotraj operativnega
               programa na tem področju prometne infrastrukture in da ne bomo deležni neke
               prerazporeditve sredstev na tem področju.</p>
            </sp>
            <sp xml:id="SDT5-OZLSIRR-Nujna-001-2008-11-17.sp40">

               <speaker>PREDSEDNIK VILI TROFENIK:</speaker>

               <p>Hvala. Gospod Čadež je naslednji.</p>
            </sp>
            <sp xml:id="SDT5-OZLSIRR-Nujna-001-2008-11-17.sp41">

               <speaker>MILAN ČADEŽ:</speaker>

               <p>Hvala za besedo. Ugotavljam, da je današnja vaša predstavitev kar zelo zadovoljila,
               po navadi <stage type="mag">(nadaljevanje)</stage> se malo
               pošalim....županu Državnega zbora. Vendar nekaj konkretnih kratkih vprašanj, pa tudi
               kratki odgovori. Kdaj bomo dobili poslanci na mizo predlog o regionalizaciji države?
               Zdaj, ugotavljam..<stage>/nerazumljivo./</stage>... da je sam koalicijski sporazum glede na vaše
               povedano in glede na zapisano, lažje slišimo od vas kot je zapisano, tukaj me pa
               zanima, če citiram ta del koalicijskega sporazuma, kjer piše, da se boste koalicijski
               partnerji zavzeli za spremembe zakonodaje s področja lokalne samouprave z vidika
               redefinicije pristojnosti in nezdružljivosti funkcij. Konkretna obrazložitev teh
               dveh. Hvala.</p>
            </sp>
            <sp xml:id="SDT5-OZLSIRR-Nujna-001-2008-11-17.sp42">

               <speaker>MAG. ZLATA PLOŠTAJNER:</speaker>

               <p>..<stage>/Ni vključena./</stage>.. in pa preklicujem tudi glede na to, da sem nova v teh sferah in
               neizkušena politično bi si vzela najprej čas, da malo protestiram, bi rekla tako
               koalicijske stranke kot tudi skupaj z opozicijo kje in kako in morda skozi kakšen
               proces se lahko najdemo, potem pa bo mogoče možno tudi konkretneje odgovoriti. Jaz bi
               si želela čim prej. Zdaj, moj kolega pesimist upa, da bo mogoče vsaj v drugem
               mandatu, jaz upam, da bo v tem mandatu, pa da morda tudi ne čisto pred koncem, ko
               politična klima postane že zelo naelektrena, pa ni najbolj primeren čas po navadi za
               sprejemanje nekih takšnih dokumentov.</p>
               <p>Zdaj, kar se tiče vprašanja tega opravljanja različnih funkcij in na lokalni ravni in
               na državni ravni, tu veste imamo različna razmišljanja v Sloveniji ves čas tudi
               znotraj koalicije, bi rekla, so različna razmišljanja, ali je to koristno, ker s tem
               v bistvu tisti, ki pridobijo izkušnje na lokalni ravni in ki to lokalno raven dobro
               poznajo in jo živijo lahko obogatijo politični dialog v parlamentu in ga
               konkretizirajo ali se tovrstne navezave izkorišča predvsem kot za lobiranje za lastne
               sredine, kar je tudi možno, se dogaja, je pa vprašanje ene presoje kako reševati to
               problematiko in jaz osebno vidim dobre strani in za eno in za drugo plat, ker imeti v
               Državnem zboru zgolj ljudi, ki izkušenj morda z lokalno politiko aktivnih skoraj da
               nimajo ali nimajo, nas lahko zelo odmakne od realnih problemov lokalnih sredin. Po
               drugi strani jaz sem prepričana, da tudi ta, kot je nekdo rekel, klub poslancev
               županov, se ne bo obnašal tako, da bi v bistvu nas usmerjal k razmišljanju, da so
               župani predvsem lobisti za lastne sredine in da bo potem tudi argumentov za
               opravljanje hkrati obe funkciji v pozitivnem smislu več ali manj, je pa to neka
               diskusija, ki je prav, da se vodi, jaz tudi mislim, da je prav, da se vodi v
               javnosti, ker je velikokrat tudi razmišljanje javnosti takšno, da je to ena močna
               vez, ki določenim sredinam omogoča boljši dostop do nekaterih virov.<stage type="mag"/>
               </p>
            </sp>
            <sp xml:id="SDT5-OZLSIRR-Nujna-001-2008-11-17.sp43">

               <speaker>PREDSEDNIK VILI TROFENIK:</speaker>

               <p>Hvala. Gospod Lah.</p>
            </sp>
            <sp xml:id="SDT5-OZLSIRR-Nujna-001-2008-11-17.sp44">

               <speaker>ZVONKO LAH:</speaker>

               <p>Hvala. Glede na to, če smo že pri pokrajinah. Glede na to, da je v predlogu volitev v
               pokrajinski svet predviden proporcionalni volilni sistem, pokrajina pa naj bi bila
               nadgradnja lokalne samouprave, jaz bi želel, če se vaše stališče glede na to ali ni
               proporcionalni volilni sistem poizkus obvladovanja politike iz državnega nivoja
               lokalno samoupravo. Kakšno je vaše stališče? Ali ne bi bilo bolj primerno glede na
               to, da se regionalne razvojne agencije oziroma regionalni razvojni svet, ki je bil
               sestavljen iz samih županov, ne bi bilo bolj primerno, da se tudi na podoben način
               oblikuje tudi pokrajinski svet?</p>
            </sp>
            <sp xml:id="SDT5-OZLSIRR-Nujna-001-2008-11-17.sp45">

               <speaker>MAG. ZLATA PLOŠTAJNER:</speaker>

               <p>Da bi bili v njem župani?</p>
            </sp>
            <sp xml:id="SDT5-OZLSIRR-Nujna-001-2008-11-17.sp46">

               <speaker>ZVONKO LAH:</speaker>

               <p>Ne župani. Izvoljeni iz določenih, tudi tukaj bi se potem bolj..bi prišle do izraza
               določene sub regije, ker se v manjših občinah bojimo tudi prevelike koncentracije tam
               kjer so velike mestne občine, pa potem male občine, saj vemo, da okrog Ljubljane
               mislim, da te primestne občine niso najbolj navdušene za pokrajine, ker vodo priveski
               veliki mestni občini, me zanima vaše stališče. Drugo. Veliko se govori o
               nezdružljivosti funkcij županske in poslanske. Kakšno je vaše mnenje do tega?</p>
            </sp>
            <sp xml:id="SDT5-OZLSIRR-Nujna-001-2008-11-17.sp47">

               <speaker>MAG. ZLATA PLOŠTAJNER:</speaker>

               <p>Če poskušam najprej na prvo, se pravi...volilnega sistema za pokrajine. Tu so lahko
               modeli različni, pač v obstoječi rešitvi je bil podan en sistem, ki sigurno ima svoje
               prednosti in svoje slabosti. In jaz bi rekla da je to tudi eno od tistih vprašanj, ki
               je še za premislit, kakšen volilni sistem bi našim recimo pokrajinam najbolj
               odgovarjal, da bomo dobili čim bolj reprezentativno sestavno pokrajinskega sveta z
               različnih vidikov, seveda tako politično, kar je nujno glede na to, da je to najvišje
               politično telo, ki sprejema odločitve, po drugi strani pa tudi teritorialno,
               geografsko in z vidika neke strukture prebivalcev, da bo lahko dejansko predstavljalo
               tisti poligon, kjer se imajo možnost izraziti različni interesi in različni pogledi
               in skozi neko diskusijo priti do skupnih odločitev, tako da jaz tu tudi nekih
               podrobnejših analiz nisem videla, bi se težko opredelila, še posebej pri
               kompliciranosti volilnih sistemov, sploh proporcionalnega in nadgrajenega z....in
               podobno, tako da je to vprašanje, ki bi bilo vredno tudi preučevanja v pripravi novih
               rešitev.</p>
               <p>Zdaj, glede združljivosti ali nezdružljivosti poslanske funkcije in županske funkcije
               sem rekla že prej. Jaz moram reči da poznam primere zelo dobrih praks, seveda pa
               slišim tudi drugačne izkušnje, tako da težko bi se človek črno belo odločil kaj je
               dobro in kaj je prav in zato tudi pravim je prav, da morda o tem odpremo diskusijo in
               pogledamo, ker so tako koristi kot tudi neke pasti in jaz mislim, da tudi verjetno z
               razvijanjem neke etike poslanskega dela, kar pomeni, da prevzemaš odgovornost za
               celotno državo in ne zgolj za lokalno sredino iz katere si, da bo tudi tovrstnih
               morda kolizij interesov vedno manj, ker bomo ali<stage type="mag">(nadaljevanje)</stage> bodo poslanci župani in poslanke županje osveščeni o tem, da
               sta to pač dva nivoja, kjer se najdemo v različni vlogi.</p>
            </sp>
            <sp xml:id="SDT5-OZLSIRR-Nujna-001-2008-11-17.sp48">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Še kdo? Ugotavljam, da.... Izvolite.</p>
            </sp>
            <sp xml:id="SDT5-OZLSIRR-Nujna-001-2008-11-17.sp49">

               <speaker>TOMAŽ TOM MENCINGER:</speaker>

               <p>Tomaž Mencinger.</p>
               <p>Moram reči, da sem bil v začetku resnično prijetno presenečen, ko smo poslušali
               reference kandidatke za ministrico, predvsem v smislu izkušenj v delovanju teh
               agencij, zato mislim, da bo v tem delu v kar veliko pomoč. Posebno tudi v tistem
               delu, kjer je bilo posebno izpostavljeno sodelovanje in aktivno prebivalstvo. Tukaj
               mislim tudi aktivno, po vsej verjetnosti in lokalne skupnosti in pokrajine kot
               takšne, v bodoče.</p>
               <p>Bi pa vseeno bolj mogoče v pomoč ene stvari izpostavil, in bom takoj zaključil. Zdaj,
               če govorim za Gorenjsko, kot takšno. Tam imamo župani regijski razvojni svet, BSC je
               v bistvu tisti suport, ki strokovno pomaga, pa moram reči, da žal ugotavljamo, da ni
               odigral tiste pravilne vloge, ki bi jo moral po temu za kar je bil postavljen tudi
               narediti. Tako da se zdaj pojavlja problem da nekatera podjetja, predvsem privatna
               prevzemajo njihovo iniciativo in v bistvu tudi peljejo določene projekte. Kar pomeni,
               da se prijavljajo na večje projekte, ki so potem procentualno in finančno tudi zelo
               zanimivi. Tako, da tukaj bi predvsem pričakoval, da država, konkretno vaše
               ministrstvo gleda v to smer, da bi župani, prej ste sami pravilno ugotovili to
               različnost občin. 210 nas je, in ta strokovni suport bi moral biti s strani države v
               tem smislu tudi postavljen, da bi usmerjal predvsem tiste občine, ki nimajo teh
               agencij, ki nimajo teh izkušenj. Tako, da mislim, v tem delu je bilo, pa bom čisto
               konkreten in direkten, tudi preveč politike. Moji, pa ne naši in takšne stvari. Tako,
               da mislim, da tukaj glede na to kar sem slišal upam, da bo ta stvar dejansko
               dogovorjena nekako enakomeren razvoj države, kot takšne, ko vsi govorimo, in skozi to
               v bistvu tudi te investicije, ki se bodo pojavljale potem na teh razpisih.</p>
               <p>Hvala lepa.</p>
            </sp>
            <sp xml:id="SDT5-OZLSIRR-Nujna-001-2008-11-17.sp50">

               <speaker>MAG. ZLATA PLOŠTAJNER:</speaker>

               <p>Če na kratko pokomentiram. Poznam to problematiko, ki je v različnih razvojnih
               regijah različna, v marsikateri zelo pereča iz več razlogov. Prvič, statusna oblika
               razvojnih agencij je različna, kar ima potem svoje posledice, tudi za njihovo
               delovanje in obnašanje. Po drugi strani je določen problem tudi financiranje teh
               organizacij. So nekje med državo, občinami in privatnim sektorjem, pa od nikogar na
               nek način, velikokrat, tako, da je tudi njim velikokrat težko zaposlovati prave
               kadre. Preko javnih del in preko kratkotrajnih zaposlitev pa ti ne dobiš razvojnika,
               to je delo, ki se ga človek uči, kjer rabi izkušnje, kjer pa mora biti v tem primeru
               seveda tudi zagotovljen nek finančni vir, da lahko takšnega strokovnjaka plačaš, da
               se ti po dveh letih ne preseli - ali privat svetovalec ali v neko drugo podjetje,
               kjer ima zagotovljeno bolj sigurno prihodnost. Tako, da to je ena problematika, ki jo
               imamo in s katero se je tudi treba spopasti, še posebej z vidika, kot je rekel
               kolega: kaj če pokrajin hitro ne bo, pa imamo sistem kot ga imamo, kako ga okrepiti,
               izboljšati, da bo v večji meri lahko služil lokalnim okoljem na vseh različnih
               področjih javnih nalog, ki jih naj bi razvojne agencije opravljale. <stage type="mag"/>
               </p>
            </sp>
            <sp xml:id="SDT5-OZLSIRR-Nujna-001-2008-11-17.sp51">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Izvolite gospod Tisel.</p>
            </sp>
            <sp xml:id="SDT5-OZLSIRR-Nujna-001-2008-11-17.sp52">

               <speaker>ŠTEFAN TISEL:</speaker>

               <p>Tisel.</p>
               <p>Ja, moram še enkrat poudariti, da je gospa Zlata prej vodila to Razvojno agencijo
               Kozjansko. Si je s trudom priborila, da so tudi potem občine in te subregijske
               povezave dobile denar v zadnjih dveh letih. Tudi pri nas v Celju, ona iz prakse to
               govori, je bila razvojna agencija takšna "Marija k meni". Tako, da moram reči, kot
               sem že prej poudaril, da je res nepristranska, gleda na vse tako, da smo že mi kot
               občina bili skoraj oškodovanih na račun drugih občin s katerimi je delala in
               sodelovala. Tako, da je pravi človek na pravem mestu.</p>
               <p>Kar pa se tiče regionalizma. En je zmeren optimist, drugi zmeren pesimist. Mislim, da
               je to enako kot če je pol kozarca vode, en reče da je pol prazen, drugi da je pol
               poln. In je stvar za dialog. Smo zelo blizu tako, da me je prepričala, da bo resno
               vzela zadeve, ampak ne kar tako. Šest jih mora biti, deset jih mora biti, ampak
               vsebinsko, da bo izhajala od spodaj iz te dobre prakse, vsebinskih povezav in bo iz
               tega kaj nastalo. Vem pa da ne bo hitro. Sem prepričan, da hitro ne more biti.</p>
               <p>Hvala lepa.</p>
            </sp>
            <sp xml:id="SDT5-OZLSIRR-Nujna-001-2008-11-17.sp53">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Še kdo? Zgleda da smo izčrpali interesente za razpravo in zato počasi predlagam, da
               zaključimo z razpravo.</p>
               <p>Jaz, kot predsedujoči se bom odpovedal vprašanjem, ker me je kandidatka z res širokim
               poznavanjem problemov in veliko mero odgovornosti do teh problemov prepričala in
               mislim, da ni potrebno dodatnih vprašanj, čeprav bi drugače z veseljem. Skozi
               vprašanja, dovolite, da malo pokomentiram, pa mislim, da je nepotreben strah pred
               koalicijsko pogodbo in teksti. Mislim, mogoče bi bilo dobro, da, tu ni primerno,
               opravili kakšno debato o koalicijski pogodbi in nekaterih terminih, ki se tam noter
               pojavljajo ali tudi nekaterih stališčih. Jaz bi pač, pogrešam nekaj, dovolite to
               oceno, glede na izkušnje in poznavanje tega, da učinkovitost kogarkoli, zlasti pa
               občine se meri z vidika nudenja uslug, ki bi jih morale nuditi občanom. Mi se moramo
               to naučiti. Pa naj bo to z vidika kvalitete uslug, obsega ali pa tudi stroška. Ne z
               nekih drugih političnih vidikov. Zato me preseneča strah ali bojazen ob terminu
               "učinkovite in neučinkovite".</p>
               <p>Pristojnosti - nikoli zaključen postopek. In če je bilo vprašljivo kaj v preteklosti
               in tudi v sedanjosti so napačna pričakovanja, da bo regionalizem rešil nekatere
               probleme pristojnosti med državo in občinami. Ne! Ta osnovni problem ostaja in ga je
               treba vedno dograjevati in so zmotne tiste misli, ker to lahko hitro vodi k nekemu
               novemu centralizmu, pa mislim, da bo priložnost, da bomo o tem še kakšno rekli.</p>
               <p>Večkrat je bil tu nek strah ali prastrah, pač si bom vzel pravico v imenu
               koalicijskih poslancev to povedati, o solidarnostnem skladu. Veste ta sistem
               financiranja, ki ga imamo zadnji dve leti župani, ki ga ocenjujete samo z vidika
               količine denarja ni zadosten. Treba ga je oceniti z vidika avtonomnosti finančnih
               virov, z vidika razpršenosti ali raznolikosti virov in še česa. To so merila s
               katerimi se sistem financiranja lokalne samouprave ocenjuje. Mi tega nismo navajeni.
               Če gremo s tega vidika ocenjevati obstoječi sistem, ne iz količine denarja, bi hitro
               prišli do zanimivih zaključkov in solidarnosti sklad v takšnem sistemu sploh ni
                  mogoč.<stage type="mag">(nadaljevanje)</stage> Mogoč pa je v nekem
               drugem sistemu, ko bo šlo za odstopljene vire, avtonomne vire in razpršenost virov,
               iz preprostega razloga, ker razpršenost finančnih virov, ki pridejo v poštev za
               lokalno samoupravo, financiranje lokalne samouprave in mora biti v neki korelaciji z
               nalogami na področju lokalne samouprave ni tako enakomerna ali v korelaciji s
               pristojnostmi in obveznostmi, ki jih celice lokalne samouprave dobivajo. Tako, da so
               to dosti resnejši problemi, kot mogoče na prvi pogled to zgleda ali pa je tudi
               napačno razumljeno. Ampak o tem bo v kratkem prilika, da bomo lahko, sem prepričan,
               to podrobno prediskutirali in potem seveda iskali tudi rešitve.</p>
               <p>Jaz se kandidatki zahvaljujem za izčrpna, tako za predstavitev, kot za izčrpne
               odgovore in komentarje na postavljena vprašanja ali stališča, ker je bilo nekaj tudi
               stališč in na katere se lahko kvečjemu komentira. In jo vljudno prosim, ker je pač
               takšna procedura, da nas malo pusti same, da bomo izoblikovali sklep in se o njem
               odločili.</p>
               <p>Predlagam naslednji sklep: Predstavitev mag. Zlate Ploštajner, kot kandidatke za
               ministrico brez resorja, odgovorne za lokalno samoupravo in regionalni razvoj je bila
               ustrezna.</p>
               <p>Želi kdo od članov oziroma članic odbora obrazložiti svoj glas? Imate to možnost.
               Ugotavljam, da ni volje za obrazložitev glasu, zato zaključujem razpravo o predlogu
               sklepa oziroma mnenja in dajem to mnenje na glasovanje.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Prosim, da povabite kandidatko med nas.</p>
               <p>Spoštovana kandidatka, obveščam vas, da je Odbor za lokalno samoupravo in regionalni
               razvoj ocenil, da je bila vaša predstavitev ustrezna.</p>
               <p>Iskreno vam čestitam ...<stage>/Aplavz./</stage>... in vam želim uspešno delo na tem področju, ki ne
               bo lahko, ampak bo odgovorno.</p>
               <p>Naj zaključim. Po Poslovniku je treba je določiti poročevalca na petkovi seji
               Državnega zbora. Želi biti kdo poročevalec? ...<stage>/Oglašanje v ozadju./</stage>... Ja, če je
               takšno vaše mnenje, potem ne bom tega zavrnil.</p>
               <p>Najlepša hvala in s tem zaključujem današnjo sejo.</p>
            </sp>
            <sp xml:id="SDT5-OZLSIRR-Nujna-001-2008-11-17.sp54">

               <speaker>MAG. ZLATA PLOŠTAJNER:</speaker>

               <p>Se smem še jaz zahvaliti vsem. Zahvaliti za podporo odbora in moram reči, da resnično
               računam na tesno sodelovanje tako na mojo iniciativo, kot seveda tudi na iniciativo
               odbora, da bo zastavljal vprašanja in tudi nas kot službo silil da bomo čim bolj
               aktivni.</p>
               <stage type="time">(Seja je bila zaključena 17. novembra 2008 ob 17.32.)</stage>
            </sp>
         </div>
      </body>
   </text>
</TEI>