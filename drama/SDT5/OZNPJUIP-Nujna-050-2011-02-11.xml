<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZNPJUIP-Nujna-050-2011-02-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F419CBA3EF324A7BC125782A00481401</idno>
               <idno type="custom" subtype="day">78A95023A2E0E4A6C1257839003F26AF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=78A95023A2E0E4A6C1257839003F26AF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Nujna-050-2011-02-11.OZNPJUIP" n="050">
               <name>Nujna</name>
               <date when="2011-02-11"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Nujna-050-2011-02-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Nujna-050-2011-02-11.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">50. nujna seja</stage>
            <stage type="date">(11. februar 2011)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 12.00.</stage>


            <sp xml:id="SDT5-OZNPJUIP-Nujna-050-2011-02-11.sp1">

               <speaker>PREDSEDNIK DR. VINKO GORENAK:</speaker>

               <p>Če dovolite bi pričeli z 50. nujno sejo Odbora za notranjo politiko, javno upravo in
               pravosodje.</p>
               <p>Kar se tiče nadomeščanj oziroma opravičenih imam za enkrat naslednja opravičila, in
               sicer Silven Majhenič, Tadej Slapnik in Vito Rožej.</p>
               <p>K dnevnemu redu ni bilo dodatnih predlogov za širitev, zato je dnevni red s tem
               določen.</p>
               <p>In prehajam na <title>1. TOČKO DNEVNEGA REDA - ZAHTEVA POSLANSKE SKUPINE SDS O
                  RAVNANJIH IN UKREPIH POLICIJE IN ORGANOV PRAVOSODJA V PRIMERU SMRTI SLOVENSKE
                  DRŽAVLJANKE 22. 1. 2011 V HOTIZI.</title>
               </p>
               <p>Gradiva ste prejeli. Vabili smo Ministrstvo za notranje zadeve, Ministrstvo za
               pravosodje, Vrhovno sodišče, generalnega direktorja Policije in predstavnike
               Policijske uprave Murska Sobota. </p>
               <p>Besedo dajem predlagatelju Miru Petku za uvodno obrazložitev, izvolite.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp2">

               <speaker>MIRO PETEK:</speaker>

               <p>Predsednik, hvala lepa. Pozdravljeni vsi prisotni poslanci in gostje.<stage type="mag"/> <stage>(nadaljevanje)</stage> O primeru Hotiza smo na Odboru za
               zunanjo politiko že razpravljali, seveda takrat tudi ali predvsem s stališča kaj
               pomeni ta dogodek na sam arbitražni sporazum. In minister Žbogar je takrat jasno in
               glasno dejal, da je področje, kjer se je primeril ta dogodek, del slovenskega
               ozemlja. Ob razjasnjevanju primera, pa kot smo lahko razbrali iz medijev, policija
               trdi, da se je dežurni preiskovalni sodnik Branko Palatin izrekel za nepristojnega za
               obravnavo tega primera, češ da je truplo pokojne bilo najdeno na hrvaški strani
               katastrske meje. Vrhovno sodišče pa v svojih izjavah tudi trdi, da se je dežurni
               preiskovalni sodnik gospod Branko Palatin odrekel ogleda najdbe trupla zato, ker na
               truplu ni bilo znakov nasilja in ker je imel sočasno tudi drugo delo. Ne glede na
               različne izjave policije na eni strani, in vrhovnega sodišča pa obstaja dejstvo, da
               je slovenska policija v nadaljevanju na kraj nenadne smrti slovenske državljanke
               poklicala hrvaško policijo. Ogled trupla pokojne je tako opravila hrvaška policija.
               Tukaj imamo tako na nek način dve resnici - ena resnica policija ena resnica sodišča,
               dveh resnic pa ni. V tem primeru očitno nekdo laže oziroma zavaja slovensko javnost.
               Ne glede na vso to zgoraj opisano dogajanje, ki ga želimo na tej seji Odbora za
               notranjo politiko, javno upravo in pravosodje razčistiti, pa ostajajo nekatera druga
               dejstva, ki jih navajamo v nadaljevanju.</p>
               <p>Slovenska policija in slovenski pravosodni organi so vse do osamosvojitve Slovenije
               nadzirali celoten levi breg reke Mure, to pomeni, da so na tem območju v celoti
               izvajali oblast, ne glede na to, da je na levem bregu reke Mure del hrvaškega
               katastrskega ozemlja. Skupna izjava o izogibanju incidentom med Vlado Republike
               Slovenije in Vlado Republike Hrvaške iz leta 2005, jasno navaja, da so vsa dejanja
               katerekoli strani po 25. juniju leta 1991 neveljavna in nimajo nobenega učinka na
               odločite določitve dokončne meje med Republiko Slovenijo in Republiko Hrvaško, kar
               pomeni, da ne glede na katastrsko mejo na levi strani Mure oblast na tem področju
               izvaja Republika Slovenija. Enako določilo je vsebovano tudi v 10. členu Arbitražnega
               sporazuma, kar prav tako pomeni, da oblast na levem bregu Mure izvaja Republika
               Slovenija.</p>
               <p>Jaz verjamem, da ima slovenska policija in tudi slovensko pravosodje belo knjigo o
               meji med Republiko Slovenijo in Republiko Hrvaško. Verjamem v to, in poglejte, v tej
               knjigi imamo posebno poglavje od 375 strani dalje, ki govori o reki Muri. Slovensko
               stališče: Pri določanju pripadnosti območij na levem bregu Mure in katastrsko
               slovenskih ozemelj na desnem bregu Mure je treba izhajati iz spoštovanja stanja na
               dan 25. 6. 1991. Kot izhaja iz spodaj obrazloženega je jurisdikcijo na teh območjih
               izvajala Slovenija. Kakšno je hrvaško stališče? Hrvaško stališče je, da se na levem
               bregu njena vsa zemljišča, ki so v njenem katastru. Na desnem zagovarja enako načelo
               pri čemer pa zanika, da je v letu 1956 in 1957 nezakonito priključila tudi 207
               hektarov katastrsko slovenskih zemljišč. Navedena hrvaška stališča so neutemeljena,
               kar izhaja iz nadaljnjih obrazložitev.</p>
               <p>Poglejmo poglavje v beli knjigi o policiji. Slovenska policija je na tem območju pred
               25. 6. 1991 in tudi po tem datumu izvajala jurisdikcijo. Reka Mura je pomenila
               naravno razdelitev med Slovenijo in Hrvaško, zato je policija izvajala svoje
               pristojnosti do reke Mure. Slovenski policisti so pred osamosvojitvijo na levem bregu
               Mure obravnavali več primerov kršitve v zvezi z nakladanjem peska. Osamosvojitvena
               vojna, točka C v beli knjigi: med osamosvojitveno vojno sta slovenska policija in
               teritorialna obramba izrabili Muro, kot naravno mejo med Slovenijo in Hrvaško ter s
               svojo prisotnostjo in aktivnostjo na celotnem levem bregu vojakom JLA preprečili
               vstop na slovensko ozemlje. Tu bi lahko nadalje navedli še kup dejstev.<stage type="mag"/> <stage>(nadaljevanje)</stage> Noter so dokumenti, zemljevidi.
               Zaključek: pri določanju meje na območju reke Mure je treba izhajati iz spoštovanja
               stanja na dan 25. 6. 1991.</p>
               <p>18. februarja 2009 smo v Državnem zboru imeli sejo o zaščiti slovenskih interesov ob
               vstopu Republike Hrvaške v Nato. Na tej seji smo sprejeli soglasen sklep, da
               Republika Slovenija, citiram: zavrača poskuse kršitve stanja na kopnem in na morju na
               dan 25. 6. 1991, ko so slovenski organi izvajali pristojnosti, med drugim tudi v
               zaselkih na levem bregu Dragonje, na ozemljih na levem bregu Mure pri Hotizi ter ko
               je Republika Slovenija imela teritorialni stik z odprtim morjem in je izvajala
               jurisdikcijo na celotnem Piranskem zalivu.</p>
               <p>V zadnjem primeru pri Hotizi pa sodnik gospod Palatin sam poziva hrvaške organe, da
               kršijo sklep Državnega zbora Republike Slovenije in tudi siceršnjo politično stališče
               Slovenije, zgodovinska dejstva in podobno. Tukaj se postavlja vprašanje ali je
               predsednik Okrožnega sodišča v Murski Soboti sam pozval hrvaške organe da kršijo
               sklep Državnega zbora ali je v ozadju tudi kaj drugega. Z Republiko Hrvaško in samimi
               Hrvati imamo velike težave in dobrososedski odnosi so na nek način zgolj in samo
               diplomatsko leporečje. Poglejte, Hrvatje ob ratifikaciji arbitražnega sporazuma
               skušajo z najrazličnejšimi načini, z najrazličnejšimi zemljevidi in dokumenti
               prejudicirati dejansko stanje, ki bi jim kasneje koristilo v pogajalskem procesu. In
               s takšnimi odločitvami, kot jo je sprejel tudi sodnik Palatin, pa slovensko
               pravosodje, slovenska država Hrvatom stopa nasproti, jim pomaga, na nek način se
               postavlja na njihovo stran. In po naši oceni je to izdaja slovenskih nacionalnih
               interesov.</p>
               <p>Odboru za notranjo politiko, javno upravo in pravosodje predlagamo sprejem naslednjih
               sklepov:</p>
               <p>Prvi sklep: Odbor za notranjo politiko, javno upravo in pravosodje se je seznanil z
               ravnanji policije in organi pravosodja ob tragičnem primeru z dne 22. januarja 2011
               na levem bregu reke Mure pri Hotizi.</p>
               <p>Drugi sklep: Odbor za notranjo politiko, javno upravo in pravosodje poziva Vlado
               Republike Slovenije, da s svojimi vsakodnevnimi ravnanji in dejanji oblastnih organov
               Republike Slovenije ne levem bregu Mure pri Hotizi uveljavlja stanje izvajanja
               oblasti na dan 25. 6. 1991, ki je bilo potrjeno tudi s skupno izjavo o izogibanju
               incidentom med Vlado Republike Slovenije in Vlado Republike Hrvaške, podpisano dne
               10. 6. 2005 in je uveljavljeno tudi z arbitražnim sporazumom med Republiko Slovenijo
               in Republiko Hrvaško.</p>
               <p>K temu dodajamo še predlog tretjega sklepa, in sicer: Odbor za notranjo politiko,
               javno upravo in pravosodje predlaga Ministrstvu za pravosodje, da opravi nadzor nad
               delovanjem predsednika Okrožnega sodišča v Murski Soboti in njegovo odločitvijo, ki
               jo je sprejel v funkciji preiskovalnega sodnika, s katero je nad ozemljem, ki je bilo
               25. 6. 1991 nedvomno del slovenskega ozemlja prenese v hrvaško jurisdikcijo.</p>
               <p>Hvala.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp3">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Nadomeščanja: gospoda Gumzarja nadomešča gospod Sajovic, gospo Beblerjevo nadomešča
               gospa Potrata, gospo Klasinčevo nadomešča gospod Frangež.</p>
               <p>Besedo dajem predstavniku Ministrstva za notranje zadeve državnemu sekretarju gospodu
               Lahu.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp4">

               <speaker>MAG. DAMJAN LAH:</speaker>

               <p>Hvala lepa, gospod predsednik. Spoštovane poslanke in poslanci.</p>
               <p>Mislim, da je treba v uvodu k današnji razpravi navesti nekaj dejstev, ki kažejo na
               to, da je delo slovenske policije potekalo in še vedno poteka v skladu s pravnimi
               akti, ki so bili sprejeti v Republiki Sloveniji in tudi izjavami ter med državami
               usklajenimi dokumenti.</p>
               <p>Temeljna ustavna listina o samostojnosti in neodvisnosti Republike Slovenije v drugi
               točki določa, da je državna meja med Republiko Slovenijo in Republiko Hrvaško tista
               meja, ki je obstajala v okviru bivše SFRJ. Deklaracija o neodvisnosti tudi govori, da
               bo Republika Slovenija <stage type="mag"/> <stage>(nadaljevanje)</stage> pri
               vzpostavljanju samostojnosti in neodvisnosti upoštevala med drugim tudi
               nedotakljivost obstoječih zunanjih in notranjih meja.</p>
               <p>Po neuspelem poskusu sporazumne določitve že obstoječe meje med republikama v letih
               1991 in 1992 in po različnih incidentih povezanih z vprašanjem meje, ki so temu
               sledili, so slovenski politični organi v zvezi s tem vprašanjem že v letu 1993
               sprejeli jasna stališča Republike Slovenije. Ta stališča lahko najdemo v stališčih in
               sklepih Državnega zbora Republike Slovenije o meji med Republiko Slovenijo in
               Republiko Hrvaško, ki jih je sprejel tudi odbor za mednarodne odnose in v memorandumu
               o Piranskem zalivu, ki ga je sprejela Vlada Republike Slovenije. In tem stališčem
               oblastnih organov Republike Slovenije iz maja 1993 je skupna ugotovitev, da so glavni
               kriteriji za določitev meje na kopnem občinske meje oziroma meje katastrskih
               občin.</p>
               <p>V zvezi z vprašanjem meje na morju so slovenska politična stališča, ki izhajajo iz
               omenjenih dokumentov zdaj pretvorjena tudi v 3. člen arbitražnega sporazuma.</p>
               <p>Kmalu po razglasitvi samostojnosti sta obe državi tudi ustanovili ekspertne skupine
               in na to diplomatsko komisijo ter kasneje mešano strokovno komisijo za razmejitev med
               državama, ki so pripravile strokovna izhodišča, ki so pripeljala do parafiranega
               sporazuma o skupni državni meji med državama, tako imenovan Drnovšek - Račan sporazum
               v letu 2001. Kolikor vemo, ta sporazum zaradi nasprotovanja širšega dela hrvaške
               javnosti ni bil ratificiran.</p>
               <p>Za izboljšanje takratnega položaja, predvsem obmejnega prebivalstva, sta državi v
               letu 2001 začeli z izvajanjem sporazuma o obmejnem prometu in sodelovanju, tako
               imenovani SOPS, ki je prinesel za obmejno prebivalstvo veliko olajšav pri
               gospodarskem in turističnem sodelovanju, ter predvsem pri olajševalnih ukrepih za
               prestop skupne, še vedno nedefinirane državne meje. Tukaj je pomemben predvsem 59.
               člen SOPS-a, ki jasno določa, da vsebina SOPS v nobenem primeru ne prejudicira bodoče
               državne meje, ker sta se pogodbenici Slovenija in Hrvaška tudi v tem primeru
               zavedali, da je državna meja na kopnem sicer načelno določena, ni pa povsem usklajena
               v naravi, kar velja še danes in prav to dejstvo povzroča ob vsakem dogodku na
               določenih spornih delih državne meje vrsto vprašanj in odmevov, tako v javnosti kot
               politiki.</p>
               <p>Ne smemo in ne moremo pa spregledati najnovejšega mnenja Ustavnega sodišča iz marca
               leta 2010, predvsem pa razlago pod točko 25, ki govori o kopenski meji. Citiram:
               "Kopenska meja med Slovenijo in Hrvaško, kakor je obstajala v okviru nekdanje SFRJ je
               z osamosvojitvijo postala mednarodno priznana državna meja, utemeljena na mednarodnem
               načelu uti possidetis juris, zato zanjo veljajo pravila in načela mednarodnega prava,
               zlasti načelo nedotakljivosti državnih mej, po katerem se lahko meje spremenijo samo
               sporazumno z mednarodno pogodbo med državama. Bistvena značilnost načela uti
               possidetis juris, je, dejstvo je, da ga izrecno navaja že mnenje številka 3
               Badinterjeve arbitražne komisije o Jugoslaviji, da nima značaja obvezne norme
               mednarodnega prava, temveč lahko prizadeti državi vedno določita potek državne meje z
               mednarodno pogodbo, bodisi tako, da potrdita mejo, kot izhaja iz tega načela, bodisi
               da njen potek, ob upoštevanju drugih okoliščin določita drugače. Do drugačnega
               dogovora med Republiko Slovenijo in Republiko Hrvaško njuna državna meja na kopnem
               poteka tam, kjer je potekala meja med republikama v okviru nekdanje SFRJ, se pravi po
               mejah občin oziroma katastrskih občin, kakor so obstajale na dan nastanka novih
               držav. Z osamosvojitvijo je notranja kopenska meja med republika postala zunanja
               državna meja, za katero skladno s pravilom ohranjanja ozemeljskega status quo velja,
               da se lahko spremeni le sporazumno.", konec citata.</p>
               <p>V zvezi s to razlago naj povem še to, da smo v zvezi s tem vprašanjem pri <stage type="mag"/><stage>(nadaljevanje)</stage> izvajanju svojih nalog dolžni
               spoštovati obstoječo pravno ureditev Republike Slovenije, ki pa izhaja iz temeljne
               ustavne listine ter drugih, že prej navedenih dokumentov. Pri tem ima pomembno vlogo
               tudi že sklenjeni arbitražni sporazum, ki bo omogočil dokončno mednarodno pravno
               določitev meje med Slovenijo in pa Hrvaško. Do takrat pa nas 10. člen arbitražnega
               sporazuma zavezuje, citiram, pogodbenici se vzdržita vseh dejanj ali izjav, ki bi
               lahko spor še zaostrili ali ogrozili delo arbitražnega sodišča. Arbitražno sodišče
               lahko odredi kakršnekoli začasne ukrepe, za katere meni, da so potrebni za ohranitev
               sedanjega stanja, če to narekujejo okoliščine, konec citata.</p>
               <p>Kar zadeva ukrepanje policije vzdolž meje z Republiko Hrvaško je potrebno pri
               ugotavljanju stanja na dan osamosvojitve Slovenije upoštevati njena takratna
               pooblastila po pravnih aktih, ki so v tistem času veljali. Po zakonu o notranjih
               zadevah so bile policijske postaje ustanovljene za območje takratnih občin. Območje
               občin, pa je bilo v skladu z zakonom o postopku za ustanovitev združitev oziroma
               spremembo območja občin, ter o območju občin, ki je bil sprejet leta 1987, določeno z
               mejami katastrskih občin, ki so bile v prilogi omenjenega zakona tudi eksplicitno
               naštete in mimo grede katastrske občine, Sveti Martin na Muri, med njimi ni bilo.
               Zaradi navedenega pravnega stanja za policijo tudi ni bilo dvoma o njeni krajevni
               pristojnosti za izvajanje njenih pooblastil. Slovenska policija pa je zaradi vsem
               znanih vojnih dogodkov in pa agresije jugoslovanske armade na Republiko Slovenijo, ki
               pa je potekala tudi iz ozemlja republike, takratne Republike Hrvaške, izvajala svoja
               pooblastila in aktivnosti od 25. 6. 1991, pa do umiritve razmer, vse do reke Mure. Po
               ureditvi razmer pa je nadaljevala z izvajanjem pooblastil v okviru svoje krajevne
               pristojnosti. Očitke o umiku slovenske policije z levega brega reke Mure na meje
               katastrskih občin, ki se vedno znova pojavljajo tako v medijih, kot v politiki je
               policija že velikokrat utemeljeno zavrnila. Ne nazadnje sta bila opravljena glede
               tega očitka dva izredna strokovna nadzora na Policijski upravi Murska Sobota in to
               prvi leta 1996, po naročilu takratnega ministra Štera in leta 2006 po naročilu
               takratnega ministra Mateja, ki pa sta ravnanje policije na levem delu reke Mure
               označila kot pravno korektno. O zakonitosti ravnanja policije pri opravljanju nalog
               na območju levega brega reke Mure pričajo tudi številni odgovori vseh vlad in
               vsakokratnih ministrov takratnih vlad, od leta 1993 dalje na postavljena poslanska
               vprašanja, ki vsebujejo zgoraj navedene obrazložitve in argumente. Potrebno se je
               zavedati, da vsakodnevne aktivnosti policije na terenu, na celotnem obmejnem območju
               zahtevajo tudi sodelovanje s sosednjimi varnostnimi organi. Zato mora ravnanje
               policije še toliko bolj upoštevati zahteve po izogibanju vsakršnih incidentov, ki pri
               policijskem delu na obmejnih območjih ne pomenijo le izpolnjevanja mednarodnih
               obveznosti in obveznosti dvostranskih dogovorov in političnih izjav obeh vlad, ampak
               način delovanja na evidentiranih spornih območjih naše skupne meje. Dokumenta, ki sta
               navedena v drugi in tretji točki predloga za sklic izredne seje tega odbora in sicer
               skupno izjavo o izogibanju incidentov ter arbitražni sporazum, pa sta za policijo
               potrditev, da pri svojem ukrepanju ravna pravilno od osamosvojitve 25. 6. 1991 dalje.
               V obeh navedenih dokumentih pa je tudi izrecno navedeno, da vsi ukrepi po tem datumu,
               se pravi po 25. 6. 1991 ne morejo imeti nobenega vpliva na določitev poteka državne
               meje. Hvala.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp5">

               <speaker>PREDSEDNIK DR. VINKO GORENAK:</speaker>

               <p>Hvala lepa. V nadaljevanju bi mogoče še gospod Škrlec, državni sekretar na
               pravosodnem ministrstvu. Potem bi pa prosil vrhovno sodišče in policijo.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp6">

               <speaker>BOŠTJAN ŠKRLEC:</speaker>

               <p>Hvala lepa gospod predsednik za besedo. Čeprav mislim, da bi bil verjetno pravilnejši
               vrstni red, da najprej govori predstavnik sodišča, ker bom, ponovil tisto, kar sem že
               večkrat povedal, ko se pogovarjamo o podobnih temah, glede na načelo delitve oblasti
               imamo tri veje oblasti:<stage type="mag"/><stage>(nadaljevanje)</stage>
               zakonodajno, izvršilno in sodno. To govorim zaradi tega, da bo tudi tistim, ki
               spremljajo to sejo jasno, da sodne odločitve sprejema sodna veja oblasti in v tem
               postopku je šlo za sodni postopek oziroma za postopek preiskovalnega sodnika, ki je
               bil vključen v obveščanje o najdbi trupla. To pomeni, da je postopek v sferi tretje
               veje oblasti, torej sodne veje oblasti, ne ve s sferi izvršne veje oblasti.
               Ministrstvo za pravosodje je bilo o tem dogodku obveščeno, v bistvu iz medijev. Ko
               smo zaznali zapis o tem dogodku in zaradi vsebine zapisa je minister še istega dne
               zaprosil za podatke, v skladu z zakonom, ki mu to pravico daje, predsednika Okrožnega
               sodišča v Murski Soboti zaprosil za podatke o dogodku, ki je opisan v medijih. Iz
               odgovora predsednika okrožnega sodišča je bilo razbrati, da je bil predsednik sam kot
               takrat dežurni preiskovalni sodnik s strani policije obveščen o dogodku, ki je danes
               obravnavan dogodek, je vseboval oziroma se je nanašal na ugotovitev smrti občanke.
               Truplo je bilo približno 100 metrov za katastrsko mejo in preiskovalni sodnik v
               svojem poročilu navaja, da glede na to, da ni bilo znakov kaznivega dejanja se za
               ogled kraja dejanja ni odločil. Takšno ravnanje je, mimogrede naj to povem tudi
               skladno z zakonom o kazenskem postopku, ki preiskovalnemu sodniku daje možnost, da se
               odloči ali gre na kraj ali ne gre na kraj. V skladu s tem je, kot beremo iz poročila
               predsednika okrožnega sodišča ogled opravila policija. Res pa je, da se je
               preiskovalni sodnik, tako je tudi nam sporočil strinjal, da se o dogodku obvesti tudi
               hrvaške varnostne organe. Več kot to, ta dogodek ne sodi v izvršilno vejo oblasti in
               več kot to, tudi težko komentiram ta dogodek. Kot je bilo že pojasnjeno v izvajanju
               predstavnika Ministrstva za pravosodje in tudi iz poslanskih vprašanj ministru, ki so
               bila zastavljena na to temo, pa gre v tem primeru seveda za izvajanje sporazuma, ki
               je bil med obema državama podpisan. Hvala lepa.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp7">

               <speaker>PREDSEDNIK DR. VINKO GORENAK:</speaker>

               <p>Hvala lepa. Samo toliko, če kdo ne želi govoriti, seveda ni treba, nimamo prisilnih
               sredstev, da bi vas prisilili, da govorite.</p>
               <p>Vrhovno sodišče gospod Marinko, gospod Palatin. Izvolite.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp8">

               <speaker>JANKO MARINKO:</speaker>

               <p>Hvala lepa za besedo. Mislim, da je bilo sedaj s strani državnega sekretarja
               pravzaprav že kar pojasnjen okvir tega dogodka, kar se tiče procesne zakonodaje.
               Torej šlo je za ogled, vprašanje<stage>(?)</stage> ogleda kraja kaznivega dejanja, ki seveda se
               izvaja po zakonu kazenskih postopkov in ki ga izvede preiskovalni sodnik, če je
               pristojen za to. Iz odgovora predsednika Okrožnega sodišča v Murski Soboti, ki je kot
               rečeno takrat izvajal funkcijo preiskovalnega sodnika je jasno razvidno, da je
               ocenil, da ne gre za kaznivo dejanje, ker je bilo takšno obvestilo policije, iz
               katerega je lahko to sklepal. Namreč, da je zdravnica, ki je bila na kraju dejanja
               truplo pregledala in je brez vsakega dvoma ugotovila, da gre za naravno smrt in da je
               bila njegova odločitev, da ogleda ne bo prevzel. Ta njegova odločitev je bila
               sprejeta na podlagi zakona o kazenskem postopku. S tem, ko je sprejel to odločitev je
               pravzaprav sprejel svojo funkcijo, kot preiskovalni sodnik in odločal o tej zadevi.
               Bila je v njegovi pristojnosti. Tisti hip, ko je sprejel odločitev, da ogleda ne bo
               prevzel in da prepušča policiji, seveda, njegovega nadaljnjega ukrepanja v funkciji
               preiskovalnega sodnika ni bilo več. Tako, da mislim, da se je ta del sodnega postopka
               odvil na ta način, kot sem ga opisal in s tem tudi zaključil. Kako je tekla potem
               naprej preiskava, seveda bodo gospodje iz policije lahko pojasnili, ampak sodni vir
               se je s tem, vsaj po tem, kar do sedaj jaz vem, zaključil. Hvala.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp9">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Palatin. Če želite? <stage>(Ne.)</stage></p>
               <p>V nadaljevanju, kakor hočete, policija bom rekel, od generalnega direktorja do
               direktorja policijske uprave. Gospoda Prša pa ni, ne vidim. Izvolite, gospod
               Goršek.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp10">

               <speaker>JANKO GORŠEK:</speaker>

               <p>Hvala lepa za besedo, spoštovani predsednik, spoštovani poslanci in poslanke <stage type="mag"/> <stage>(Nadaljevanje)</stage> in poslanci! Ko je bila slovenska
               policija v letih 2006 in 2007 deležna podrobnega nadzora tako imenovanega
               schengenskega evalvatorja, je bilo eno od največkrat postavljenih vprašanj, kako bo
               slovenska policija lahko sploh izvajala nadzor zunanje schengenske meje, ko ta meja
               še ni niti definirana in pri delu policije obstaja stalna pot in stalna nevarnost
               konflikta s sosednjo policijo. Številne eksperte iz držav članic generalnega
               sekretariata sveta in Evropske komisije so naši predstavniki uspeli prepričati, da je
               situacija ob slovensko-hrvaški meji, če se lahko tako izrazim, s stališča policije
               obvladljiva in to predvsem zaradi treh naslednjih razlogov. Prvič, s temeljnimi
               pravnimi akti ob osamosvojitvi sta tako Slovenija kot hrvaška potrdili, da se kar
               zadeva razmejitev oziroma pristojnost policij, nič ni spremenilo. To je bilo potrjeno
               tudi z nekaterimi mednarodnimi pravnimi akti kot je stališče badinterjeve
               komisije.</p>
               <p>Drugič. Obe policiji sta z izjavami in meddržavno usklajenimi dokumenti, ne glede na
               to v času katere vlade so bili sprejeti, zavezani k izogibanju incidentov.</p>
               <p>In tretjič. Kakršnokoli ravnanje ene ali druge policije ne more vplivati na to,
               kakšna bo dokončna razmejitev med državama, ko bo prišlo do konkretne razmejitve z
               določitvijo državne črte. Veljavnost teh argumentov je kasneje ponovno potrdil
               arbitražni sporazum in po svojem stališču tudi ustavno sodišče Republike Slovenije.
               Upoštevajoč ta načela, je ravnanje slovenske policije na tako imenovanih spornih
               območjih, tudi na območju Hotize, praktično skoraj 20 let enako. Kot je povedal že
               državni sekretar v svojem nagovoru, je bilo to konkretno za območje Hotize,
               ugotovljeno tudi v dveh nadzorih v preteklih letih, sicer leta 1996 in leta 2006.
               Zato lahko z vso odgovornostjo zatrdim, da je policija v konkretnem primeru ravnala
               pravilno, tako kot je lahko in kot je morala, zakonito, strokovno in tudi z ustrezno
               pieteto do pokojne. Prepričan sem, da tako kot s številnimi aktivnostmi v zadnjih
               letih, tudi s tem ravnanjem policija v nobenem pogledu ni vplivala na to, kje bo
               konkretno po opravljeni arbitraži potekala meddržavna meja. Mogoče samo pojasnitev,
               da je do sedaj slovenska policija zabeležila še nekaj podobnih dogodkov na levem
               bregu reke Mure, ki so jih obravnavali pripravniki Hrvaške policije, ki so se zgodili
               na območju hrvaškega katastrskega območja. 29. 8. 2003, najdba slovenskega
               državljana, ki je naredil samomor. 12. 2. leta 2000 najdba trupla slovenskega
               državljana v osebnem avtomobilu, 21. 7. 1997- obravnavanje kaznivega dejanja vloma v
               delovni stroj. Mogoče še kot zanimivost naj vam omenim, da smo pa leta 2008
               obravnavali primer samomora vključno z zbiranjem obvestila in opravljanjem ogleda
               kraja samomora na desnem bregu reke Mure, na slovenskem katastrskem območju, kot
               navajam, ogled je v celoti opravila slovenska policija. Lahko mi verjamete, da je
               policija še posebej zainteresirana, da pride do dokončne razmejitve. Pravilen odziv
               na izzive nedoločenosti meje je za policiste, ki dnevno opravljajo naloge in
               uporabljajo svoja pooblastila vzdolž meje, veliko bolj zahtevna naloga kot je
               razpravljanje o tem v medijih in določenih delih politike, kje se lahko uporabljajo
               taki ali drugačni argumenti in ideje. In na koncu, tudi posledice možne napačne
               odločitve bi bile lahko nepredvidljive in to brez kakršnegakoli vpliva na končni
               potek meje. Še enkrat lahko zatrdim, da slovenska policija na območju Hotize opravlja
               naloge vseh 20 let enako, in da se postopki tega obdobja niso spreminjali. Generalna
               policija uprava v tem konkretnem primeru ni posedovala nobenih dodatnih usmeritev ali
               navodil kolegom v Murski Soboti kaj naj počno. Prav tako policija ne določa mej, je
               pa njena dolžnost, da te meje varuje in te meje varuje dobro. Policija ni zavajala
               javnosti <stage type="mag"/> <stage>(Nadaljevanje)</stage> v sporočilih za
               javnost. Komunikacija med operativno komunikacijskim centrom ter dežurnim
               preiskovalnim sodnikom je po naši oceni potekala korektno, v skladu s pravili stroke,
               z navodili in delovanjem varnostnih organov na tem območju in v tej komunikaciji
               oziroma s te komunikacije je jasno razvidno, da so bile sprejete tudi odločitve o tem
               kdo naj opravlja ogled. Toliko iz moje strani. Hvala lepa.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp11">

               <speaker>PREDSEDNIK DR. VINKO GORENAK:</speaker>

               <p>Hvala. Še iz policije, če je kdo. <stage>(Ne.)</stage> prav. Če ne, bomo dali besedo članicam in
               članom odbora. Izvolite. Ni želje.</p>
               <p>Potem bom sam povedal par besed za uvod. Poglejte, kar se tiče policije, jaz ne vidim
               nič kaj posebnega. Ampak kar se tiče sodstva, pa vidim. Moti me pa ena stvar na
               policiji, da gospoda Prša ne vidim tukaj. Namreč gospod Prša je po poročanju medijev,
               takrat povedal tisto ključno stvar, ki je po mojem v tem procesu narobe. Gospod Prša
               je takrat povedal, tako sem zasledil v medijih, ne vem ali sem ga tudi slišal
               direktno javljanje ali kaj je že bilo, to se da preveriti. Rekel je pa tako;
               preiskovalni sodnik se je odločil, da ne bo šel ja kraj tega dogodka, ker smatra, da
               ni krajevno pristojen ali nekaj takega. To je problem. Ne policija. Policija je svoje
               opravila. In ne vidim nobene težave kar se tiče dela policistov. Šele kasneje, dan
               ali dva, po tistem, se je pa ta zgodba okoli obrnila, pa je bilo rečeno, ne, ne,
               gospod preiskovalni sodnik je imel druga opravila in se je odrekel glede na to, da ni
               bilo znakov kaznivega dejanja. Saj tudi to je po zakonu v redu. Saj to ima
               preiskovalni sodnik to možnost. Ampak mene moti tista prva izjava, zdaj pa v bistvu
               direktor, jaz vas kar direktno vprašam: Ali ste gospoda Pršo kam pospravili, da ne
               sme biti tukaj ali kaj je? Ali prikrivate kaj pri sodstvu? Bom rekel, zelo korektno
               vprašanje. Namreč problem je v tej izjavi, preiskovalnega sodnika oziroma gospoda
               Prše in jaz glede na to, da gospoda Pršo poznam, dolgo število let, zdaj ga pa tudi
               dolgo število let nisem videl, to je pa tudi res. Ne bi jaz rekel, da se je on
               zlagal, vi pa imate vsa tehnična sredstva, da pogledate situacijo, ker se ti pogovori
               snemajo, saj dobro vemo vsi. Razmislite.</p>
               <p>Kar se tiče pa sodstva, pa bom rekel tako. Spet smo na istem, gospod državni
               sekretar. Sem hodite vi, saj je tudi prav, tudi v redu, po poslovniku. Sem sedaj hodi
               gospod Marinko z Vrhovnega sodišča, tudi vse v redu. Gospoda Masleše verjetno ne bomo
               videli. V redu. Nimam kaj. Ampak pazite, vi meni vedno poveste, gospod državni
               sekretar, delitev oblasti, jaz, mi, nismo pristojni. To je sodna veja oblasti. Saj
               moj odgovor je znan, torej ste vi... Za kaj? Zakaj vas imamo? Zakaj vas država ima?
               Država vas ima zato, da v okviru proračuna skrbite za primerno količino denarja za
               pravosodje. Ne smete pa vprašati ali kaj počnejo ali nič ne počnejo. Ali delajo v
               skladu z zakonom ali ne. To pa ne smete reči. Lahko sicer opravite upravni nadzor, to
               vsi vemo, ampak tokrat ga niste, hkrati se zadovoljite s pojasnili, kar se tiče pa
               vrhovnega sodišča je pa isto. Oni imajo vse mehanizme v svojih rokah, da opravljajo
               nadzor navzdol, ampak očitno zadostuje pismo, zadostuje pojasnilo in nedotakljivi
               sodniki, pač ni problema. Gremo dalje kot bi se temu reklo, za iste pare, bi rekli v
               neki sosednji državi. To je tisto, kar je narobe. <stage type="mag"/> <stage>(Nadaljevanje)</stage> In še enkrat, in to bom verjetno do konca mandata še
               stokrat moral povedati, spremenite zakon tako, da boste dobili učinkovita
               pooblastila. Tudi učinkovita pooblastila na Vrhovnem sodišču. Noben sistem, tudi
               pravosodni, in to se v zadnjem času kaže, zelo jasno kaže, ni učinkovit in ni dobro
               voden, če nima kontrolnih mehanizmov. In te kontrolne mehanizme Vrhovno sodišče
               navzdol potrebuje. To pa ni telefonski pogovor s predsednikom nekega sodišča, to ni
               pojasnilo, pisno, predsednika nekega sodišča, ampak so verjetno učinkoviti postopki,
               ki pripeljejo do neke realne resnice. In če bi Ministrstvo za pravosodje, pa ne
               rabite nič posegati v sodno vejo oblasti, je hudimana, državni sekretar na
               pravosodju, pa državni sekretar na notranjih zadevah obiščeta generalnega direktorja
               policije v prvem štuku, zavrtite posnetke tam na OKC-ju in vidite kaj je resnica. Ker
               jaz še vedno pravim, da ne verjamem, da bi se tiskovni predstavnik Murske Sobote prvi
               dan lagal. Jaz tega ne verjamem. Jaz verjamem, da tudi te posnetke imate, saj so
               zakonsko dovoljeni, in to se vse skupaj snema, in poglejte, ne se sedaj "zmotavati"
               ven. Vi nimate pristojnosti, vi se zadovoljite s pojasnilom in konec, gospod Prša<stage>(?)</stage>
               je pa "mrknil". Ne me farbat. Toliko z moje strani.</p>
               <p>Izvolite, gospod Petek.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp12">

               <speaker>MIRO PETEK:</speaker>

               <p>Hvala lepa. Jaz razumem, da ščitite in poveličujete delo gospoda Palatine<stage>(?)</stage> tudi
               verjetno zaradi nekaterih njegovih sodnih odločitev v preteklosti, ki so marsikomu v
               tej državi zelo povšeči.</p>
               <p>Zanimalo bi me okoli te dikcije. Rekli ste, da je gospod Palatin<stage>(?)</stage> naročil, da se
               obvestijo hrvaški organi. Je bilo tako rečeno? ...<stage>/Oglašanje iz klopi./</stage> Da se
               obvestijo hrvaški organi. Bomo pogledali magnetogram.</p>
               <p>Bilo je rečeno, da se obvestijo tudi hrvaški organi. Ali je to običajno, da se ob
               takšnih zadevah, ki se dogajajo o meji, obveščajo tudi organi sosednjih držav, ne
               samo Hrvaške, Avstrije, Madžarske, Italije? Bomo pogledali magnetogram. Mislim, da
               ste uporabili tudi to dikcijo. Hvala.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp13">

               <speaker>PRESEDNIK DR. VINKO GORENAK:</speaker>

               <p>Hvala lepa. Gospod državni sekretar Škrlec.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp14">

               <speaker>BOŠTJAN ŠKRLEC:</speaker>

               <p>Hvala lepa, gospod predsednik. Redi ilustrirate zadeve plastično, pa tudi precej
               poenostavljeno, žal pa danes tudi napačno. To, da Ministrstvo za pravosodje ne more
               nadzirati kvalitete in vsebin sodnih odločitev upam, da smo si vsi enotni, da si
               verjetno takšnega sistema ne želimo. Ministrstvo ima določene pristojnosti. In kot
               sem že povedal, smo te pristojnosti v tem primeru tudi izkoristili. Informacijo o
               dogodku smo pridobili. Informacija o dogodku je za potrebe Ministrstva za pravosodje
               popolna. Opisuje dogodek, opisuje ravnanje sodnikov, opisuje komunikacijo med
               policijo in sodiščem v danem primeru in s tem smo dobili informacijo, ki smo jo
               želeli. V tej informaciji ni nič takšnega, kar bi bilo v nasprotju z obstoječo
               prakso, kar bi bilo v nasprotju z obstoječim sporazumom, ki je podpisan med obema
               državama, in kar bi bilo v nasprotju z zakonom.</p>
               <p>V zvezi z namigovanji ali ugibanji kaj je bilo rečeno, jaz vam lahko preberem kaj je
               Ministrstvo za pravosodje dobilo v obvestilo okoli obveščanja. Glede na tako
               pridobljeno informacijo sem policiste seznanil, da bi bilo primerno, da se o dogodku
               oziroma o najdbi trupla obvestijo tudi hrvaški varnostni organi. Da je kdo odrejal
               ali ne, nisem zasledil te besede. Napačno pa je vaše sklepanje v tistem delu, ko
               povzemate izjavo tiskovnega predstavnika MNZ oziroma policije. Kolikor je meni znano
               je povedal, da se je sodnik izrekel za nepristojnega in ne za krajevno nepristojnega.
               Na videz malenkostna razlika, verjamem, za nekoga, ki ni vešč prava. <stage type="mag"/> <stage>(nadaljevanje)</stage> Dvomim pa, da vi sodite v to
               kategorijo. Namreč, iz obvestila, ki ga je preiskovalni sodnik podal ministrstvu
               izhaja, da je gotovo, da ni znakov kaznivega dejanja. In to pomeni, da ni pristojen.
               Krajevna nepristojnost je pa nekaj popolnoma drugega. In res mislim, da ni potrebno,
               da obremenjujemo razpravo z namigovanji, ki nimajo podlage v dejstvu.</p>
               <p>Glede na to, da so pa predstavniki Ministrstva za notranje zadeve večkrat povedali,
               da je praksa v skladu s sporazumom, s SOBS-om, ki velja od leta 2001, da policijski
               organi ene in druge države nadzirajo tista območja, ki sodijo v kataster na teh
               spornih ozemljih je seveda vprašanje ali se obveščajo avstrijski, ali madžarski ali
               kakšni drugi organi, povsem neprimerno. Tam nimamo nedoločene meje. Meja je sporna
               oziroma ni dokončno določena z Republiko Hrvaško. In praksa, kot so povedali
               predstavniki MNZ je, da slovenska policija izvaja pooblastila na katastru slovenskem,
               hrvaška pa na hrvaškem. Povedali so tudi primere kolikokrat so izvajali na našem
               slovenskem katastru na celo desnem bregu Mure, za katerega, če se prav spomnim, se
               verjetno v predstavitvi, vsaj jaz nisem zasledil, zatrjuje, da smo kadarkoli
               nadzirali to ozemlje kot slovensko ozemlje. Torej, tudi na desnem bregu je policija
               izvajala pooblastila.</p>
               <p>Jaz verjamem, da bodo predstavniki MNZ-ja povedali o tem več. Ampak glede na to, da
               je iz vaše razprave nekako obviselo v zraku, da na pravosodnem ministrstvu sedimo
               križem rok, in nam je figo mar kaj počne sodstvo, mislim, da je korektno, da
               slovenska javnost ve, da je sodna veja oblasti pri sprejemanju odločitev o vsebini
               samostojna. Ima pa na ministrstvu pooblastila, da povpraša in izvede oziroma predlaga
               določene oblike nadzora, ki se nanašajo predvsem na upravno poslovanje oziroma sodno
               pravo in hitrost poslovanja in podobno. V tem primeru mislim, da evidentno, da so se
               dogodki odvili zelo hitro in da potrebe za nekim nadzorom ni. Dejstva, ki so se
               zgodila v tem dogodku so znana. Dejstva so zapisana v poročilu. Ministrstvo je to
               poročilo dobilo. Ta dejstva niso v ničemer v neskladju z dejstvi, ki so jih zbrali
               drugi organi. Zato mislim, da je sklep pod številko 3, ki je bil danes predstavljen
               nepotreben in odveč. Hvala lepa.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp15">

               <speaker>PRESEDNIK DR. VINKO GORENAK:</speaker>

               <p>Hvala lepa. Prijavljenega imam v nadaljevanju gospoda Jerovška in gospoda Cukjatija.
               Še prej pa, da ne ostane v zraku samo naslednje. Ja, seveda ste dobili informacijo,
               ki ste jo želeli. Jaz bi pa rad tapravo, saj to je hec. Ali je krajevno nepristojen,
               ali nepristojen, tudi ta razlika je meni znana. Ampak ali je uporabil en ali drug
               izraz je irelevantno. Zakaj? Zaradi tega, ker je vedno pristojen. Lahko pa se temu
               odreče, ogledu. Pristojen pa je. Ogledu pa se lahko odreče, to pa jasno, pod
               določenimi pravili.</p>
               <p>Poglejte, situacija je po mojem mnenju taka, policija ima posnetke. Zavrtite
               posnetke, povejte kaj piše, naredite stenogram, pa bomo takoj končali to sejo. V
               kolikor je preiskovalni sodnik se odrekel ogledu je za mene o.k. Če pa se
               preiskovalni sodnik ni odrekel ogledu, ampak je rekel, da je nepristojen in krajevno
               nepristojen, ali kaj jaz vem kaj že, ali da ima drugo delo, potem imamo še kakšnega
               drugega preiskovalnega sodnika, potem pa ni v redu. Nikakor nisem želel reči, gospod
               državni sekretar, da sedite križem na pravosodnem ministrstvu, križem rok sedite,
               daleč od tega. Ampak nekateri drugi pa včasih imajo tak občutek, recimo, stečajni
               upravitelji, 3., 4. februar. Saj vemo o čem govorim, o tem bova imela še eno sejo,
               kaj se je dogajalo mesec dni, ampak to je druga tema.</p>
               <p>Gospod Jerovšek, sledi gospod Cukjati.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp16">

               <speaker>JOŽEF JEROVŠEK:</speaker>

               <p>Hvala lepa. Lep pozdrav. Smo pri temi, ki je izjemno pomembna. <stage type="mag"/> <stage>(Nadaljevanje)</stage> Nekaj smo na to temo že rekli, tudi na Odboru
               za zunanjo politiko, v poslanskih vprašanjih. Vladna koalicija je sicer zavrnila
               obravnavo tam, čeprav je tam krovna, tisti odbor, ki se te teme dotika. In poglejte,
               vidim da državni organi samo poslabšujejo situacijo glede branjenja interesov države
               Slovenije. To kar smo tukaj danes poslušali, je nadaljnje poglabljanje v blato, ki se
               mu reče odpovedovanje nacionalnemu ozemlju, branjenju integritete nacionalnega
               ozemlja in moram reči, da sem zgrožen nad pojasnili notranjega ministrstva in
               policije, ki je v prid temu, da bi opravičili ravnanje, tukaj navajala razne akte, od
               odločb Ustavnega sodišča do mednarodnih aktov, vendar po mojem tolmačenju, napačno.
               In moram reči, da je nezaslišano, da se je omogočil ali pa mogoče načrtno omogočila
               produkcija prejudica meje v korist hrvaški, ki so jo dobesedno omogočili slovenski
               organi. Vemo, da bodo Hrvatje v postopku arbitražnega procesa to s pridom
               izkoristili. Vendar naši organi namesto, da bi skušali vsaj, če je bilo napačno
               ravnano post festom reči recimo, lokalni se ni znašel, lokalna policija se ni znašla,
               se podpisujejo pod vse kar je bilo storjeno. In zdaj ključno vprašanje meni je in to
               je treba dati odgovor po teh neuradnih informacijah, so brneli telefoni do Ljubljane.
               So brneli telefoni ...<stage>/nerazumljivo/</stage>... in naročilo je izgleda prišlo iz Ljubljane.
               Takšne so informacije. In tukaj ste navajali kriterij katastrske meje in same
               navedbe, ki so skušale izključiti pristojnost Republike Slovenije, z besedico niste
               omenili brionske izjave, ki je podpisan dokument dveh vlad, ki reafermira stanje, kot
               je bilo v času osamosvojitve. In če meni ne verjamete, gospod državni sekretar in
               direktor policije, upam, da ste poslušali podžupana Lendave, ...<stage>/nerazumljivo/</stage>... je
               župan, na Odmevih, in številne druge, ki so pojasnjevali, da je bilo ob
               osamosvojitvi, je slovenska policija izvajala jurisdikcijo do meje. In če bi to vaše
               tolmačenje, kako je zdaj sama katastrska občina, kriterij, potem bi na predelu na
               primorskem štiri zaselke jurisdikcijo morali vi izvajati. Zakaj je ne izvajate?
               Božini, pa tiste vasi. Zakaj je ne izvajate? Vse se dela v korist Hrvaške. In zdaj se
               jaz sprašujem <stage type="mag"/> <stage>(nadaljevanje)</stage> na kakšen
               način se Hrvaška izsiljuje. Na kakšen način so slovenski državni organi, ministrstva,
               v pasti? Očitno je, da ima Hrvaška nek vzvod, s katerimi prisili naše državne organe,
               da popustijo. Ali so to kakšni obveščevalni podatki o politikih, o funkcionarjih, ki
               jih spravijo na kolena, naše politike. Ali je to recimo morda Hippo Banka, ki vidimo,
               kako krasno so, od Sadarja do ne vem koga vse notri vključeni, tudi slovenski
               pomembneži. Ali kaj je to? In naj rečem tukaj, zato ker je bilo glede sodne veje, ki
               se strinjam, da je samostojna, če je bilo tako kot je predstavil predstavnik
               Vrhovnega sodišča, da se ni odrekel, ampak je sprejel pristojnost, ampak ni čutil
               potrebe po ugledu, potem je v redu. Potem bomo pač, potem se je pač treba samo
               vprašati kaj so bila naročila iz notranjega ministrstva in zunanjega ministrstva? In
               ne moremo se več skrivati, je treba dati, kot je bilo rečeno, magnetograme, kaj se je
               posnelo, ker pri vas se ti telefoni snemajo, zunanje ministrstvo bi tudi moralo dati
               korektne podatek, ker ne moremo zaupati v naslednji priliki kaj boljše. In vi ste se
               sklicevali tukaj na 10. člen arbitražnega sporazuma, da nobena stran ne bo, ne sme
               sprejeti nobenega ukrepa, ki bi poslabševala ali pa prejudicirala. Ko sem od
               zunanjega ministra zahteval, tudi s poslanskim vprašanjem in to, zakaj se ni
               skliceval na ta člen, ko je prišlo do direktne kršitve arbitražnega sporazuma z
               razglasitvijo ribolovnega območja, pravilnika hrvaškega, direktna kršitev tega člena
               in še 9. člena. Tam so pa v naši noti mencali nekaj, da tako nič ne velja. To mislim,
               da nima nobenega vpliva. Namesto, da bi napisali, gre za direktno kršitev. Potem in
               na podlagi direktnih kršitev bi lahko na podlagi 9. člena arbitražnega sporazuma
               Slovenija še kako ropotala pri hrvaškem sprejemanju v Evropsko unijo in slovenska
               oblast bi imela orožje s katerim slovenska oblast hrvaške politike prisiljevala na
               kolena, glede na to, da je hrvaški interes stopil v Evropsko unijo. Ne, zavestno se
               politika, slovenska, odpoveduje svojim argumentom, svoji pristojnosti, odpoveduje se
               dobesedno slovenskemu nacionalnemu ozemlju in integriteti tega ozemlja, dobesedno
               zavestno se prejudicirajo prejudici meje v korist Hrvaške in sprašujem na koncu, kdo
               bo sprejel odgovornost. Ali misli kdo odstopiti zaradi tega? Hvala lepa.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp17">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Cukjati, če se strinjam, bi dal pred vami besedo še gospodu
               Goršku. Izvolite gospod Goršek.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp18">

               <speaker>JANKO GORŠEK:</speaker>

               <p>Hvala lepa spoštovani predsednik. Samo nekaj kratkih odgovorov na vprašanja
               spoštovanega poslanca gospoda Jerovška. Generalna policijska uprava na dan, ko se je
               zgodil ta dogodek, kot sem že predhodno povedal v svoji izjavi, ni podala nobenih
               usmeritev ne ustnih ne pisnih, v končni fazi lahko to potrdi tudi danes prisotni
               direktor policijske uprave Murska sobota. Prav tako na tej relaciji ne takrat niti po
               tistem niso peli telefoni z namenom, da bi nekdo z generalne policijske uprave
               poskušal prilagoditi ali pa celo prikriti dejansko stanje ali pa morebitno
               komunikacijo z dežurnim okrožnim preiskovalnim sodnikom. Slovenska policija je v tem
               primeru <stage type="mag"/> <stage>(Nadaljevanje)</stage> upoštevala med
               drugim izjavo, skupno izjavo izogibanje incidentom iz leta 2005 in usmeritev, med
               drugim, takratnega ministra za notranje zadeve, da policija pri postopkih in
               ukrepanjih mora nastopati strpno, da se naj obe strani pri iskanju rešitev za odprta
               vprašanja v zvezi z mejo izogibajo incidentnim dejanjem, ki bi prejudicirali njihovo
               razreševanje in oteževanje, nadaljnji razvoj dobrososedskih odnosov. S tem kar je
               slovenska policija storila, ni prejudicirala meje, poudarjam še enkrat, da slovenska
               policija izvaja naloge na tistih območjih, ki jih izvaja že dvajset let in samo upamo
               res lahko, da se povežem še na svojo predhodno izjavo, da končno pride do dokončne
               razmejitve, in da ne bomo več postavljeni v takšno situacijo, da bo policija morala
               odgovarjati ali pa polagati račune za kar ni pristojna. Hvala lepa.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp19">

               <speaker>PREDSEDNIK DR. VINKO GORENAK:</speaker>

               <p>Gospod Cukjati, izvolite.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp20">

               <speaker>FRANCE CUKJATI:</speaker>

               <p>Hvala za besedo. Lep pozdrav vsem! Jaz sem prišel na to sejo predvsem v želji, da
               slišim stališče samostojnih vej oblasti, stališče sodstva in pa izvršne veje oblasti.
               Kot parlamentarec, jasno, kot vsi, kot cel parlament spremlja dogajanje izvršne in
               sodne veje oblasti. To je naša naloga. Navsezadnje je to mehanizem nadzora edini
               takšen, ki pravzaprav pomeni omejevanje. Vlaka oblast mora biti omejevana. To vemo
               vsi. Gre pa za, po mojem, za pomembno vprašanje, ni to kar tako iz trte izvito. Če bi
               recimo kmet na levem bregu Mure šel davke plačevati na Hrvaško, to mene ne bi brigalo
               ali pa recimo, davek na nepremičnine plačeval na hrvaško ali kakorkoli. To je njegova
               stvar. Tukaj gre pa za državne organe. Gre za, na nek način simbolno dejanje in
               sicer, me ob tem niti ne zanima kdo je izročil v tem primeru jurisdikcijo hrvaški
               policiji. Ali je to bilo na željo ali na odločitev sodnika, sodne veje oblasti ali na
               željo ali samostojno odločitev naše policije, naše izvršne veje oblasti? Pravzaprav
               ni pomembno. Tudi ni pomembno, da se je to zgodilo. Nerodnosti se zgodijo in tudi
               recimo bi povsem razumel, da v želji sodelovati s policijo na drugi strani iz
               korektnosti se pokliče tudi njih ali obvesti. Taki odnosi so zaželeni, sodelovanje na
               Muri obeh policij je na enkrat zgledno, dokler seveda gre na račun, vemo katere
               strani. Vprašanje pa je ali je naša policija to storila samostojno, kajti Hrvaška
               stran ni nič pokazala, vsaj nimamo podatkov, da bi ob takih stvareh zahtevala
               sodelovanje, zahtevala skupen ogled in podobno. Prišlo je kratko malo do ponudbe z
               naše strani, izvolite, tukaj je pač vaša jurisdikcija, opravite svoje delo in
               podobno. Glede na to, je pa vprašanje, glavno vprašanje tukaj, ne da bi koga krivili
               za napačno dejanje policijo ali sodnika, to me ne zanima. Gre za vprašanje odnosa
               države do takega ravnanja. In tukaj so predstavniki sodne veje oblasti in pa izvršne
               veje oblasti. Namreč, če mi tako razumemo pojmovanja in načela <stage type="mag"/><stage>(nadaljevanje)</stage> na katerih so grajeni vsi dosedanji poskusi
               sporazuma s Hrvaško, pa tudi arbitražni sporazum, da do določitve meje, ne gre za
               določitev meje, policija, nihče ne zahteva, da bo policija upoštevala točno določeno
               mejo na Muri, je ni. Ni določena. Ampak, da bo to načelo, načelo jurisdikcije, ki je
               veljala pač junija 1991. Ali na tem načelu, ki smo ga razumeli, ko se je arbitražni
               sporazum sprejemal, da se ohrani nespremenjeno in se ne prepušča slovenskih ozemelj
               na novo hrvaški jurisdikciji z ozemlja, na katerih nikoli ni imela Hrvaška svoje
               jurisdikcije ali se to načelo spoštuje in kako ga je ta vlada ob podpisu arbitražnega
               sporazuma razumela. Sedaj, ko vidim, da nihče ne govori, da bi bil to kakšen
               spodrsljaj ali pa, da se ne sme razumeti to, tako da bi pač iz želje po dobrem
               sodelovanju sodelovali in naredili skupen ugled in podobno. Sploh ne. Ampak vsi
               opravičujete, ja, tukaj je katastrska meja na levi strani in ima Hrvaška svojo
               jurisdikcijo. 25. junija tega ni bilo. Tako kot ob Dragonji, ob Dragonji je drugače.
               Dragonja-Hrvaška kratkomalo mi smo se že odpovedali jurisdikciji. Tako v Piranskem
               zalivu, je ne izvajamo. Na levem bregu Dragonje v teh zaselkih ali gredo naši
               policisti tja? Ne. Ali sploh izrazijo, ali Hrvati pokličejo za oglede na levi strani
               Dragonje - to bi rad slišal od predstavnika policije? Da se vrnem na to, tisto
               ključno, kar sem hotel slišati ali ta oblast tako sodna veja oblasti, kot izvršna
               oblasti, kot večinska koalicija v Državnem zboru, tako razume načelo, stanje 25. 6.
               1991. Bojim se, da je res tako, vse kaže, sem pravzaprav že dobil svoj odgovor.
               Strahovi ob podpisu arbitražnega sporazuma so se uresničili, vemo, kam pravzaprav
               gre. Vprašanje se je, če se bo te napake dalo popraviti. Jaz se ne bom več oglašal,
               ker sem že vse slišal in tudi z žalostjo ugotavljam, da ne gre za kakršenkoli
               spodrsljaj, ampak za načelno izročanje slovenskega ozemlja hrvaški jurisdikciji.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp21">

               <speaker>PREDSEDNIK DR. VINKO GORENAK:</speaker>

               <p>Hvala lepa. Po vrstnem redu imam gospod Čepič, gospod Lah, gospod Marinko. Če bi
               mogoče, če dovolite, gospod Čepič, lahko dam besedo še prej gostom, ker želijo.
               Gospod Lah, gospod Marinko.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp22">

               <speaker>MAG. DAMJAN LAH:</speaker>

               <p>Hvala lepa za besedo, gospod predsednik. Jaz moram to jasno povedati, da se slovensko
               ministrstvo za notranje zadeve in pa policija kot organ v sestavi v nobenem primeru
               ne odpoveduje branjenju slovenskega ozemlja. In še enkrat poudarjam, da slovenska
               policija izvaja svoje naloge v skladu s sprejetimi in veljavnimi pravnimi akti in pa
               doseženimi mednarodnimi, meddržavnimi sporazumi in pa izjavami. Želel bi tudi zelo
               jasno odgovoriti na insinuacijo gospoda Jerovška, da je prišlo naročilo za ravnanje
               slovenske policije iz Ljubljane. Kar se tiče Ministrstva za notranje zadeve ali pa
               vodstva ministrstva za notranje zadeve, nobeno naročilo ni prišlo iz Ljubljane. Vi
               dobro veste, da je in ministrica ali državni sekretar o nekih izrednih dogodkih
               obveščena takrat, ko se že zgodijo. In, ko policija svojo nalogo več ali manj že
               opravi. <stage type="mag"/> <stage>(nadaljevanje)</stage> Kar se tiče naročila
               iz Ljubljane povezano s slovensko policijo, je odgovoril že generalni direktor
               policije.</p>
               <p>Mogoče še samo odmevna brionsko izjavo, ki je bila omenjena. Tudi prizadevanje
               prejšnje vlade z brionsko izjavo v letu 2005 o izogibanju mejnih incidentov, ter
               poskus rešitve mejnega spora z izbiro, vsi se dobro spomnimo meddržavnega sodišča v
               Haagu, na Bledu 2007 ni prinesel nobene rešitve. Lahko bi rekli, da celo več.
               Incidenti so se tudi v času prejšnje vlade nadaljevali in če nas spomin ne vara, je
               bil najhujši incident prav na levem območju reke Mure pri Hotizi ali natančneje pri
               zaselku ...<stage>/Nerazumljivo./</stage>... ko sta policiji obeh držav prvič v zgodovini nastopili
               tudi z bojnim orožjem. Jaz verjamem, da se tega dogodka vsi dobro spomnimo. Mogoče je
               potrebno spomniti še tudi na naslednje dejstvo, da je bil kriterij meje katastrskih
               občin, ki se nekaterim danes zdi sporen kriterij, ta kriterij je bil posebej
               izpostavljen tudi v skupni izjavi o obnovi nasipov, ki sta jih v septembru leta 2006
               podpisala takratna predsednika vlad, slovenske in hrvaške. In po tej izjavi je bil
               podpisan tudi tehnični dogovor, ki ga je na slovenski strani takrat podpisal,
               takratni državni sekretar na Ministrstvu za okolje in prostor. In po katerem je
               hrvaška stran prvič v zgodovini obnavljala protipoplavne nasipe na levem bregu Mure.
               Jaz verjamem, da nam spomin seže v ta obdobja leta 2006 in da je odgovor o odrekanju
               jurisdikciji na tem območju zelo jasen. V tem mandatu te vlade odrekanja jurisdikciji
               na tem mejnem območju, ga ni bilo in mislim, da ni potrebno povzročati konfliktih
               situacij tam, kjer jih zaenkrat ni.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp23">

               <speaker>PREDSEDNIK DR. VINKO GORENAK:</speaker>

               <p>Gospod Marinko, gospod Čepič.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp24">

               <speaker>JANKO MARINKO:</speaker>

               <p>Hvala. Dne 1. 4. 2008 se je zgodil zelo podoben dogodek, kot ta, ki je sicer predmet
               današnje obravnave. Hrvaški državljan je storil samomor z obešanjem. Policija je
               obvestila o tem dogodku preiskovalnega sodnika in ta je izrekel, da ogled prepušča
               policiji. Razlika je ta, da se je zgodil dogodek na desnem bregu reke Mure, na
               območju, ki spada v slovenski kataster. Tisti hip, ko je preiskovalni sodnik povedal
               svoje stališče, da ogled prepušča policiji, se je dogodek pač odvijal na tak način,
               kot se je tudi ta, ki je sicer predmet današnje obravnave. Mislim, da so predstavniki
               policije MNZ-ja, pa povedali, kakšna in zakaj je policija ravnala tako, kot je
               ravnala. Ampak glede tega, da je bilo pač izrecno izpostavljeno delo predstavnikov
               sodne veje oblasti sodnikov, bi rad opozoril na ta primer, ki ilustrira pač kakšno je
               ravnanje in da je takšno ravnanje skladno z zakonom o kazenskem postopku in da pač
               dogodek, ki je podoben je bil obravnavan na povsem enak način, s tem, da je rezultat
               bil, zaradi teh drugih okoliščin, ki so bile predstavljene popolnoma drugačen. Bil je
               že omenjen ta predlog tretjega sklepa, ki naj bi ga odbor sprejel. Jaz sem tudi
               nekako ...<stage>/Nerazumljivo./</stage>... kazenski sodnik in moram reči, da v kazenskem pravu se
               želi doseči, da imaš v izreku tistega, kar se nekomu očita jasno opredeljeno, kaj se
               očita. Če tukaj berem, da je preiskovalni sodnik z odločitvijo, ki jo je sprejel v
               funkciji preiskovalnega sodnika, s katero je na ozemlje prinesel, ki je sicer
               ...<stage>/Nerazumljivo./</stage>... prinesel hrvaško jurisdikcijo. Moram reči, da ne vem, kaj naj
               bi tu sploh preiskovali, ko pa vendar ne vemo, katera odločitev naj bi ta bila.
                  <stage type="mag"/> <stage>(nadaljevanje)</stage> Ta odločitev, za katero mi
               vemo in ki vam je bila predstavljena, je bila odločitev ogled prepuščam policiji, ker
               ne gre za kaznivo dejanje in torej jaz v funkciji preiskovalnega sodnika ne
               potrebujem svoje udeležbe na ogledu. Kako bi s to izjavo lahko prenesel jurisdikcijo
               ne vem. Ampak ključno je to, da ne vem kaj sedaj ta je, njegova odločitev, da bi
               pričakoval, da bo to, da rečem, v izreku očitka z odločitvijo, sedaj pa citat, da bo
               ta pač očitek konkretiziran, da se ga da preveriti, sicer ga je težko preverjati. Že
               prej smo ugotovili, da tista izjava tiskovnega predstavnika Prše, ki je bila pač tu
               nekako izpostavljena, da govori o nepristojnosti, in nič drugega. Dokler ni
               uporabljeno, da smo krajevno nepristojni. Sicer tudi, ali je sedaj izjava nekega
               tiskovnega predstavnika tista, ki je, da rečem, dokaz o nečem, moram reči, da me je
               to malce presenetilo.</p>
               <p>Mislim, da predvsem ta prva ilustracija je tista, ki pove, da pač preiskovalni
               sodniki sprejemajo take odločitve. Da v tej svoji odločitvi ne v enem, ne v drugem
               primeru niso ničesar rekli o krajevni pristojnosti, da so govorili samo o svoji
               odločitvi glede prevzema ali prepustitve ogleda kraja kaznivega dejanja. Ves
               nadaljnji postopek je tekel po pravilih, kot so jih predstavili kolegi iz policije.
               Hvala.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp25">

               <speaker>PRESEDNIK DR. VINKO GORENAK:</speaker>

               <p>Hvala vam. Sledil bo gospod Čepič. Gospod Petek vam predlagam, da razmislite, da se
               za besedo "funkciji predsednika preiskovalnega sodnika" postavi pika. Razmislite.</p>
               <p>Gospod Čepič, izvolite.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp26">

               <speaker>BOGDAN ČEPIČ:</speaker>

               <p>Hvala lepa za besedo. Moram reči, da nisem v začetku, ko sem videl to pobudo razumel,
               zakaj želite iz žalostne zgodbe, ko nekdo umre, delati pravzaprav neko politično
               zgodbo. To je čista politična zgodba, ki jo nekdo sedaj želi tukaj narediti.</p>
               <p>Območje, kjer je ta ženska, žal, umrla, je sporno. Nesporno je, da je to območje, ki
               ni dorečeno, kjer imajo eni in drugi organi, pravosodni ali pa policija težave pri
               določanju točne meje, točnih stvari in da je potrebno tukaj obilica iznajdljivosti,
               potrpežljivosti in dogovarjanja zato, da ne prihaja do incidentov. In da ne prihaja
               do incidentov je pravzaprav smislu tega, kar je bilo 10. 6. 2005 med takratno vlado
               Hrvaške in takratno vlado Slovenije podpisano, da se bodo na teh območjih izognili
               incidentom. In izognili so se incidentu. Ni ga bilo. Ni bilo incidenta, vsakdo je
               opravil svoj del. Verjetno vas moti, da ni prišlo do pravega incidenta, kjer bi
               seveda, kot je gospod državni sekretar rekel, kar je bilo pred časom, kjer bi na
               sredini ležalo neko truplo in na vsaki strani bi imeli vod specialcev, in potem
               pogajalce, kdo in čigavo je to dejanje. To bi pa res bil incident. In to bi bil
               incident, ki bi bil v sramoto državi Sloveniji in državi Hrvaški. Obema bi bil v
               sramoto. In tega, žal, ni bilo, ali pa na srečo ni bilo. In na koncu je tudi izjava
               sorodnikov pokojne, da se je vse uredilo korektno, dobro in da so po ogledu in po
               opravljenih formalnostih lahko odpeljali truplo na slovensko stran, in se poslovili
               na krajevno običajen način, kar pomeni, da so lahko pokopali brez, da bi hodili ali
               na Hrvaško, ali ne vem kam drugam iskati te stvari. In da je, seveda, človeško bil
               razrešen problem. Da sta obe dve policiji to naredili korektno, in seveda prepustili
               truplo, kar je bilo najpomembnejše, svojcem, da so se lahko na dostojen način
               poslovili. Tudi zaradi tega, ker ni bilo znakov nasilja, kar je verjetno ugotovil
               preiskovalni sodnik. In ko se to zgodi vam zmanjka nekih argumentov, potem seveda
               prihajate s floskulami produciranje meje, in ne vem kakšne druge zgodbe, in seveda
               kdo bo sprejel odgovornost? Kakšno odgovornost? Odgovornost, da ni bilo incidenta. To
               odgovornost je treba... In temu je treba reči, korektno in dobro ste opravili svoj
               posel na območju, ki je v vsakem primeru sporno, za katerega bo seveda arbitražni
               sporazum oziroma arbitraža, ko bo napravljena, določila točno in tudi postavila
               pravila igre. Do takrat je pa to območje, kjer <stage type="mag"/> <stage>(nadaljevanje)</stage> seveda obe dve državi na svoj način, ali kakorkoli pač
               uveljavljata svojo jurisdikcijo. In v tem primeru se je izkazalo, da se da tudi
               dogovoriti, in to je pomembno. In pomembno je, da ni bilo incidenta. In iz tega dela
               sedaj, iz žalostnega dogodka, ko nekdo umre, politično zgodbo, kako država Slovenija,
               ali pa nek preiskovalni sodnik, ali kdorkoli prepušča del slovenskega ozemlja nekomu,
               to pa, prosim lepo, ni res. In zagotovo ne sodi v to. In s tega vidika seveda bom
               podprl samo prvi sklep, ki je predlagan, torej, da se je Odbor za notranjo politiko,
               javno upravo in pravosodje seznanil z ravnanjem policije in organi pravosodja ob
               tragičnem primeru z dne. Vse ostalo je nadaljevanje neke zgodbe, ki jo želite
               izpeljati. Tudi tega sklepa ne bi bilo potrebno, ker smo se o tem seznanili iz
               medijev, ampak jer je to pač na dnevnem redu, ne morem zanikati, da tega nisem
               poslušal tukaj, ker sem bil na seji in sem seveda slišal tudi to zgodbo. Zgodba je
               bila korektno, tudi za svojce, za vse ljudi. Iz tega pač žal ni možno delati zgodbe.
               Ne nazadnje v času te vlade so se incidenti na meji bistveno zmanjšali. Kdaj smo
               imeli nazadnje večji incident na morju? Kdaj smo imeli nazadnje večje incidente nekje
               drugje? Imeli pa smo jih v prejšnjem času na morju kadarkoli smo hoteli, na meji prav
               tako in imeli smo postavljene specialce na eni in drugi strani, policijske specialce,
               in branili vsak svoj del. Ampak to v dogovoru dveh sosedskih držav pač žal ne vodi
               nikamor. Vodi samo dogovor. Sedaj imamo arbitražni sporazum, ki vam očitno ni
               povšečen, zaradi tega, ker razrešuje mnoge stvari in ne ustvarja novih konfliktov. In
               življenje bo teklo dalje in ljudje bodo umirali, žal tudi na meji, in potrebno bo to
               človeško rešiti. In primer na Hotizi se je rešil na človeško dostojen način. In to je
               zahvala vsem, ki so sodelovali v tem. Pa nikomur v Ljubljani, ampak policistu,
               preiskovalnemu sodniku in tem, ki so bili na kraju in so se odločili na pravilen
               način. In hvala jim, da so se odločili tako. Hvala.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp27">

               <speaker>PRESEDNIK DR. VINKO GORENAK:</speaker>

               <p>Hvala lepa. Tu moram pa sam nasprotovati, temu, o čemer ste sedaj govorili.
               Arbitražni sporazum in njegove posledice bomo videli nekoč, ko morebiti midva ne bova
               niti tu sedela več. Kakšne bodo se bova potem zmenila, pa bova mogoče plavala čez
               Piranski zaliv in videla kje bo meja....<stage>/Oglašanje iz klopi./</stage> To je ena zadeva.</p>
               <p>Nobeden od sogovornikov tukaj od mojih kolegov iz SDS ni kaj veliko govoril o
               policiji, o samem dogodku, o tem, kako je bil rešen. Sam pa sem posebej poudaril, da
               je zame sporna odločitev preiskovalnega sodnika, če je rekel, da je krajevno
               nepristojen ali da je nepristojen. Še posebej pa me moti to, da ni tukaj tistega, ki
               je to izrekel, to je gospod Prša, niti nisem dobil odgovora na vprašanje kaj pravijo
               posnetki. Tudi tega odgovora zaenkrat nismo dobili. Vemo pa, da ti posnetki
               obstajajo. In to je dejstvo, kakorkoli gledate na to zadevo. Jaz moram reči, da sem
               zelo zastrigel z ušesi, ko sem slišal tisto izjavo, češ, da je nepristojen ali pa
               krajevno nepristojen, karkoli je že preiskovalni sodnik takrat rekel. In izjava
               gospoda Prše mi je bila zelo zgovorna in na današnji seji očitno ne bomo prišli do
               odgovora na to vprašanje. Čeprav fizično ti posnetki še danes obstajajo. In to je
               hudo sporna zadeva.</p>
               <p>Gospod Čepič replika.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp28">

               <speaker>BOGDAN ČEPIČ:</speaker>

               <p>Upam, da ste zaznali tudi tisto izjavo sina pokojnice, ko je izjavil, da so bili
               postopki izvedeni korektno in da so lahko seveda... In zame je to v tem primeru edino
               merodajno. Zato, da so seveda ljudje, ki so bili takrat najbolj užaloščeni, ki so
               bili prizadeti zaradi smrti, so lahko stvari uredili človeško in civilno. To je
               pomembno. Karkoli je izjavil katerikoli od teh je lahko v efektu, lahko je bilo tudi
               napačno povzeti, ali kakorkoli, ampak zame je izjemno pomembno ta izjava in mislim,
               da bi morala biti vodilo temu odboru pravzaprav izjava, mislim, da je bil sin
               pokojnice, ko je ugotovil, da so oboji organi izpeljali stvari korektno in da so oni
               lahko na koncu prevzeli truplo in se poslovili od pokojnice. To naj bo vodilo.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp29">

               <speaker>PRESEDNIK DR. VINKO GORENAK:</speaker>

               <p>To ni nič sporno. Tega noben ni problematiziral. Še kdo? Gospod Petek. <stage type="mag"/>
               </p>
            </sp>
            <sp xml:id="SDT5-OZNPJUIP-Nujna-050-2011-02-11.sp30">

               <speaker>MIRO PETEK:</speaker>

               <p>Hvala lepa.</p>
               <p>Gospod Goršek je rekel, da slovenska policija ni prejudicirala meje. Resnično ni,
               prejudicirala jo je hrvaška policija in očitno z našim soglasjem ali vsaj z našim
               vedenjem. In po tej razpravi sodeč, kar smo tukaj slišali od predstavnikov
               ministrstva in policije je bilo v tem primeru vse O.K., vse v redu in lahko si
               zaželimo lep vikend in gremo domov.</p>
               <p>Glede predloga tretjega sklepa pa bi sledil vaši sugestiji, spoštovani predsednik, in
               bi, glede na to, da smo danes slišali zelo različne izjave, različna si nasprotujoča
               si mnenja, seveda, če jih primerjamo s tem, kar smo iz medijev izvedeli v
               preteklosti, bi predlagal, da se tretji sklep glasi tako: Odbor za notranjo politiko,
               javno upravo in pravosodje predlaga ministru za pravosodje in Vrhovnemu sodišču, da
               vsak v skladu s svojimi zakonskimi pristojnostmi odpravi nadzor nad delovanjem
               predsednika Okrožnega sodišča v Murski Soboti.</p>
               <p>Hvala.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp31">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Bom prebral ta del sklepa, tako da bomo vsi vedeli o čem govorimo.</p>
               <p>Še kdo želi razpravljati? Ja, gospod Marinko, izvolite.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp32">

               <speaker>JANKO MARINKO:</speaker>

               <p>Samo eno. Če bi sprejeli vašo tezo, jaz sem odprt za vsako možnost, potem mislim, da
               bi jo morali dosledno do konca izpeljati. Namreč, ker potem pa se je Hrvaška tudi
               odrekla svoji jurisdikciji in je priznala jurisdikcijo Slovenije. vsi vemo kakšni so
               postopki, da spraviš truplo iz ene v drugo državo. Torej, potem bi bilo pametno, da
               si vsaj zabeležimo to, ker bo to potem uporabno v procedurah, ki bodo sledile, v
               postopkih arbitražnega odločanja, ker je to pač element, ki govori v to, da je v tem
               konkretnem primeru Hrvaška priznala jurisdikcijo Sloveniji, ker je truplo prepustila
               brez vseh teh procedur, ki bi jih sicer mednarodno pravo in pravila, zdravstvena in
               ne vem kakšna še vse, zahtevala, ne vem pocinkana krsta zapečatena in tako naprej.
               Tako, da potem če bi to tezo do konca peljali, bi jaz ta del vključil kot svoj
               argument v nasprotno smer. Saj najbrž cilj vseh nas pa vendarle je povsem jasen -
               doseči mejo v skladu s temi načeli, ki smo jih... ...<stage>/Nerazumljivo./</stage>... in zakaj bi
               jih potem samo en del sprejemali, pozabili pa na nek argument, ki se sam od sebe
               ponuja. Če je A, potem je tudi B.</p>
               <p>Hvala.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp33">

               <speaker>PREDSEDNIK DR. VINKO GORENAK:</speaker>

               <p>Prav. Hvala lepa.</p>
               <p>Gospod Cukjati.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp34">

               <speaker>FRANCE CUKJATI:</speaker>

               <p>Hvala za besedo.</p>
               <p>Sem najprej rekel da se ne bom več oglašal, ampak je en prejšnji govornik kar nekaj
               stvari navedel, ki jih je treba komentirati.</p>
               <p>Najprej očitek, da iz tragičnega dogodka nabiramo politične točke. Ja, gospodje,
               nihče se ne dela norca iz tega, če nekdo umre na polju. Lahko samo rečemo, da takšne
               stvari so tako, mogoče za nekoga tragične, za domače, drugače pa so to vsakodnevne
               stvari tako za policijo, kot za sodstvo in zdravnike in podobno.</p>
               <p>Moram reči, da gre tukaj za nek drug problem. Mi nismo govorili o smrti, mi smo
               govorili o prenosu jurisdikcije, o ponujanju jurisdikcije Hrvaške govorili. In ta
               zadnja pripomba, da Hrvatje niso zahtevali postopka, ki je običajen za prenos trupla
               iz ene države v drugo in tako dalje, sem se jaz že prej vprašal, kaj pa če bi Hrvaška
               policija rekla: Ja, tukaj pa bo potrebna sodna obdukcija. To gre na Hrvaško. Kaj bi
               mi naredili? Truplo bi šlo, sodna obdukcija. To ima policija pravico ali pa bi
               poslala, saj ne vem ali je bil mrliški oglednik tam, ne vem, verjetno je bil. Ampak
               jaz sem dolga leta bil mrliški oglednik in vem kako to gre. Vsekakor preiskovalni
               sodnik se lahko odpove, po telefonu smo se slišali, če sem rekel, našel obešenca,
               kjer ni znakov, ali samomorilca, kjer ni znakov kaznivega dejanja, sem rekel po mojih
               občutkih jih ni, in se velikokrat odpovedal. Nikoli pa ni rekel, da ni
                  pristojen,<stage type="mag"/> <stage>(nadaljevanje)</stage> ampak se je
               odpovedal, je rekel v redu, O.K., ne bom prišel in je bila stvar zaključena. In smo
               takrat sami odredili recimo sanitarno obdukcijo ali kaj podobnega.</p>
               <p>Skratka, kaj če bi hrvaška policija to zahtevala? Dobro, vi ste odlično rekli, ni
               zahtevala, to se pravi lahko bi to upoštevali in rekli: Pustili so truplo tam in so
               priznali našo, torej Sloveniji jurisdikcijo na tem področju. Krasno, potem pa se še
               bolj vprašam, kdo jim je ponujal jurisdikcijo. Potem je pa še večji problem, zakaj
               ponujamo jurisdikcijo, če jo imamo mi?! To, gospodje, je zame problem. Vi pravite
               najbolj pomembno je ne se izogibati oziroma izogibati se konfliktom. Seveda je to
               pomembno. Jaz sem bil majhen, brez očeta, je padel v partizanih leta 1944, ko sem bil
               star eno leto, kmetijo smo imeli in smo imeli enega takšnega soseda, neprijaznega,
               zlobnega, njiva je bila v bregu, na obeh straneh takšna soseda, spodnji je spodoraval
               njivo, je kar lezla dol, zgornji pa je tudi oral tako, da se je kar zasipalo. Ja pa
               kaj hočemo, ali se hočemo kregati?! Iz 50 metrov široke njive, je postala 10 metrov,
               da gre zdaj še kolovoz komaj. Ja, izogibati se konfliktom, če bi bila to... Zato sem
               primerjal kmeta, če bi bila to vaša zemlja, spoštovani predstavniki oblasti, potem
               dajte, šenkajte, ampak to je naša, to je tudi moja. To je tudi moja. To je Slovenija.
               To je Slovenija!</p>
               <p>Hvala.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp35">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Želi še kdo? Gospod Jerovšek.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp36">

               <speaker>JOŽEF JEROVŠEK:</speaker>

               <p>Glejte, tu smo v zanimivi situaciji. Jaz upam, da lahko sprejmemo izvajanje gospoda
               Marinka, da je preiskovalni sodnik opravil pristojnost, da je sprejel pristojnost in
               ugotovil, da ni potreben ogled trupla, in je s tem dejansko, ampak seveda potem se
               moramo vprašati zakaj je kljub temu policija ali kdo klical Hrvate. Zakaj niso te
               pristojnosti, ki jo je preiskovalni sodnik opravil sprejeli, zadeva končana, truplo
               se pospravi v skladu s tem in potem moramo sprejeti drugi sklep, da Odbor za notranjo
               politiko ugotavlja, da je kljub izkazani pristojnosti, ki jo je izkazal preiskovalni
               sodnik, policija skušala prenesti pristojnost na Hrvaško. Bodimo tako, da bo ta
               prejudic, ki ga je dala Hrvatom ali so ga Hrvati naredili bo ničen za arbitražo.</p>
               <p>Jaz ne vem nekaj v to smer, potem moramo pač en sklep sprejeti, ki bo izrazito
               nakazoval popolnoma nesprejemljivo in nepravilno ravnanje slovenske policije in
               notranjega ministrstva.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp37">

               <speaker>PREDSEDNIK DR. VINKO GORENAK:</speaker>

               <p>Gospod Čepič, izvolite.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp38">

               <speaker>BOGDAN ČEPIČ:</speaker>

               <p>Mogoče en del replike na gospoda Cukjatija. Vsaka smrt je žalostna, ne samo za
               svojce, ampak za vsakega, vsaj zame je tako in vsako smrt, ki se zgodi kjerkoli,
               kogarkoli, tudi če ga ne poznam, se postavim v vlogo tistega, ki je bližje njemu in
               je to zagotovo žalosten dogodek.</p>
               <p>Ampak to, kar je zdaj gospod Jerovšek rekel, to me spodbudilo. Napišimo nekaj ali
               dajmo nek sklep sprejet, kot da smo mi nekaj naredili. Edino kar jaz vidim v tem je,
               da je slovenska policija, ko je ugotovila, da bi lahko eventualno prišlo tudi do
               kakršnegakoli incidenta, se je povezala s hrvaškimi kolegi in so skupaj, na človeško
               dostojen način razrešili problem zato, da tudi kasneje, kadarkoli ne bo prišlo do
               incidenta ali kakršnihkoli drugačnih razlag. In mislim, da lahko samo to sprejmemo
               kot neko dejstvo, ne pa da zdaj<stage type="mag"/>
               <stage>(nadaljevanje)</stage> rečemo, da je nekdo nekomu podaril ali ne vem kaj še vse, ker nič
               drugega ni bilo. Nekdo je bil odgovoren za to, da bi jutri, ker lahko bi tudi
               slovenska policija verjetno in preiskovalni sodnik pač poklicali ljudi, ki so dolžni
               da takšno truplo potem dajo v krsto in odpeljejo, in ne obvestili kogarkoli. In potem
               bi se lahko zgodil incident po neki drugačni poti na drugi strani, zaradi tega, ker
               bi se to zgodilo na nekem območju, in bi res imelo neke razsežnosti. Zdaj pa so na
               licu mesta, takoj isti dan razrešili problem in se vsi dogovorili kako ga bodo
               razrešili zato, da bo za svojce, in to je zame človeško, za svojce najmanj boleče. In
               upam, da bi slovenska policija ravnala enako, če bi se zgodil približno takšen primer
               tudi s hrvaške strani, ker ne gre za kaznivo dejanje, ker gre za nekaj običajnega,
               žalostnega, in kjer slediš k temu, da povzročaš čim manj gorja ob že tako ali tako
               tragičnem dogodku. In to je slovenska policija v tem primeru naredila, vključno s
               hrvaško policijo, ki je na tem mestu naredil. In nič drugega ni bilo.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp39">

               <speaker>PREDSEDNIK DR. VINKO GORENAK:</speaker>

               <p>Hvala.</p>
               <p>Gospod Goršek.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp40">

               <speaker>JANKO GORŠEK:</speaker>

               <p>Hvala lepa, spoštovani predsednik.</p>
               <p>Ne me napačno razumeti, sicer bom še enkrat ponovil tiste navedbe, ki sem jih že na
               začetku in tudi predstavnik Ministrstva za pravosodje kako v policiji, z obeh strani,
               se pravi hrvaške in slovenske policije, se dejansko poskušamo izogibati incidentom na
               teh območjih, ki so sporna in kjer meja še ni določena, resnično kaže dogodek, ki se
               je zgodil leta 2008, ko smo na desnem bregu opravili od zbiranja obvestil, ogled
               kraja samomora in vseh aktivnosti slovenskem na katastrskem območju.</p>
               <p>In mogoče še ena zanimivost. Mislim, da je spoštovani poslanec, ne vem kdo,
               izpostavil zakaj nas ni na levem bregu Dragonje. Tu imam dokument iz leta 2005 in
               sicer vprašanje takratnega ministra za zunanje zadeve gospoda Dimitrija Rupla, ki
               ministra za notranje zadeve sprašuje, glede na to, da se velikokrat pojavlja
               nasprotujoča si interpretacija o dejanskem izvajanju oblastnih funkcij Slovenije, še
               posebej na teh spornih območjih, kakšne pa so pristojnosti ali tolmačenja Ministrstva
               za notranje zadeve oziroma policije o izvajanju njenih pristojnostih na spornih
               območjih. En del odgovora je naslednji, odgovora, ki ga je takrat minister za
               notranje zadeve posredoval ministru za zunanje zadeve: kot je bilo že večkrat
               pojasnjeno, slovenska policija v skladu z veljavnimi predpisi in mednarodnimi
               obveznostmi Republike Slovenije in dogovori med Slovenijo in Hrvaško o izogibanju
               incidentom na spornih območjih, kjer meja še ni določena, in na katerih slovenska
               policija ni izvajala svojih pooblastil pred osamosvojitvijo Republike Slovenije <stage>(kot
               na primer na levem bregu Dragonje)</stage> nima pooblastil za ukrepanje.</p>
               <p>Hvala lepa.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp41">

               <speaker>PREDSEDNIK DR. VINKO GORENAK:</speaker>

               <p>Gospod Jerovšek.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp42">

               <speaker>JOŽEF JEROVŠEK:</speaker>

               <p>Gospodu Goršku. Vi ste se sklicevali na katastrske občine, kot prostor pristojnosti.
               In jaz sem dejal, zakaj pa jih potem ne izvajate tam. Vi pa veste, da je vlada 2000,
               Bajukova vlada izdala celo predpis o postavitvi hišnih številk na tistem območju, kar
               pa je potem Drnovškova vlada promptno ga odpravila in je bil deležen velikega
               obsojanja skozi medije in propagando. Tako, da tu stvari so kar kristalno jasne. Če
               se izgovarjate na katastrske občine, izvajajte pristojnost po katastrskih
               občinah.</p>
               <p>In še to, ker je bilo prej tu navajano, da po tistem ni bilo nobene spremembe glede
               incidentov po Brionski izjavi, kljub temu velika. Do takrat je bilo vsako poletje v
               Piranskem zalivu ogromno incidentov. In jaz sem, kot predsednik Komisije za nadzor
               obveščevalni, sklical enkrat v avgustu nujno sejo. Po tem, o tistem vsaj tam ni bilo
               več nekih velikih incidentov. In statistiko si poglejte, tako da ne zavajati tu, da
               ni imela Brionskega izjava nobenega učinka. Tako, da dejstva so malo drugačna, kot se
               je tu pisalo.</p>
               <p>Hvala.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp43">

               <speaker>PREDSEDNIK DR. VINKO GORENAK:</speaker>

               <p>Hvala.</p>
               <p>Še gospod Lah, potem pa bi počasi pripeljali do konca.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp44">

               <speaker>MAG. DAMJAN LAH:</speaker>

               <p>Hvala lepa, gospod predsednik.</p>
               <p>Jaz bi se odzval na besede gospoda Jerovška in njegovo omenjanje Bajukove vlade iz
               leta 2000. Tukaj imam namreč eno pismo z 29. septembra 2000, ki ga je podpisal
               takratni notranji minister dr. Peter Jambrek in govori o meji pri Hotizi <stage type="mag"/> <stage>(Nadaljevanje)</stage> in pravi takole: Kriteriji za
               določitev meje med Republiko Slovenijo in Republiko Hrvaško so naslednji. Osnovni
               kriterij za določitev meje so meje katastrskih občin. Dopolnilni kriteriji so naravna
               meja po vodotokih in razvodnicah ob upoštevanju osnovnega kriterija mej katastrskih
               občin. Drugi kriteriji: zgodovinski, geografski, ekološki in tako dalje. Praktične
               rešitve se uporabijo tik ob mejni črti tako, da se prebivalcem ob mejni črti zagotovi
               neovirano normalno življenje in delo. V nadaljevanju: Že zakon o notranjih zadevah,
               Uradni list Republike Slovenije št. 28/80, v 37. členu navaja, da so se postaje
               milice ustanovile za območje občin, kar pomeni, da slovenska policija ni niti pred
               osamosvojitvijo imela nobenih pristojnosti na ozemlju, ki je bilo izven katastrskih
               občin zajetih v območja slovenskih občin. In še zaključek: Zaradi navedenega je vaš
               predlog o nadzoru ozemlja vzdolž toka reke Mure v tem trenutku neizvedljiv. S
               spoštovanjem dr. Peter Jambrek, minister.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp45">

               <speaker>PRESEDNIK DR. VINKO GORENAK:</speaker>

               <p>Hvala lepa. Tega časa se spominjam. Dopis pa mislim, da uradno ni bil nikoli
               podpisan, poslan. Ta dokument ni bil podpisan in poslan nikamor. Takrat sem bil
               neposredno ob Jambreku.</p>
               <p>Še gospod Žnidaršič.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp46">

               <speaker>MAG. FRANC ŽNIDARŠIČ:</speaker>

               <p>Lepa hvala. Jaz sem skrbno poslušal in ugotavljam naslednje. Slovenska policija je
               ravnala korektno, se izognila incidentu in svoje delo opravila tako, kot se spodobi
               in menim, da tudi v celoti dobro dela in se trudi, da bi zagotovila varnost in seveda
               mir v državi. Taka zahteva za sejo je zame traparija, politiziranje, politizacija
               neke nesreče s katero se nikoli ne bom strinjal. In samo čakam, kdaj boste zahtevali
               izredno sejo za kakšen slabo parkiran avto, ali če je nekdo šel tam čez cesto, kjer
               je to za ljudi prepovedano. Prosim vas, da izražate svojo državotvornost na drugačen
               način, na način, da se lotevate izredni sej za resne stvari, ne pa za prerekanje o
               tem kdo in zakaj ni sprožil incidenta takrat, kadar potrebujemo mir in kadar lahko
               mirno čakamo kaj bo odločilo arbitražno sodišče. Vse tisto vmes je nepomembno in vse
               tisto, kar se bo vmes zgodilo je lahko samo slabše od tistega, da mirujemo, da se
               izogibamo incidentom in da spoštujemo dogovor o prijateljskih odnosih, seveda, če ena
               stran poskuša ravnati nekorektno je prav, da se odzovemo, ampak izredne seje za to so
               nepotrebne. Mi nismo neka preiskovalna komisija, mi nismo sodišče, mi nismo policija
               in tako naprej. Pustimo posameznim vejam oblasti, da opravljajo svoje delo, ne da bi
               se v vsako stvar zapičili na način, kot je tale. Jaz take načine zavračam in bom v
               prihodnje napovedal obstrukcijo pri obravnavi takih, bi rekel, plehkih stvari iz
               katerih se dela neka politika, za katero vemo kakšna je. Je destruktivna, je
               raznarodovalna, je politika ustvarjanja konflikta med ljudmi, vzdrževanja neskončne
               delitve na narodu in tako naprej. S tako politiko se ne morem strinjati, se ne bom in
               zato obsojam zahtevo in take seje, ki jemljejo tudi predstavnikom naše policije, pa
               tudi sodne veje oblasti čas, ki bi ga mnogo bolj koristno porabili za reševanje
               tistih problemov, za katere tudi vi očitate, da se ne rešujejo. Saj se ne morejo, je
               morajo tu sedeti za tako bedarijo. Hvala.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp47">

               <speaker>PRESEDNIK DR. VINKO GORENAK:</speaker>

               <p>Hvala lepa. Ker nimam več sogovornikov se bom sam prijavil k besedi. In gospodu
               Žnidaršiču odgovoril naslednje. Ostro zavračam take besede, ki ste jih izrekel, o
               raznarodovalni in ne vem kakšni politiki. ....<stage>/Oglašanje iz klopi./</stage> Boste dobili
               besedo, če boste želeli. V angleškem parlamentu so na izredni seji lani razpravljali
               zakaj je fuzbal reprezentanca izgubila neko tekmo. Ljubi moji, če pa vas ali.... Ali
               pa francoskem, no v redu. Če pa vsa moti to, da ta parlament razpravlja o nekih
               dogodkih na še ne določeni meji,<stage type="mag"/>
               <stage>(Nadaljevanje)</stage> potem pa obžalujem, da je temu tako. Moram vam povedati, da sem v času
               od 4. 6. leta 1992 pa do 1. 10. leta 1992 vodil policijsko upravo Koper. Policisti so
               mi želeli pokazati kje je meja in kje nadzirajo. Res je pa tudi to, da nisem bil še
               nikoli na policijskem čolnu, in so rekli, pojdite z nami, vam bomo pokazali mejo, do
               kod to nadziramo. Zapeljali smo se na tisto točko pri Debelem rtiču, kjer je meja z
               Italijo, je določena. Peljali smo se v višino točke T5 ali kako se že imenuje, v
               Savudrijo in sto metrov od hrvaške meje prišli nazaj do te kontrolne točke, seveda po
               morju. Vprašal sem jih, zakaj vozijo tako počasi sto metrov od meje, tega ozemlja
               hrvaškega. Rekli so: "To je pa iz razloga predpisov varstva kopalcev, ne smemo iti
               bližje." Poglejte, torej, v tistem času je država Slovenija in slovenska policija
               nadzirala celoten Piranski zaliv, danes pa vemo kje je ta, kje se obe policiji
               gibljeta. In danes smo seveda s tako raznarodovalno politiko, kakršno pelje ta vlada
               in ne bivša, seveda na zelo dobri poti, da bomo z gospodom Čepičem nekoč tam rabila,
               ne vem kaj, ko bo meja že določena v sredini Piranskega zaliva. Vidite, to jaz vidim
               kot problem te Slovenije, vidim pa problem, da parlament razpravlja o nekem dogodku
               na meji. Izvolite repliko.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp48">

               <speaker>MAG. FRANC ŽNIDARŠIČ:</speaker>

               <p>Lepa hvala. Torej prav to, da meja še ni določena, je v tem primeru, ki ga danes
               obravnavamo, tista stvar ki ne more nič dobrega prispevati k končni rešitvi. Karkoli
               bomo naredili na tale način, ne bo nič pomagalo. Tako da, to je eno.</p>
               <p>Kar pa zadeva nadzor policije v Piranskem zalivu, pa ne vem zakaj ni prejšnja vlada,
               ki je imela absolutno možnost, zagotoviti nadzorstvo nad celotnim Piranskim zalivom,
               tega naredila. Jaz vem, da ni. In ne vem zakaj ni, če mislite, da bi morala in ne
               očitati zdajšnji policiji, da nečesa ne dela kar sami takrat niste naredili. Jaz sem
               bil zraven, ampak saj me je vaš predsednik odcahnil kot tistega, ki ni bil. Tako da,
               lahko mirno tako rečem kot sem. Hvala.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp49">

               <speaker>PREDSEDNIK DR. VINKO GORENAK:</speaker>

               <p>Sredine Piranskega zaliva se je odpovedala neka leva vlada. Izvolite, gospod
               Jerovšek.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp50">

               <speaker>JOŽEF JEROVŠEK:</speaker>

               <p>Hvala lepa. Čeprav ste gospod predsednik, že odgovorili gospodu Žnidaršiču, ampak
               dodatno pa moram reči, to kar je gospod Žnidaršič rekel, da delamo za to, da
               zahtevamo, da bi naša policija oziroma mi delali incidente na meji, tako se je
               izrazil. Mislim, jaz ne vem kakšen incident bi se zgodil, če drži to kar je povedal
               gospod Marinko, da je preiskovalni sodnik dejal, da znakov nasilja ni, da ni potreben
               ogled in je gotovo rekel pospravite truplo, tako kot je, ob takih slučajnih se zgodi.
               A zdaj gospod Žnidaršič pa misli, da je zdaj situacija za nas, Slovenijo, boljša, ko
               tega niso naredili. Ali se mi zavzemamo, da bo arbitražni sporazum določil, če
               rečemo, naravno mejo Muro, izbitje pogajalski adut, ker bodo Hrvatje kazali slike,
               tam smo še tega in tega datuma in tja so nas poklicali Slovenci. In gospod Žnidaršič,
               vi mislite, da je to v prid Slovenije? Vi menite, da je to bilo v prid. Potem bog
               pomagaj. Hvala.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp51">

               <speaker>PREDSEDNIK DR. VINKO GORENAK:</speaker>

               <p>Izvolite, gospod Žnidaršič.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp52">

               <speaker>MAG. FRANC ŽNIDARŠIČ:</speaker>

               <p>Lepa hvala! Torej nisem rekel, da je to v prid, ampak da takale izredna seja lahko
               samo škoduje. In še to, vedno mislim. Moram pa reči, da sem zelo razočaran, da niste
               slišali v začetku predstavnikov vlade, ko je bilo povedano, da policija pravzaprv
               tukaj ni bila tista, ki naj bi reševala problem. Preiskovalni sodnik je rekel, da ne
               potrebuje in stvar je končana. Vi pa kličete na odgovornost <stage type="mag"/><stage>(Nadaljevanje)</stage> policijo, o ravnanju policije, ki ga ni bilo.
               Kakšno ravnanje je to, ki ga ni? In vi za tisto, kar ni, skličete izredno sejo in to
               je zame, da ne rečem, otročje, nazadnje. Hvala.</p>
            </sp>
            <sp xml:id="SDT5-OZNPJUIP-Nujna-050-2011-02-11.sp53">

               <speaker>PREDSEDNIK DR. VINKO GORENAK:</speaker>

               <p>Hvala lepa. To je vaše mnenje. Naprej. Če ne, ob tem zaključku lahko ugotovim, da
               nekaterih odgovorov nisem dobil. Jih bom še iskal v skladu s poslovniškimi
               možnostmi.</p>
               <p>In prehajamo na glasovanje o sklepih. Glasovali bomo tako, da bomo glasovali najprej
               o prvem sklepu, iz originalnega besedila, da ga ne berem. Prosim, če pogledate. Potem
               bomo glasovali o drugem sklepu iz originalnega besedila, pri tretjem sklepu ga bom pa
               prebral posebej, ker je nekoliko spremenjen od tistega, ki ste ga dobili na mizo. V
               redu.</p>
               <p>Glasujemo o prvem sklepu iz originalnega besedila. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Sklep številka dva iz originalnega besedila.</p>
               <p>Kdo je za? <stage>(4 članov.)</stage> Kdo je proti? <stage>(6 članov.)</stage> Avtomatizem.</p>
               <p>Gremo naprej. Sklep, ki ste ga dobili na mizo, ga bom prebral, ker je nekoliko
               popravljen. Odbor za notranjo politiko, javno upravo in pravosodje predlaga ministru
               za pravosodje in vrhovnemu sodišču, da vsak v skladu s svojimi zakonskimi
               pooblastili, se opravičujem, pristojnostmi, opravita nadzor nad delovanjem
               predsednika Okrožnega sodišča v Murski Soboti. Pika. In od tam naprej ne.
               Glasujemo.</p>
               <p>Kdo je za? <stage>(4 članov.)</stage> Kdo je proti? <stage>(6 članov.)</stage></p>
               <p>Hvala lepa. S tem zaključujemo sejo.</p>
               <stage>(Seja je bila končana 11. februar 2011 ob 13.50.)</stage>
            </sp>
         </div>
      </body>
   </text>
</TEI>
