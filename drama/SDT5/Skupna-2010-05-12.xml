<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-Skupna-2010-05-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo gozdarstvo in prehrano</title>
            <title>Odbor za okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#SDT5-Skupna-2010-05-12.OZKGIP">7053E5EBC7C8BB59C125770D002DC730</idno>
               <idno type="custom" subtype="session" corresp="#SDT5-Skupna-2010-05-12.OZOIP">47F4C0FB8D7489D4C125770D002EAF90</idno>
               <idno type="custom" subtype="day" corresp="#SDT5-Skupna-2010-05-12.OZKGIP">0FAFE25CA6DD8561C12577260034DE41</idno>
               <idno type="custom" subtype="day" corresp="#SDT5-Skupna-2010-05-12.OZOIP">36229C4C03D59729C12577260034C4CA</idno>
               <idno type="URI" corresp="#SDT5-Skupna-2010-05-12.OZKGIP">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=0FAFE25CA6DD8561C12577260034DE41</idno>
               <idno type="URI" corresp="#SDT5-Skupna-2010-05-12.OZOIP">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=36229C4C03D59729C12577260034C4CA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-Skupna-2010-05-12.OZKGIP" n="019">
               <name>Redna</name>
               <date when="2010-05-12"/>
            </setting>
            <setting who="#SDT5-Skupna-2010-05-12.OZOIP" n="018">
               <name>Redna</name>
               <date when="2010-05-12"/>
            </setting>
         </settingDesc>
         <particDesc>
            <listOrg>
               <org xml:id="SDT5-Skupna-2010-05-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-Skupna-2010-05-12.OZKGIP">
                        <orgName key="OZKGIP">Odbor za kmetijstvo gozdarstvo in prehrano</orgName>
                     </org>
                     <org xml:id="SDT5-Skupna-2010-05-12.OZOIP">
                        <orgName key="OZOIP">Odbor za okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR REPUBLIKE SLOVENIJE  ZA KMETIJSTVO, GOZDARSTVO IN PREHRANO</stage>
            <stage type="session">19. seja</stage>
            <stage type="date">(12. maj 2010)</stage>
            <stage type="title">ODBOR DRŽAVNEGA ZBORA REPUBLIKE SLOVENIJE ZA OKOLJE IN PROSTOR</stage>
            <stage type="session">18. seja</stage>
            <stage type="chairman">Sejo je vodila Breda Pečan in Franc Bogovič, predsednika odborov. </stage>
            <stage type="time">Seja se je pričela ob 13.47.</stage>


            <sp xml:id="SDT5-Skupna-2010-05-12.sp1">

               <speaker>PREDSEDNIK FRANC BOGOVIČ:</speaker>

               <p>Lep dober vsem skupaj! Dovolite, da pričnem s skupno sejo Odbora za kmetijstvo,
               gozdarstvo in prehrano ter odbora za okolje in prostor, danes tukaj v Beli Krajini.
               Smo že dobri dve urici skupaj, tako da smo že dobro zajadrali današnji dan. Prav pa
               je, da sedaj z malce zamude pričnemo ta formalno del naše 19. seje Odbora za
               kmetijstvo, gozdarstvo in prehrano. Še enkrat vsi skupaj prav lepo pozdravljeni.
               Mislim, da je prav, da tudi izrečeno iskreno zahvalo za to prisrčno dobrodošlico.
               Moram reči, da ni nič drugačna kot takšna kot kakršno sem pričakoval, ker sem bil že
               nekajkrat v Beli Krajini, v Beli Krajini je vedno tako domače in pa prijazno, zato
               iskrena hvala vsem tistim, ki ste se z nami že ukvarjali doslej, nam ponudili te lepe
               trenutke. Dobite, glavni, odgovorni, v nadaljevanju tudi besedo, dovolite pa, da s
               kolegico gospo Pečanovo najprej opraviva ta formalni del, ki je povezan tudi s
               prisotnostjo.</p>
               <p>Pozdravljam prav lepo seveda med nami mag. Dejana Židana, novega ministra za
               kmetijstvo, gozdarstvo in prehrano, ki ima danes tudi priložnost, da se prvič udeleži
               naše seje na terenu. Dobrodošel minister med nami!</p>
               <p>Pozdrav tudi državnemu sekretarju iz ministrstva za okolje, gospodu Kusu in vsem, ki
               ste tako ali drugače v okviru služb obeh ministrstev.</p>
               <p>Kar se tiče Odbora za kmetijstvo, imamo opravičilo gospoda mag. Boruta Sajovica,
               potem pa imamo tudi dve pooblastili, in sicer gospoda Alana Bukovnika zamenjuje, je
               pooblaščena nadomestna članica gospa Renata Brunskole in gospod Mirko Brulc tudi je
               pooblaščen, da zastopa člana odbora gospoda Vebra.</p>
               <p>Sedaj je to dovolj za ta naš del. Pričakujemo še gospoda Laha, ki bo nadomestil
               gospoda Ziherla, mislim pa, da še potrebuje, da nas najde v tem lepem ambientu.</p>
               <p>Gospa Breda, besedo dajem vam sedaj.</p>
            </sp>
            <sp xml:id="SDT5-Skupna-2010-05-12.sp2">

               <speaker>PREDSEDNICA BREDA PEČAN:</speaker>

               <p>Hvala lepa. Pričenjam 18. sejo Odbora za okolje in prostor in vas obveščam, da so se
               za današnjo sejo opravičili naslednji člani odbora. In sicer gospod Rudolf Petan in
               dr. Peter Verlič iz Poslanske skupine SDS. Gospod Potočnik Alojz iz Poslanske skupine
               Zares, gospa Silva Črnugelj iz Poslanske skupine Socialnih demokratov, nadomeščajo pa
               na seji, pa bodo kot nadomestni člani odbora s pooblastili sodelovali gospa Cvetka
               Zalokar Oražem, ki bo nadomeščala Francija Keka, gospod Rado Likar, ki nadomešča
               Danijela Krivca in pa gospa Renata Brunskole, ki bo nadomeščala kolego Matjaža
               Hana.</p>
               <p>Besedo dajem ponovno gospodu Bogoviču.</p>
            </sp>
            <sp xml:id="SDT5-Skupna-2010-05-12.sp3">

               <speaker>PREDSEDNIK FRANC BOGOVIČ:</speaker>

               <p>Prehajamo torej na določitev dnevnega reda. Dnevni red ste prejeli s sklicem, je ena
               točka, seznanitev s problematiko kmetovanja na zavarovanih območjih. Ker v
               poslovniško določenem roku nisva prejela predlogov za spremembo dnevnega reda, je ta
               določen kot ste ga prejeli s sklicem. Vse, ki ste ostali prisotni, bom v nadaljevanju
               posebej pozdravil.</p>
               <p>Sedaj pa dajem najprej besedo domačemu županu, tudi bivšemu kolegu poslancu gospodu
               Andreju Fabjanu, županu občine Črnomelj. Med nami so danes vsi trije belokranjski, že
               pravi ena županja, županja Metlike in tudi župan Semiča, gospod Janko Bukovec. Lep
               pozdrav vsem! Spodobni se in pravično je, kot se reče, pa da damo besedo domačemu, da
               nas pozdravil. Izvoli. 
               </p>
            </sp>
            <sp xml:id="SDT5-Skupna-2010-05-12.sp4">

               <speaker>ANDREJ FABJAN:</speaker>

               <p>Hvala lepa. Torej, spoštovana predsednica odbora, predsednik odbora, spoštovani
               predstavniki vlade, minister, poslanke in poslanci, kolega županja, poslanka županja,
               državni svetnik! V mojem imenu ena lepa dobrodošlica. Kot je bilo slišati ste v teh
               dveh urah se nekako že zaužili svežega čistega, zdravega belokranjskega zraka tik ob
               naši meji in tudi že nekoliko bližje spoznali te naše navade oziroma naše možnosti v
               samem parku. Res pa je, da naš park sega tudi še nekoliko severneje, proti Kočevju,
               in bi prav gotovo potrebovali vsaj še eno sejo odbora, da bi še kaj več videli, ampak
               že ta vtis bo nekoliko, rečem lahko dobrodošel, da bi tudi naše probleme lahko tokrat
               ali kje drugje zaznali in poskušali pri obravnavi določenih tem tudi upoštevati. Jaz
               vam ne bi našteval podatke občin in tako dalje.</p>
               <p>Skratka, smo v občini Črnomelj, v Beli Krajini, kjer živi nekaj več kot 27 tisoč,
               okrog 27 tisoč prebivalcev s 500 kvadratnimi kilometri. Je nekako dokaj zaokroženo
               območje, tukaj se pa nahajamo v prejšnjih Jankovičih, gospod Raztresen, Jankovičih.
               Sedaj pa v Rimu, torej ste prvič v Rimu in tudi v Črnomlju imamo priimke papežev, pa
               tudi škofov itd. Torej počutite se kot v Rimu. In upam, da bo ta seja zgodovinska, in
               da bo dala našemu parku in našemu razvoju tudi določeno energijo in določen
               potencial.</p>
               <p>Spoštovana predsednica, predsednik, jaz bi samo toliko. Moj namen je bil pozdrav,
               kasneje pa, če boste dovolili, v parih besedah mogoče tudi na samo tematiko, kakšna
               misel, mogoče ministru ali vam, ki <gap n="..."/><stage>/nerazumljivo./</stage><gap n="..."/> Hvala lepa, da ste prišli,
               dobro se imejte še danes med nami in prav gotovo bo gazda, gospod Raztresen za to
               tudi poskrbel. Hvala lepa.</p>
            </sp>
            <sp xml:id="SDT5-Skupna-2010-05-12.sp5">

               <speaker>PREDSEDNIK FRANC BOGOVIČ:</speaker>

               <p>Hvala lepa gospod Fabjan za te uvodne pozdravne besede. In dovolite, da podobno
               kolektivno, kot sem najprej pozdravil župane, zdaj pozdravim tudi direktorje narodnih
               parkov, slovenskih, vsi so danes povabljeni. V enem parku je namestnik direktorja,
               sicer so vsi med nami. Upam, da se poznava, sicer bomo imeli še priložnost, da se
               spoznamo. Zato lep pozdrav prav vsem. Besedo pa dajem direktorju Krajinskega parka
               Kolpa, gospodu Borisu Grabrijanu, ki je bil tudi pobudnik za to srečanje, že lansko
               leto, vendar ne da bi kaj to vedela, ko sva dajala pobude, sem bil samo malce
               hitrejši s pobudo za terensko sejo, ko smo si ogledali hidroelektrarne in pa podobne
               zadeve, vezane na kmetijstvo v Posavju, zato smo morali malce počakati, da nekako,
               glede na to, da večina dela naj poteka v Državnem zboru, kot pravi poslovnik, da je
               pa v letošnjem letu smo uspeli realizirati to današnjo sejo. Boris, izvoli.</p>
            </sp>
            <sp xml:id="SDT5-Skupna-2010-05-12.sp6">

               <speaker>BORIS GRABRIJAN:</speaker>

               <p>Hvala lepa. Še enkrat prav lepo pozdravljeni! In sem imel v veselje večino vas že
               pozdraviti v <gap n="..."/><stage>/nerazumljivo./</stage><gap n="..."/> v našem informacijskem centru Žuniči. Kakorkoli
               že, zdaj pa na tem, bi rekel, še uradnem delu seje. Tudi tisto prej sem prepričan,
               vsaj zame, ni bila nič manj pomembna in upam, da delite mnenja z menoj. Tudi je bila
               enkratna priložnost, tako pokazati par, delo in vtis dobiti v tem.  So stvari, o katerih bomo sedaj
               razpravljali, nekako smo jih želeli pred tem že nakazati. Nič za to, čeprav smo lani
               to sejo načrtovali pa je šele letos, zamudili nismo nič, vse stvari pa se morajo
               seveda zvrstiti. Jaz želim, da sedaj nekoliko bolj tekoče steče, da bi opravili tako
               kot smo zadevo načrtovali. Še naprej prijetno bivanje v Beli krajini in seveda
               uspešno delo do konca seje in srečno pot nazaj potem.</p>
            </sp>
            <sp xml:id="SDT5-Skupna-2010-05-12.sp7">

               <speaker>PREDSEDNIK FRANC BOGOVIČ:</speaker>

               <p>Hvala lepa.</p>
               <p>V navadi imamo vedno, da v uvodu pozdravimo vse povabljene. Večji del povabljenih smo
               uspeli pozdraviti, se pravi, najprej ministra Dejana Židona, mag. Zorana Kusa, se
               pravi, predstavnike obeh ministrstev. Naj povemo, da smo povabili in da je med nami
               tudi gospod Jože Mihelčič, državni svetnik, ki zastopa Belo krajine. Potem je
               predstavnik Kmetijsko-gozdarske zbornice, direktor med nami, Igor Hrovatič in ga tudi
               lepo pozdravljam. Prav tako je med nami predstavnik Sklada, direktorja nadomešča
               gospod Brus, ki sem ga tudi videl med nami in pa pozdrav tudi dr. Dariju Okrajčiču,
               direktorju Zavoda za varstvo narave. S tem mislim, da sem večina tistih povabljenih
               gostov pozdravil. Lep pozdrav pa tudi domačinom vsem in pa številnim novinarjem, ki
               nas tudi danes spremljate in mislim, da je to tudi osnovni namen tudi takšnih
               terenskih sej, da širša Slovenija spozna, kaj se dogaja v Sloveniji in parki so
               zagotovo takšna pomembna vsebina, da je prav, da se na tak način posvetimo pozornost
               tem našim zakladom.</p>
               <p>Gradivo za današnjo sejo ste 7. 5. 2010 prejeli. Pripravilo ga je Ministrstvo za
               okolje in prostor v sklop, katerega tudi sodijo parki. Prav pa je, ker danes govorimo
               o kmetijstvu in kmetovanju v teh parkih, o drugih stvareh smo tudi že spregovorili,
               da damo besedo v uvodu najprej besedo ministru, mag. Dejanu Židanu, kasneje bomo dali
               tudi predstavniku, mislim, da boste vi, gospod Kus, dal tudi predstavnikom
               Ministrstva za okolje in prostor. Minister pa kot vemo, da je na začetku mandata
               največ dela, da bo imel že sedaj opravičilo, da nas bo ob 15. zapustil, zato bomo
               tudi izkoristili, da bomo ta čas, ki ga imamo na razpolago, da boste med nami
               izkoristili za vsa ostala vprašanje, ki bodo mogoče vam namenjena. Besedo pa najprej
               vam.</p>
            </sp>
            <sp xml:id="SDT5-Skupna-2010-05-12.sp8">

               <speaker>MAG. DEJAN ŽIDAN:</speaker>

               <p>Gospod predsednik. Spoštovane poslanke in poslanci. Spoštovani ostali visoki gostje.
               Hvala, ker ste mi omogočili, da je moj prvi službeni obisk izven Ljubljane v tem
               lepem okolju, to cenim, hvala še enkrat.</p>
               <p>Nekaj stališč Kmetijskega ministrstva do zavarovanih območij. Nadzorovanih območij v
               Sloveniji je 12.6% vse slovenske površine. Na posameznih zavarovanih območjih je
               skoraj dve tretjini je kmetijskih zemljišč. Ta zemljišča so tudi podvržena načinu
               upravljanja upravljavskih načrtom in seveda trajnostnemu razvoju, ki mora biti tukaj
               prisoten. Pomembno je, da pri pripravi upravljavskih načrtov sodelujejo tudi kmetje
               in predelovalci hrane, zato, ker v bistvu oni so tisti, ki so ogrodje večine
               krajinskih parkov. Imajo funkcije, ki so trajnostne, prav tako pa so to kmetije, ki
               pomembno prispevajo tudi k prehranski bilanci Slovenije. Tako da, jaz verjamem, da bo
               povezovanje med upravljavci in med kmetijami na tem področjih omogočili napredek tako
               na področju organizacije, promocije in tudi trženja. Tukaj seveda kmetijstvo
               pričakuje pomoč in pričakuje v bistvu aktivno udeležbo  pri teh načrtih s strani upravljavcev. Pomembno je
               povedati, da država in da Kmetijsko ministrstvo kmetije na zavarovanih območjih urad
               močno podpira skozi izravnalna plačila za območje tako imenovane OMD-je, ki znašajo
               od 25 do 182 evrov na hektar. Sicer se sedaj ta način sofinancira oziroma
               sofinanciranja izravnalnih plačil spreminja tako, da se ohranja dobra polovica tega
               deleža, drugi delež je odvisen od točkovanja, ki je odvisen pač od omejitev, ki so
               prisotna na teh zemljiščih. Tisto, kar je dodatno pomembno pa je, da Kmetijsko
               ministrstvo kmetovanje na teh področjih podpira s tako imenovanimi kmetijskimi
               okoljskimi ukrepi. Ti ukrepi pa tudi omogočajo, kadar gre za kombinacijo financiranje
               s strani države in evropskega seveda proračuna ob razmerju 25:75, od 82 do tudi 600
               evrov na hektar.</p>
               <p>Tisto, kar bi rad na koncu povedal je pa čisto operativno pomembno za vse vas, ki na
               tem področju razvijate tudi kmetijstvo in proizvodnjo hrane. Danes bo podpisana
               uredba, ki omogoča izvajanje inštrumentov programa Razvoja podeželja v letu 2010.
               Podpisana bo na ta način, da ukrepi, ki so slabo izkoristljivi so pa bistveni za
               razvoj tovrstnih področjih, to so ukrepi, iz osi tri. Bodo za to, da bodo bolj
               dostopni, bodo odprti ukrepi, ne bodo zaprti. Jaz pričakujem, da bomo uspeli to skozi
               vlado sprocesirati v roku enega najkasneje v roku dveh tednov.</p>
               <p>Tisto, kar je pomembno, da veste je pa tudi naslednje. Da delež sofinanciranja države
               in EU skozi te ukrepe se letos povečuje. Ponekod se povečuje za 10% iz 50 na 60%. Pri
               posameznih ukrepih smo se odločili, da gremo na 85% sofinanciranje izvajanje aktivnih
               politik na teh in podobnih področjih. Obstaja pa tudi ukrep, kjer je sofinanciranje s
               strani države 100%.</p>
               <p>Za konec mi dovolite, da povem, želel bi, da bi vsi prišli do spoznanja, da je na
               takšnih zavarovanih območjih sobivanje upravljanja in kmetovanja, da je nujnost.
               Sobivanje je vedno posledica dogovorjenih rešitev, včasih so tudi kompromisi in da
               tudi kmetije, ki so na teh področjih so tiste, ki ohranjajo tradicijo. To so tiste,
               ki so omogočile tudi preživetje slovenstva v preteklosti. Proizvajajo tradicionalno
               hrano in prav je, da so to svojo funkcijo opravljajo tudi naprej. Hvala.</p>
            </sp>
            <sp xml:id="SDT5-Skupna-2010-05-12.sp9">

               <speaker>PREDSEDNIK FRANC BOGOVIČ:</speaker>

               <p> Hvala, gospod minister. Besedo dajem gospodu Kusu. Še prej pa čisto eno tehnično.
               Te motnje, ki jih slišite na zvočnikih so posledice, ne vem, ali ima nekdo zelo
               aktiven mobitel, kje blizu, blizu zvočnika, sicer ne bomo prisluškovali temu, kaj bo
               na telefonu, bo pa motilo zapise ali pa posnetke, zato prosimo, da bodite malo pri
               mobitelih pozorni in jih umakniti od mikrofona. Izvolite, gospod Kus.</p>
            </sp>
            <sp xml:id="SDT5-Skupna-2010-05-12.sp10">

               <speaker>MAG. ZORAN KUS:</speaker>

               <p> Hvala za besedo, gospod predsednik. Spoštovana predsednica Odbora za okolje in
               prostor. Spoštovane poslanke in poslanci. Ostali prisotni.</p>
               <p>Tudi s strani Ministrstva za okolje nekaj uvodnih stavkov, več bo pa verjetno časa in
               prilike v razpravi. Kot je povedal že minister je v Sloveniji trenutno zavarovanih
               območij 12.6% celotnega ozemlja. Ta številka je seveda relativno takšna, da ne pove,
               ali je to veliko ali malo. Dostikrat se meša ta številka s procentom območij, ki so
               pod Naturo 2000. Res je, daje to presečna množica, Nature 2000 je okoli 35%, 36% teh
               12.6%  pa je seveda presečna
               množica in to je znotraj Nature. Torej, vsa zavarovana območja v zavarovalnih
               območjih so hkrati tudi v Naturi. Ta številka, bi morala biti v skladu z Nacionalnim
               programom varstva okolja že večja. Tisti, ki Nacionalni program varstva okolja
               poznate, to je program iz leta 2005 je predvideval, da bi zavarovana območja v
               Sloveniji naj postopoma povečevali in naj bi že do leta 2008 torej že pred dvema
               letoma dosegli 5 dodatnih procentih točk torej poleg 12.6 naj bi imeli še dodatnih
               5%. Do leta 2014 pa naj bi imeli 10 dodatnih procentih točk, torej danes naj bi bili
               že na približno 20% zavarovanih območij v Sloveniji. Primerjalno, če vam povem je v
               Avstriji zavarovanih okoli 30% območij, čeprav oni imajo manj Nature kot mi imajo pa
               precej več zavarovanih območij. Toliko glede samih številk.</p>
               <p>Tematika današnja v okviru točke dnevnega reda je seveda aktualna tematika, aktualna
               problematika. Mi smo se seveda na neki način malo spraševali, kaj zapisati v
               dokument, ki smo vam ga poslali in v tem predstavitvenem dokumentu smo pravzaprav
               bolj predstavili zavarovana območja in razvojno priložnost podeželja kot takega.
               Minister je povedal že nekaj vsebin, ki jih pripravljajo na Kmetijskem ministrstvu,
               res pa je, da ostaja še vrsta vsebin, ki bi jih pa lahko pravzaprav okrepili, ki bi
               jih lahko drugače dogovorili. Na strokovnih ravneh ti pogovori že potekajo, sedaj pa
               je priložnost, da z izmenjavo nekaterih idej, ki jih boste ali povedali danes ali
               kdaj kasneje, da potem skupaj ministrstvi za Kmetijstvo, gozdarstvo in prehrano in pa
               Ministrstvo za okolje in prostor verjetno še s katerim drugim, vsaj s Kulturnim
               ministrstvom dogovorimo nekatere vsebine, ki bi lahko pripomogle k drugačnemu
               kmetovanju ob upoštevanju omejitev in priložnosti, ki jih daje tako vsebina na okolju
               in prostoru kot vsebina na kulturi. Toliko bi jaz imel za kratek uvod. Bi pa prosil
               še za 5, 6 minut, da bi strokovnjak, gospod Mladen Berginc, nekaj na prosojnicah
               povedal še več o vsebinah, ki niso bile direktno vzete v dokument, ki smo vam ga
               poslali. Hvala lepa.</p>
            </sp>
            <sp xml:id="SDT5-Skupna-2010-05-12.sp11">

               <speaker>PREDSEDNIK FRANC BOGOVIČ:</speaker>

               <p>Izvolite, gospod Berginc.</p>
            </sp>
            <sp xml:id="SDT5-Skupna-2010-05-12.sp12">

               <speaker>MLADEN BERGINC:</speaker>

               <p><gap n=".."/><stage>/Ni vključen./</stage><gap n=".."/> <gap n=".."/><stage>/Nerazumljivo./</stage><gap n=".."/> Tukaj imam eno karto Slovenije, iz katere
               lahko razvidite, kje v Sloveniji imamo ta trenutek teh 13% zavarovanih površin. Imate
               tudi strukturo teh površin od enega Narodnega parka, ki ga imamo v Sloveniji ta
               trenutek pa vse do 1200 naravnih spomenikov. To omrežje tvorijo tako državne
               razglasitve parkov kot tudi občinske. Desetletja nazaj v stari državi, če tako rečem,
               v zvezni državi so imele občine velike pristojnosti za razglašanje zavarovanih
               območij in te spodnje številke, ki govorijo o naravnih rezervatih, o naravnih
               spomenikih in krajinskih parkih so iz tega obdobje. Razloga zavarovanih območij.
               Zavarovana območja se v bistvu na vsem svetu kreira, ustanavlja za to, da se ohranja
               največje bogastvo na biotski raznovrstnosti in na naravnih vrednotah, hkrati pa je
               vzporedni cilj  tudi v
               podpiranje razvoja lokalnega prebivalstva v takih območjih. Predvsem skozi
               biodiverziteto in varstvo narave se omogoča tako imenovane ekosistemske usluge, to je
               sedaj neka zelo jasna povezava predvsem ljudi z naravo, ki živijo v določenem
               prostoru in ta tako imenovan ekosistemski storitveni del varstva narave prispeva k
               nekem lokalnem razvoju. Skratka, parki prispevajo k nacionalnemu in lokalnemu
               gospodarskemu razvoju. Mi smo na primer sedaj v zadnjih 10-ih letih samo iz
               mednarodnih virov manj kot v 10-ih letih na projektih parkov, kjer so zelo majhne
               ekipe dobili preko 13 milijonov evrov denarja za lokalno gospodarstvo, kjer ti parki
               obstajajo. Omogoča sinergijski vložen sektorskih razvojnih politik. Predstavljajo
               izhodišče za oblikovanje novih vzorcev trajnostnega razvoja, ker je odvisno tudi od
               lokalnega prebivalstva, kako parke lahko razumejo za svoj dela razvoja in so mesto
               tudi za iskanje odgovorov in izzivov na obligacijski ravni predvsem z vidika
               gospodarskih in pa klimatskih sprememb na tem področju. Uspešnost upravljanje
               zavarovanih območij se kaže predvsem skozi njihovo aktivno upravljanje, to kar je
               gospod minister prej povedal, seveda aktivna udeležba vseh, ki delujejo v nekem
               prostoru je tisti predpogoj za to, da lahko upravljanje nekega zavarovanega območja
               postane uspešno. To je možno samo na ta način, da se vse procese varstvenih in pa
               razvojnih ukrepov primerno vključi v sektorske, nacionalne, regionalne in pa lokalne
               politike. Kar je izjemno pomembno je to, da je način kmetovanja v Sloveniji v
               preteklosti v bistvu odigral ključno vlogo za današnje stanje na področju varstva
               narave. To se mi na tem področju zelo dobro zavedamo. To, kar imamo mi danes v naravi
               je delo generacij pred nami, ki so ravno skozi kmetovanje to današnje stanje
               zagotavljali, zato je tudi prioritetni ukrep doseganja ciljev na varovanih področjih
               v parkih ravno povezava kmetijskih dejavnosti s cilji upravljanja.</p>
               <p>Kmetijska področja in stanje v parkih je, v bistvu, tukaj imate zgoraj v prvem delu
               navedeno, kakšne vsebine imajo kmetijska območja, gre v bistvu za trajno travinje, to
               so vlažni in ekstenzivni travniki, suha in ekstenzivna travišča, območja z nizko
               intenzivnostjo pridelave in pa z mozaično strukturo. To je to, kar je v bistvu osnova
               za kakršnokoli bogato biodiverziteto. Ta biodiverziteta obstaja na teh kmetijskih
               zemljiščih. Tam, kjer se kmetijska zemljišča zaraščajo imamo mi trikrat manjšo
               stopnjo indeks biodiverzitete, trikrat manjšo stopnjo. Večina zavarovanih območij, če
               se spomnite na karto nazaj se nahaja na marginalnih območjih v državi, tam kjer je
               ekonomija, demografija v nekih negativnih stanjih, v trendih, ki gredo navzdol in pa
               v območjih z omejenimi pogoji kmetijske dejavnosti. S kakšnimi problemi se soočamo
               pri parkih? Opuščanje kmetijske rabe, proizvodnje in posledično zaraščanje kmetijskih
               zemljišč. Nam z vidika varstva narave ta proces ni pisan na kožo, mi si želimo
               aktivnega kmetovanja v teh prostorih, ker se na drugi strani seveda začne upadanja
               biotske raznovrstnosti, izginjajo živalske vrste in tudi rastlinske, spreminjajo se
               habitatni tipi, ki so vezani na kulturno trajno.</p>
               <p>Drugi problem je intenziviranje kmetijskih zemljišč. Mi imamo v določenih parkih tudi
               probleme z intenzivnostjo, kjer se skozi kmetijsko rabo pospešuje pridelava. S tem
               seveda imamo tudi težave, ki so enake opuščanju in seveda izginjanje tradicionalne
               kulturne krajine kot so omejki žive meje, posamezna drevesa, gradbišča, itd.</p>
               <p>Priložnosti za življenje v zavarovanih območjih. Biotska raznovrstnost, starinska
               pestrost in naravne vrednote so v bistvu naravni kapital. Slovenija ima tukaj
               primerjalne prednosti. To, ker je na neki ravni potrebno imeti vedno pred očmi.
               Slovenija je bogata s tem naravnim kapitalom primerjalno z drugimi državami. Mi imamo
               največji biodervizitetni indeks oziroma smo na drugi mestu v Evropi, ne samo v EU, in
               tega kapitala je možno pri nas še veliko več uporabljati na primeren način. Parki so
               tukaj inštrument, ki ga seveda v tej smeri lahko uporabljamo. Možnosti samo navedenih
               nekaj zadev, ki so tukaj pomembne in so iz naših izkušenj tudi realno dokazljive. Gre
               za možnosti povečanja neposrednih in posrednih zaposlitev. Pod tretjo točko tukaj
               vidite, kako poudarjamo neki primer javnega zavoda TNP, kjer smo z neko študijo
               ugotovili, da je tako imenovanih induciranih zaposlitev v tem parku šestkrat več kot
               je zaposlenih v parku. Gre za dimenzijo približno 200, 250 ljudi, ki dobiva na račun
               parka neko delo v širšem prostoru, ne samo v parku, ampak tudi ob njem. Parki seveda
               predstavljajo tudi povečanje toka javnofinančnih sredstev v lokalno ekonomijo.</p>
               <p>Usmerjanje kmetijstva v zavarovanih območjih v parkih. Mi imamo ves čas v javnosti
               neko razumevanje, da so parki nekaj kar omejuje dejavnosti. Da, parki so nekaj kar
               ovirajo v nekem prostoru določene aktivnosti, vendar je jasno, da kmetijstva in
               gozdarstva ne ovirajo. V lokalni sceni z nobenim tudi v Narodnem parku in tukaj je
               direktor Triglavskega parka, ki je najstrožji varovani prostor skozi parkovno
               omrežje, kmetijstva na nobeni ravni ne oviramo s kakršnimikoli  zapovedmi ali prepovedmi. Iz tega ozira je
               seveda kmetijstvo tista panoga, ki je na tem razumevanju razvojnih usmeritev v parku
               podlaga za neko podporo za aktivno rabo, ki omogoča seveda tradicionalno življenje in
               delo ljudi v prostoru. Večina usmeritev, ki jih mi imamo na področju parkov se izvaja
               skozi že obstoječo sektorsko zakonodajo s področja kmetijstva, lovstva, vode, itd.
               Skratka, v parkovnih instrumentih ne nadgrajujemo teh že postavljenih sistemov. Kot
               odziv na upadanje biotske raznovrstnosti smo mi dosegli s kolegi s kmetijskega
               resorja res eno, za enkrat, dobro politiko okoljskih ukrepov, kjer se na teh
               območjih, zaradi Nature 2000 kmetovalcem na prostovoljni ravni ponujajo ti ukrepi kot
               plačila za določeno rabo kmetijskih zemljišč in kot je gospod sekretar povedal, ta
               Natura območja so seveda ta trenutek v vseh območjih parkov. Pred leti preden smo
               vstopili kot država v EU smo preko kmetijskih politik imeli tudi posebna plačila za
               parke, ki jih pa, zaradi EU nismo mogli več nadaljevati in so bili to zelo pomembni
               ukrepi takrat tudi za kmetovalce v teh območjih.</p>
               <p>Končujem, samo še ta in naslednja slika. Načini kmetovanja v bistvu omogočajo na eni
               strani biotsko raznovrstnost in ohranjanje vsega bogastva, ki ga imamo v naravi v
               Sloveniji kot sem že ponovil, poudaril prej, in ohranjajo poseljenost podeželja,
               ohranjajo razvoj drobnega podjetniškega interesa na kmetiji, to kar smo danes tukaj v
               parku videli, ohranjali kulturno krajino in identiteto našega nacionalnega prostora
               in hkrati skozi to tudi mozaični strukturo kmetijske rabe in krajinsko pestrost. Naši
               cilji so v bistvu zavezništvo med kmetijstvom in ohranjanjem narave. Te politike
               moramo združevati skupaj, jaz mislim, da je tukaj prednost nas vseh, da ta prostor,
               kjer je ta gospodarski hendikep, demografija v upadanju je lahko ravno skozi te
               politike aktivno podprla za to, da se nam ti trendi zmanjšujejo oziroma obračajo v
               drugo smer. Na tem segmentu je na eni strani raba kmetijskih zemljišč, ki zagotavlja
               cilj ohranjanja narave in biodervizitete pomembno, na drugi pa seveda, spodbujanje
               teh dejavnosti, ki postajajo za kmetovalce ekonomsko zanimivi. To, ker je gospod
               minister tudi osebno povedal, 
               aktivno vključevanje kmetovalcev v upravnih zavarovanih območjih skozi
               <gap n=".."/><stage>/nerazumljivo./</stage><gap n=".."/> načrte. To je to, kar povezuje nas lahko v neko skupno
               zavezništvo. Hvala lepa.</p>
            </sp>
            <sp xml:id="SDT5-Skupna-2010-05-12.sp13">

               <speaker>PREDSEDNIK FRANC BOGOVIČ:</speaker>

               <p>Hvala lepa, gospodu Bergincu. Mirno lahko rečemo, da je eden največjih poznavalcev te
               tematike v Sloveniji. Zagotovo so pa veliki poznavalci in tisti, ki se dnevno, tako
               kot je danes nadzorno prikazal, gospod Gabrian, ukvarjajo s temi zadevami, se pravi,
               predstavniki parkov in pa tudi zavodov, ki delujejo v teh parkih. Kot sem že omenil
               so povabljeni direktorji vseh javnih zavodov in izkoriščam to priložnost, da tudi
               sami, če želite poveste, s čim se srečujete, kaj je tisto, s čimer bi bilo potrebno
               pomagati pri vašemu delu, da s prve roke tudi odločevalci dobijo, dobimo določene
               informacije. Jaz bi direktorjem dal najprej besedo. Posebej vem, da se nismo nič
               dogovarjali, vem pa, da ni problem, da se tistim, ki se dnevno ukvarjate s tem, tudi
               na tak način vklopiti. Boš Boris, ti začel. Izvoli. Domačemu damo naprej besedo.</p>
            </sp>
            <sp xml:id="SDT5-Skupna-2010-05-12.sp14">

               <speaker>BORIS GRABRIJAN:</speaker>

               <p>Če si tako blizu pa, da imaš večkrat priložnost se izpostaviti. Hvala lepa.</p>
               <p>Jaz mislim, da je gospod Berginc pa gospod državni sekretar, že pred tem seveda,
               minister, zelo dobro predstavil te zadeve in jaz bi še enkrat ponovil samo to stvar.
               Zadeva zagotovo ni konfliktna, včasih celo mogoče prihaja do nesporazuma, definitivno
               pa zavarovani akt zavarovanih območij ne omejuje samega kmetovanja. S kmetovanjem in
               drugimi ekonomskimi dejavnostmi zagotovo so težave na teh področjih, ki pa imajo
               drugačne temelje, ki jih zagotovo najdemo, če ne enake, tudi podobne, drugod. V prvi
               vrsti za pokrajinske parke zagotovo to velja pa v večji meri tudi povsod drugod, da k
               večjemu predstavlja problem nekmetovanje, opuščanje kmetovanja. Mi seveda s tem
               izgubljamo biotsko raznovrstnost na eni strani, na drugi strani pa to mozaično
               krajinsko pestrost, ki smo jo danes poskušali tudi vam pokazati, kakšen korak
               izgubljen, kjer poskušamo za nazaj narediti, ampak se je treba seveda zavedati, da
               tukaj v principu generalno v večji meri povratka več ni, površine, ki smo jih pred
               desetletji izgubili bodo izgubljene. Upam, da bodo v novi funkciji kljub temu služile
               nekako in biotski pestrosti in varstvo narave v celoti, ne pa v taki meri kot je to
               seveda prvotno bilo. Večja težava, na tem področju, zakaj do tega prihaja, je seveda
               različno, najbrž pa so poglavitni problemi tako neznanje na eni strani, pri katerih
               mi želimo prispevati seveda svoj delež, neko neznanje k znanju seveda tudi k
               izobraževanju prebivalcev in s tem tudi kmetovalcev. Mi opravimo, vsaj toliko
               predavanj danes kot kmetijska svetovalna služba, če ne tudi kakšnega več, poleg tega
               pa vse druge aktivnosti. Tako kot ta problem pa seveda ostaja tudi zelo velik problem
               finančne podhranjenosti tega področja. Kljub številnim mehanizmom, ki kažejo na te
               možnosti so za večino naših prebivalcev to samo teorija. Te stvari so prezahtevne,
               zelo zahtevne že za nas same, da kandidiramo na projekte, za naše prebivalce pa
               toliko bolj. Mi smo z veliko muko uspeli ohraniti nekatere izginjajoče pasme,
               belokranjsko pramenko, ovco, itd., žal ta trenutek programe, kmetijske, ki to
               omogočajo, Genska banka, nekateri zapuščajo, ker so tudi ti najpreprostejši programi,
               njim prezahtevni. Drugi problem je kljub številnim okoljskim programom, ki so na
               razpolago, vsaj konkretno v našem primeru, ni prav zelo veliko njih tudi na
               razpolago. Velikokrat je bil že omenjen ta ukrep  pozne košnje ali pa košnja <gap n=".."/><stage>/nerazumljivo./</stage><gap n=".."/>, itd., seveda
               vsak Belokranjec naprej reagira, jaz pa imam stelnik. No, ampak nobeden belokranjski
               stelnik ne ustreza trenutno še tem ukrepom, ki so bili prej uvedeni. Ampak, na tem
               seveda smo, da bomo kaj tudi premaknili. Toliko bolj je, zaradi naštetega predvsem
               pomembno, da smo vsaj mi koliko toliko učinkoviti, zaradi tega kandidiramo z
               različnimi partnerji na različne finančne mehanizme. Ene ste spoznali pri čebelarski
               učni poti, tam smo tri mehanizme uporabili in veliko prostovoljnih aktivnosti, potem
               v stelnikih, ko skupaj s partnerji v projektu, ki ga vodi občina Metlika
               revitaliziramo belokranjske stelnike, imamo nekoliko različne principe, temelj tega
               pa je dolgoročno, da trud, ki ga bomo v to vložili ne bo pozabljen in da bo seveda
               trajnejši.</p>
               <p>Tako kandidiramo tudi na mednarodne projekte IPA skupaj z Hrvaško, imamo pač to
               srečo, da smo v področju, ki lahko kandidira. Izkoristimo mehanizme lider las, ki
               bodo v jesenskem delu tudi bolj odprti kot se napoveduje, a ne minister? Tukaj bi
               želeli, potem tudi investicijsko nastopiti, ta delež bo višji in upam, da bomo lahko
               ustrezno participirali. Imamo že dva projekta s partnerji, enega iz občine, drugega s
               kmetijskim zavodom z Novega mesta, že tako na štedilniku, bi se reklo, in ko bo
               mehanizem odprt bomo šli nanj. Smo pa bili uspešni pri kandidiranju projektov tako na
               šolskem kakor na kulturnem ministrstvu. Mogoče prav kultura in turizem, ki imajo
               velikokrat kaj za povedati o opravljanju zavarovanih območjih, bi lahko še kanček več
               k temu prispevali.</p>
               <p>Sedaj, pri financah si ne delamo nobenih iluzij, da bi pa sedaj v tej finančni krizi
               lahko do česa več prišli. Če ohranimo stvari v okvirih kot so zastavljene ne bomo
               morali biti zadovoljni, upam pa, da ne bo radikalnejših tez. Mi smo trenutno tudi
               kadrovsko podhranjeni. Imamo 5 zaposlenih in šesto polovičko na projektu, začasno.
               Vsekakor pa, zaradi te kadrovske podhranjenosti želimo izkoristiti drugačne možnosti.
               Nekatere se seveda kažejo pa ponovno tudi tukaj so nekatere bolj teoretične. Občina
               Črnomelj, ki res, bom rekel, aktivno podpira naše angažmaje na različnih področjih
               tako finančno kakor tudi skozi projekte, nam je recimo tudi omogočila financiranje
               javnih delavcev s tistim deležem, ki ga država v našem okolju ne pokriva. Žal, pa
               nismo bili, potem uspešni, ker je bilo pomanjkanja sredstev na državnem nivoju in teh
               javnih delavcev nismo pridobili. Konkretno delo, ki ste ga danes videli bi teklo
               lahko v bistveno večjem okviru, ker so potrebe zelo velike. Se pravi, čiščenje
               zaraščenih površin in v kolikor bi obstajal mehanizem, da bi seveda te javne delavce
               za tovrstne namene lahko v večji meri pridobivali bi bilo to uspešno.  Mi si danes pomagamo tudi z
               delavci, ki morajo opravljati družbeno-koristne ure, bi se reklo, kaznjenci, ki v
               prepolne zapore ne morejo, tako da tudi to uporabljamo in smo v bistvu s tem zelo
               zadovoljni, lahko rečem. Iščemo tudi možnosti uporabe sodelovanja s komuno, ki je v
               starem trgu in še kaj temu podobnega bi rekli, ampak mogoče neka bolj sistematična
               usmerjenost prav v to področje bi seveda stvar lahko olajšala. Torej kakorkoli, kot
               na začetku lahko zaključim, edina resna grožnja je seveda nekmetovanje, seveda pa
               kakšne druge stvari tudi predstavljajo težavo, so pa rešljive. Spregovorili smo
               besedo o zvereh, o gensko spremenjenih organizmih itn., ki pa jih jemljemo
               navsezadnje tudi kot strokovni izziv, ki kot neka zrela družba bi morali najti prave
               oblike rešitve.</p>
               <p>Mogoče posebna specifika, ki je pač pri nas samo še na zadnjem punktu, ki smo ga
               obiskali, ob reki Kolpi, obnova mlinov, obnova jezov. Obnova jezov gre počasi.
               Vodostaj Kolpe je katastrofaleno nizek, se sicer ureja s hudo počasno dinamiko,
               obnove, ki so pa izpeljane, pa ravno niso zgled nekega strokovnega dela. Danes se
               mikro flora in favna nad jezovi radikalno spreminja. Očitno obnove z betonov niso
               enake kot so bile obnove z zložbami kamnov in tukaj bi si morali vzeti korak nazaj,
               tako kot v stelnikih. Mi na roke drobimo les, ne kurimo in ne odvažamo lesa, ker ne
               moremo te organske maze iz tega revnega prostora odstranjevati. Podobno je tudi
               tukaj. Tako da, z Zavodom za varstvo narave smo tukaj soglasni, v naslednjih fazah,
               kakorkoli spodbujamo hitrejšo obnovo jezov, pa tehniko obnove bi želeli, da jo res
               izvedemo, bom rekel, pa ne primitivno, ampak vendarle okolju in naravi primernejše.
               Hvala lepa za en tak uvod.</p>
            </sp>
            <sp xml:id="SDT5-Skupna-2010-05-12.sp15">

               <speaker>PREDSEDNIK FRANC BOGOVIČ:</speaker>

               <p>Najlepša hvala Borisu Gabrijanu, direktorju Javnega zavoda Pokrajinski park Kolpa.
               Med nami je sedaj prisoten gospod Zvone Lah, ki ga prav lepo pozdravljam. Kolega
               poslanec uradno nadomešča gospoda Milenka Ziherla, tako da je v Odboru za kmetijstvo
               en član več prisoten.</p>
               <p>Sprašujem ostale predstavnike parka. Izvolite.</p>
            </sp>
            <sp xml:id="SDT5-Skupna-2010-05-12.sp16">

               <speaker>MARTIN ŠOLAH:</speaker>

               <p>Hvala lepa za besedo. Martin Šolar, direktor Triglavskega narodnega parka. Res hvala
               lepa za pobudo in povabilo in za organizacijo današnjega srečanja. Nam je v veselje,
               da se lahko takole srečamo, pogovorimo, in da je tudi seveda na vas, spoštovani
               poslanci, naslovimo nekaj naših izkušenj, interesov ali pa, če hočete, tudi želja.
               Dejstvo je, da zavarovana območja so zavarovana območja in izhajajo iz dejstva, da
               gre za varovanje narave in varovanje narave je seveda neke vrste zrel dogovor družbe,
               da smo se odločili, da se čemu tudi kje odpovemo oziroma, da v določenih območjih, se
               pravi, v parkih, ravnamo drugače. Jaz mislim, da je to možno in danes je bilo v vseh
               teh uvodnih predstavitvah že povedano in dokazano, da ta konsenz med varstvom in
               razvojem seveda je mogoč, in da je to prava pot. Kot že omenjeno, je Triglavski
               narodni park velik, edini narodni park v Sloveniji, 4% Slovenije zavzema in ta
               prostor je dovolj velik, da lahko uresničujemo tako, bom rekel, cilje varovanja kot
               pa tudi cilje trajnostnega razvoja, kjer sta pa predvsem kmetijstvo in pa tudi
               turizem izjemno pomembni obliki. Tako da, seveda strmimo k tem ciljem. Jaz bi, ker
               nas je veliko, pravzaprav končal z neke vrste, bom rekel, pozivom in pa pobudo; Zakon
               o Triglavskem narodnem parku, ki je star že 30 let je,  kot veste, v parlamentarni proceduri. Šel je čez
               zahtevno in obsežno javno obravnavo, ki je trajala dva meseca, od februarja do
               aprila. Jaz mislim, da je zakon dobra rešitev, potrebujemo ga za uresničevanje
               ciljev, ki so bili predstavljeni tako naravnovarstvenih kot tudi ciljev trajnostnega
               razvoja v tem območju. In še posebej je pomembno, da predlog zakona skupaj z
               obrazložitvami, ki prvič pravzaprav v zgodovini zavarovalnih območij v Sloveniji
               dajejo tudi konkretne možnosti financiranja varstvenih in razvojnih ukrepov, da ga v
               tem smislu tudi podprete, z gospo Pečanovo, predsednico odbora, smo skozi zanimive
               javne obravnave pravzaprav prišli do tega, da je kljub temu, da seveda neke kritike
               so, neke pripombe so, materija je taka, da jo je končno po desetih letih nastajanja
               zakona potrebno sprejeti in tukaj pričakujemo tudi vašo podporo. Hvala lepa.</p>
            </sp>
            <sp xml:id="SDT5-Skupna-2010-05-12.sp17">

               <speaker>PREDSEDNIK FRANC BOGOVIČ:</speaker>

               <p>Sprašujem še ostale. Gospod Ivo Trošt. Izvolite.</p>
            </sp>
            <sp xml:id="SDT5-Skupna-2010-05-12.sp18">

               <speaker>IVO TROŠT:</speaker>

               <p>Lep pozdrav tudi v mojem imenu! Ivo Trošt, Kozjanski park. Takole, ko se tudi drugim
               včasih prestavim kot direktor Kozjanskega parka, me vprašajo, kje pa je to. Pravim,
               ali ste kdaj slišali za stare <q>"jabke"</q>. Ja, to pa vemo. Kozjanski park. Recimo to je
               ena taka prijetna simpatična zgodba, kmetijska, na našem območju, čeprav verjetno
               veste, da je Kozjanski park nastal kot kulturna ustanova, takrat kot spominski park
               Trebče. Seveda v povezavi z matrijo Josipa Broza Tita, Marijo Javeršek. Verjetno vam
               je to poznano. No, seveda, ampak sčasoma se je park na tem kmetijskem območju
               spremenil v naravni park - v regijski park. In ta zanima zgodba je z našimi jabolki,
               pa ne samo v pridelavi zdravega in ekološko dobrega sadja, ki ga lahko predelamo v
               takšne ali drugačne produkte, ampak je pravzaprav bistvo tega projekta v tem, da
               ohranimo ves genetski sadni material, ki so ga naši predniki v Sloveniji ustvarili.
               Če kakšna stvar povezuje nekdanje avstrijske slovenske pokrajine, Gorenjsko,
               Štajersko, Dolenjsko in Primorsko, so verjetno to jabolka. Tiste štiri naše avtohtone
               sorte jabolk, štajerski pogačar, dolenjska voščenka, gorenjska voščenka in gorišča
               sevka recimo. In seveda hkrati lahko rečem, da je lahko jabolko tudi eden od naših
               nacionalnih simbolov, tako malce za hec. Hvala lepa.</p>
            </sp>
            <sp xml:id="SDT5-Skupna-2010-05-12.sp19">

               <speaker>PREDSEDNIK FRANC BOGOVIČ:</speaker>

               <p>Hvala. Naprej želi še kdo, kateri od predstavnikov. Izvolite.</p>
            </sp>
            <sp xml:id="SDT5-Skupna-2010-05-12.sp20">

               <speaker>ČRTOMIR PEČAR:</speaker>

               <p>Dober dan, lep pozdrav iz Parka Škocjanske jame, Črtomir Pečar, zaposlen v Parku
               Škocjanske jame v imenu direktorice, ki se danes ni mogla udeležiti. Lepo pozdravljam
               vse prisotne, predsedujoča, poslance, župane! In obenem bi rad čisto kratek bil, da
               naš park je relativno zelo majhen napram drugim parkom, meri 413 hektarjev, ima malo
               večje vplivno območje, vendar o tem nekih posebnih režimov ni.</p>
               <p>Kar se pa kmetijstva tiče, smo bolj skopi z obdelovalno zemljo. Bolj pomembni so ti
               suhi kraški travniki, predvsem z biodiverziteto. In v zadnjem letu je  začel opravljati kmetijsko
               dejavnost, včeraj je en mlad kmetovalec, ki mu še na različne načine poskušamo
               pomagati, kljub tem skopo oziroma kmetijsko-okoljskim ukrepom, tako da iščemo tudi
               primerno lokacijo za senik, za stajo in upam, da bomo v temu uspeli. Hvala lepa.</p>
            </sp>
            <sp xml:id="SDT5-Skupna-2010-05-12.sp21">

               <speaker>PREDSEDNIK FRANC BOGOVIČ:</speaker>

               <p>Hvala. Izvolite, Marko Starman.</p>
            </sp>
            <sp xml:id="SDT5-Skupna-2010-05-12.sp22">

               <speaker>MARKO STARMAN:</speaker>

               <p>Najlepša hvala. Moje ime je Marko Starman in vas lepo pozdravljam. Jaz sem direktor
               Krajinskega parka Strunjan. Pri nas je situacija nekoliko drugačna kot od drugih
               parkov, ker smo edini tudi morski park in ker je pritisk turističen in pritisk po
               zidavi resen na tem območju, ker so interesi po lepem koščku pogleda na morje v enem
               edinem delu Tržaškega zaliva, ki je še nespremenjen, edini del, 4 kilometrski del
               obale, ki v celem Tržaškem oziroma celo severnem, pomembnem delu severnega Jadrana
               nespremenjen, vsekakor pa je sodelovanje s kmetijskim področjem ena naših glavnih
               nalog. Strunjan je zdaj postal znan ne samo po tem kar imamo morskega, ampak tudi po
               kakijih, zdaj na novo se je odkril poseben artičok, ki naj bi izviral prav iz tega
               območja in naj bi bil genetsko specifičen, čeprav je v določeni meri to še sporno.
               Zdaj analiziramo ali je to res ali ne, ker imamo resne interese, da bi bilo in pa
               tudi druge, da ne bi bilo. Ampak v vsakem primeru naše delo je tesno povezano s
               kmetijsko dejavnostjo. Mi bi kmetovalce, ki jih je malo ostalo v Strunjanu, poskušali
               povezati med seboj, pod skupnim znakom, pod skupno znamko, pod skupnim
               predstavitvenim načinom z neko celovito ponudbo raznih proizvodov in na tem delamo.
               Ob tem smo tesno in oziroma neizbežno vezani na uspehe v projektih, ker druge oblike
               financiranja tega preprosto ni. In tukaj je veliko dela. Vi sigurno poznate, da je
               veliko dela s pripravo projektov in velik riziko pri končnih uspehih, ampak če pa že
               enkrat uspeš, je pa pomembno, da potem dobiš podporo s strani države in lastno
               udeležbo se nekako skupaj spravi. V vsakem primeru se zahvaljujem in še enkrat, tako
               kot vsi ostali, da smo imeli priložnost videti ta krasen in bogat del in po najboljši
               moči bomo tudi mi na našem koncu, na drugem koncu Slovenije tudi vse naredili, da bi
               peča kraja ostal tak kot je in s tem seveda biodiverziteto. Ker če pa nimamo osnov na
               katerem gradimo, nam pa tudi vse ostalo nič ne pomaga. Hvala.</p>
            </sp>
            <sp xml:id="SDT5-Skupna-2010-05-12.sp23">

               <speaker>PREDSEDNIK FRANC BOGOVIČ:</speaker>

               <p>Hvala. Izvolite.</p>
            </sp>
            <sp xml:id="SDT5-Skupna-2010-05-12.sp24">

               <speaker>BARBARA ZUPANC:</speaker>

               <p>Pozdravljeni! Moje ime je Barbara Zupanc in prihajam iz Krajinskega kraja Ljubljansko
               Barje. Iz območja južno od Ljubljane, v katerem je kar 85% vseh površin v kmetijski
               rabi. Tako, da o tem, kako pomembno je sodelovanje med enim in drugim sektorjem, vem
               več kot si lahko verjetno mislite in sem zelo vesela te priložnosti, da se končno ta
               dva sektorja tudi tako na tej formalni  uradni državni ravni srečata, kljub temu, da se mi na strokovnem
               nivoju pravzaprav od vsega začetka moramo srečevati. Na Ljubljanskem barju je tako
               kot je že Boris rekel, eden večjih problemov opuščanje kmetijstva, po drugi strani pa
               seveda tudi intenziviranje. Jaz bi tukaj opozorila na nekaj, kar mislim, da je tudi v
               domeni vseh teh, ki tukaj sedite, imate možnost odločanja. Jaz kmete rada gledam
               čisto kot podjetnike. Dokler bodo kmetje dobivali večjo podporo v naravi in okolju
               neprijazne oblike obdelovanja, dokler se podpira monokultura na velikih površinah,
               potem o tem nekakšnem sožitju med kmetijstvom in varstvom narave ne bomo mogli v
               resnici govoriti, v resnici, ne samo na načelni ravni. Ob tem pa bi rada opozorila še
               na eno priložnost, ki se nam pri tem, pravzaprav v tem v borbi s tem, tudi pojavlja.
               Namreč kot vi veste, je Slovenija v zadnjih letih postala neto uvoznica hrane, kar je
               mislim da pri teh naših pogojih kmetovanja, malo problematično. Kot sem seznanjena,
               zdaj že več kot polovico vse hrane uvozimo. To seveda ni dobro ne za slovensko
               kmetijstvo še slabše je pa to za slovensko naravo, ker potem pomeni to, da kmetijstvo
               ne opravlja niti vloge urejevalca prostora niti seveda proizvodnje hrane. Zato
               mislim, da je ena priložnost, da se združimo v bistvu v enem skupnem projektu, kako
               na nek način povečati samo oskrbo s kmetijskimi pridelki v Sloveniji, v bistvu z
               lokalno proizvedeno hrano, ki ima majhne stroške transporta, majhne stroške od
               proizvajalca do potrošnika, ki je za to veliko bolj zdrava, zaradi česar bomo imeli
               bistveno manj tovornjakov na cestah, ki morajo jogurte iz Francije pripeljati.
               Skratka predlagam, da to tudi postane eden od sprejetih državnih projektov, da se
               samooskrba prebivalstva z domačo hrano poveča, in sicer seveda na način, z lokalno
               proizvodnjo hrane, ki takšnega kot smo ga imeli, pravzaprav dolga leta in nam na ta
               način pravzaprav tudi ohrani in podeželje in kulturno krajino in neko tradicionalno
               rabo kmetijstva, ker sicer se mi zdi, da bomo kljub najboljšim željam, ki jih imamo
               za sodelovanje drug z drugim, v tej globalizaciji prisiljeni se obnašati vsak po
               svoje in se bomo pravzaprav v svojih ciljih bolj oddaljevali kot pa si to želimo.
               Hvala.</p>
            </sp>
            <sp xml:id="SDT5-Skupna-2010-05-12.sp25">

               <speaker>PREDSEDNIK FRANC BOGOVIČ:</speaker>

               <p>Hvala lepa tudi za ta vaš pogled. Mislim da, lahko kar s to temo nadaljujemo.
               Izvolite. 
               </p>
            </sp>
            <sp xml:id="SDT5-Skupna-2010-05-12.sp26">

               <speaker>BERNARD GORŠAK:</speaker>

               <p>Sem vršilec dolžnosti direktorja krajinskega parka Goričko. To, kar so kolegi pred
               menoj rekli velja tudi pri nas, na severovzhodu Slovenije. Mogoče vendarle nekaj
               specifik je. Neke razlike so med Gorenjsko, Triglavskim in Goričkim parkom. Kar je
               enoten imenovalec vsega tega, mogoče ker smo mi kot upravljavci spoznali je, da brez
               projektov ne gre. Najprej bi rad izpostavil to razmerje med javno službo in med
               projekti. Namreč, ker se pojavlja to tudi drugače znotraj našega kroga, kot eno od
               pomembnih vprašanj, kako kot javno službo, ki izvajanje nadzorne službe, monitoring,
               kar vemo, kar že pač je, uskladiti oziroma izvajati s pomočjo projektov. In mislim,
               da zato ravnokar tu sedimo, kar je tudi Boris pokazal in kar je, recimo, direktor
               Trošt s Kozjansko <gap n="..."/><stage>/Nerazumljivo./</stage> da enostavno ne vidimo druge možnosti, da
               pridemo v realizacijo nekaterih javnih pooblastil razen s projekti. In to, kar smo že
               dolgo tega govorili je financiranje projektov, ena velika težava. Mi se zadolžujemo
               oziroma smo vsi prisiljeni vzeti neke kredite za predfinanciranje oziroma tudi kritje
               lastnih sofinancerskih stroškov, ker lastni viri so zelo različni od parka do parka,
               nekaj zmoremo, nekaj ne. Ker smo pa, bom rekel, poleg profeisonalizma tudi
               entuziasti, dejansko vidimo v teh projektih eno našo pomembno vlogo, ker nas potem v
               prostoru tudi drugače vidijo, če prihajamo do ljudi z nekimi konkretnimi dogodki. Se
               pravi, to razmerje med javno službo in projekti je za nas izjemno izjemno pomembno.
               Financiranje, kot že rečeno, je dolga zgodba. Ne bi zahajal preveč v njega. Ampak
               ravno to, da moramo tiste obresti nekako pokriti in da se zadolžujemo je ena od teh,
               zagotovo, vročih tem trenutno.</p>
               <p>Drugo, če sem te, Boris, prav razumel, da ste od sklada kupili zemljišča<gap n="...."/> Ker tudi
               mi se potegujemo zato, da bi upravljavci<gap n="..."/><stage>/Oglašanje iz klopi./</stage> sredstev sklada.
               Namreč, naslednja stvar je, da so nekatera zemljišča, ki so v lasti Republike
               Slovenije in upravljanju sklada smo tudi mi, tam kjer je manjši interes za najemnike,
               če gre za vlažna zemljišča, ali kakorkoli, tudi mi se sedaj dogovarjamo preko sklada.
               Tu sem se z direktorjem sklada o tem pogovarjal, da bi prišli do nekega prenosa
               upravljavstva, kjer bi lahko mi kot zgled, se pravi, da bi država bila zgled pri
               upravljanju s temi zemljišči. Mislim, da se bo tudi tu v kratkem premaknilo, da
               zlasti, kjer ni nekega navzkrižja interesov, da bi lahko uprave parkov postale en
               upravljavec, se pravi zemljiški so v lasti Republike Slovenije, kako daleč bo to, na
               kakšen način je to, seveda, je drugo. Je pa ravno to, kar je mogoče sedaj tudi
               premierna priložnost ta skladova sredstva so vsem nam parkom izredno močna in
               pomembna injekcija je bila takrat. Radi bi, da bi injekcije bile redne ali vsake
               toliko vsaj, ker so pustile tudi v prostoru izjemno močna pečat, kjer smo lahko
               naredili neke res konkretne posege v prostoru na ta račun. Vloga sklada v tej naši
               funkciji v prostoru je izjemno izjemno pomembna.</p>
               <p>Naslednje, kar je, je to, da se pojavlja kot vprašanje, ali smo mi potem, če že
               dobimo s projekti take zadeve kot je drobilec te biomase oziroma kosilnice, bom
               rekel, ker <gap n="..."/><stage>/Nerazumljivo./</stage> ali neke preše, ali morda neke sirarne, kot smo mi
                  kupili ali potem se vidimo
               kot gospodarski subjekt ali kot podjetniki, ne, mi se vidimo kot iniciatorji, kot
               tisti, ki dokazujejo upravičenost takih posegov oziroma takih dejavnosti, ki imajo
               seveda tudi večkratni učinek. Se pravi, imajo ekonomskega in naravovarstvenega. In
               včasih to kdo zamenjuje, da se sedaj želimo iti, bom rekel, neko profitno dejavnost,
               ker se ne smemo, in tudi ni naš namen, ampak da pa spodbudimo neko lokalno
               podjetniško okolje, to pa ja, in ravno preko projektov, kot že rečeno, nam to deloma
               uspeva, deloma kdo to sledi. Žal pa, kot je bilo rečeno, so ti prostori tudi
               ekonomsko dosti šibki, ni nekega začetnega kapitala, da bi te neke dobre zglede tudi
               potem lokalni podjetniki nadaljevali, kjer bi hkrati s svojo pridobitniško
               dejavnostjo, se pravi, ti drugotni učinki tudi bili. Se pravi sonaravno urejanje
               okolja. Kot že rečeno, možno preko takih dejavnosti.</p>
               <p>Pojavljalo se nam je vprašanje, ker smo bili uspešni na programu javnih del, zlasti
               na tem področju urejanja kulturne krajine, bom rekel kar v kmetijskem sektorju.
               Dobili smo pet javnih delavcev, ki potem opravljajo neko dejavnost na terenu,
               preprečevanje zaraščanja, ali kakorkoli. Potem je bilo vprašanje provokativno, ali
               sedaj park postaja javna komunalna služba. Tudi to ni res oziroma je lahko samo del,
               če je iztrgan iz celotnega konteksta. Ob tem se seveda vrši izobraževanje, promocija,
               osveščanje in lastnikov in potencialnih upravljavcev. Hočem reči, ob tem, ko
               prihajamo na privat zemlji z javnimi deli ali v projektu pridobljenimi sredstvi, ali
               to lahko pomeni kakršnokoli neskladje z zakonom o javnih financah, ali kakorkoli. In
               tu bi radi jasne signale in sugestijo. Mi smo dobili iz Ministrstva za okolje in
               prostor, da ni, ampak mogoče, da bi bilo nekje na državni ravni to še toliko bolj
               jasno. V Kozjanskem parku 10 let visokodebelne sadovnjake urejali, ki so večinoma
               privat in tudi mi bi radi. Ker ravno to, kar je gospod Berginc izpostavil, da je
               kulturna krajina del slovenske identitete mi na tem tudi utemeljujemo ta širši
               družbeni interes, ko stopamo na privat zemljo. Glede tega tudi to.</p>
               <p>Mogoče samo to. Smo tudi lastniki nekaj zemljišč, se pravi, lahko bi prišli tudi v
               program kmetijsko okoljskih plačil, a to, kot je tudi Boris rekel, da izobražujemo
               tudi lastnike tudi mi, in še bolj jih bomo, in ravno ta proces vključevanja,
               nekaterim dobro znan, nekaterim manj, ukrepi se včasih dopolnjujejo, spreminjajo,
               kdaj gredo vsi v izplačila, kdaj ne. Rekel bom tudi za nas, ker se poudarja pomen
               pridobivanja lastnih virov, bi radi, da bi bili upravičeni do teh kmetijsko okoljskih
               plačil, ker če že imamo svojo lastno zemljo v tem programu, mislim, da pride v ta
               program, to pa pomeni, da se ta naša dejavnost lahko statutarno uredi, se pravi, da
               izvršujemo neko kmetijsko dejavnost, ker pod tem pogojem lahko dobimo mit in se lahko
               vključimo v kmetijsko-okoljski program in bi potem dobili tudi na nek način ta
               državna sredstva, ki so na voljo za sonaravno urejanje, se pravi zemljišč. Kakorkoli,
               sem samo navrgel nekaj takih konkretnih zadev v katerih se vsak dan srečujemo v
               prostoru. Z gospodom ministrom sva že od prej sodelovala in mislim, da gre na tem
               področju to sodelovanje naprej. In tako, kot je bilo prej dobro mislim, da bo sedaj
               samo še boljše in se s tem priporočam za naprej. Mogoče v diskusiji še kaj več in
               hvala za pozornost.</p>
            </sp>
            <sp xml:id="SDT5-Skupna-2010-05-12.sp27">

               <speaker>PREDSEDNIK FRANC BOGOVIČ:</speaker>

               <p>Hvala lepa. Še tistim priložnost, ki mogoče niso prej sodelovali z ministrom, pa bodo
               danes izkoristili to priložnost. Želi še kdo od predstavnikov parkov? Sicer bi ta
               krog zaključil in mislim, da bi na kratko, tako kot ste si znali sami omejiti čas, k sreči meni ni bilo
               treba tega počenjati, bi izzval še mogoče v tem krogu najprej predstavnike
               Kmetijsko-gozdarske zbornice, Sklada kmetijskih zemljišč in pa tudi gospod Krajčič,
               če želite. Potem pa mislim, da je prav, da damo tudi besedo še domačim županom, ki
               kot lokalne oblasti v tem primeru enega parka, lahko povedo, v tem sodelovali, na kar
               bi pa odprl razpravo in poskušali potem strniti te zadeve. Igor Hrovatič, direktor
               Kmetijsko-gozdarske zbornice. Izvoli.</p>
            </sp>
            <sp xml:id="SDT5-Skupna-2010-05-12.sp28">

               <speaker>IGOR HROVATIČ:</speaker>

               <p>Predsednik, hvala lepa, lep pozdrav tudi v imenu Kmetijsko-gozdarske zbornice
               Slovenije. Tudi mi v bistvu podpiramo takšne skupne seje, predvsem ne samo skupne
               seje, ampak razširjene seje, kjer se pravzaprav na tem institucionalnem delu lahko
               odgovorni, ki smo odgovorni za ta prostor, se pogovorimo, vidimo probleme in
               poskušamo poiskati skupne rešitve, za dobrobit ljudi, ki v teh zavarovanih območjih
               živijo.</p>
               <p>Po našem mnenju ohranitev stanj na teh območij, predvsem prvenstveno zagotavlja
               primarna kmetijska raba in poseljenost tega prostora in primarna kmetijska raba, kot
               glavna gospodarska, pa ne samo gospodarska, ampak širša dejavnost, ki nekako tudi z
               raznimi ukrepi skrbi za ravnovesje tako živalstva kot rastlinstva.</p>
               <p>Seveda, ko se srečuješ, ko živiš na teh območjih, je seveda vprašanje ali je
               življenje na teh območjih, bom rekel, dovolj stimulativno, ali je dovolj kvalitetno,
               se pravi za tistega, ki tukaj živi, za nekoga, ki je v ta prostor vstopil od zunaj,
               je ta pogled na ta prostor popolnoma drugačen, kot pa je pogled človeka, ki pač
               dnevno tukaj živi in si v tem prostoru tudi zagotavlja bom rekel, redni, dnevni,
               mesečni, letni kruh, življenje in v bistvu si zagotavlja tudi določen standard.
               Navsezadnje si želimo, da je standard primerljiv. Kaj je tukaj standard, kvaliteta
               standarda v enem in drugem smislu in tukaj seveda je povezava in tukaj so te stvari
               pomembne, o teh zadevah je potrebno govoriti in dejansko te standarde ljudi, ki
               živijo v teh prostorih, pa tudi ljudi, ki v ta prostor prihajajo nekako
               komplementirati in nekako pokazati bonitete, prednosti in slabosti enih in drugih
               zadev. Za te ljudi pa moram reči, da trenutno bom rekel, izvajanje tako kmetijske
               dejavnosti, pa ne glede omejitev gor ali dol ali jih predstavljajo, omejitev, ali jih
               ne predstavljajo, dejansko trenutno stimulansi so premajhni in se ugotavlja, da se ta
               prostor prazni. Problem, ki smo ga ugotovili, tukaj se ne bi ponavljal je predvsem v
               tem, da je za biotsko raznovrstnost pomembno obdelan tudi ta prostor, nezaraščen
               prostor. Zakaj se ta prostor zarašča je več razlogov. Po naši oceni je več razlogov.
               Jaz mislim, da je opuščanje kmetijstva eden od glavnih razlogov, da so to, tako kot
               je že bilo povedano, da so to praviloma slabša, manj kvalitetna zemljišča, ki so še
               toliko bolj podvržena zaraščanju, da je tukaj treba upoštevati tudi to, da so to
               območja z razdrobljeno lastniško strukturo, da tukaj živijo ljudje, ki so starejši in v bistvu v tem delu tudi
               manj dovzetni do neke novosti, nova znanja, nove ukrepe, ki jih pač morajo izvajati
               in pravzaprav tudi zaradi tega, zaradi zakompliciranosti takšne ali drugačne
               vsebinske ali pa tudi, če rečemo temu administrativne, se pravzaprav izvajanje teh
               ukrepov, pravzaprav nekako ogiba in ta prostor se zarašča. En tak indikator, da je
               temu tako je divjad. Divjad gre za ljudmi, tako kot se prostor prazni, gre divjad za
               ljudmi, zato ni bilo nič čudnega, da je bil medved v Ljubljani, takrat se ja alarm
               sprožil, prej se ni sprožil. Jaz mislim, da je kmetijstvo, zaradi te funkcije, ki jo
               tukaj ima, pomemben, enakovreden partner pri izvajanju politik na teh območjih. Tako
               v strokovnem delu, tako v delu vsakdanjega življenja, kakor seveda tudi v politiki
               navsezadnje danes tukaj, kar je potrebno in mislim, da je tudi naloga parkov tukaj
               zelo velika, je tudi v tem, da bi z opravljanjem, da bi lahko kmetije, lahko
               opravljali določene naloge varstvenega značaja in s tem pridobivala določen dohodek
               ali dodatno ali kot dopolnilno dejavnost, kjer pravzaprav so ti ljudje tisti, ki ta
               prostor tudi najbolj poznajo.</p>
               <p>Pri nas na Kmetijsko-gozdarski zbornici je pravzaprav, jaz moram tukaj reči, da smo
               dejansko vključeni tudi v oblikovanje teh politik, tudi predvsem politike razvoja
               podeželja, s katerim so tu ukrepi vezani na ta območja najbolj obsežni. Po naši oceni
               ni samo kmetijstvo tisto, ki pač nekako podpira to izvajanje teh ukrepov na teh
               zavarovanih območjih, da bi tukaj moglo biti širše. Mi pač nekako želimo, da se tudi
               v tem delu stvari uredijo, tako zbornica imamo, bom rekel, razgovore tako z
               Ministrstvom za kmetijstvo, z Ministrstvom za okolje in pač poskušamo določene stvari
               narediti, predvsem pa v bistvu tudi na tem območju zagotoviti določen razvoj, se
               pravi razvoj v smislu ohranjanja teh ali pa zagotavljanj teh ciljev, ki si jih ali
               kot politika ali pa kot stroka zastavimo. V okviru zbornice sodelujejo, v bistvu
               deluje tudi naša strokovna služba, jaz mislim, da naša strokovna služba v tem delu
               opravi kar vsakoletno veliko število izobraževanj, za ljudi, ki živijo v teh
               območjih, da v bistvu se usklajujemo tudi z zavodom za varstvo narave, da so ta
               izobraževanja pravzaprav širša in da tudi preko teh naših strokovnih služb
               zagotovimo, da se ustreznost znanja tudi zaradi finančnih zadev in zahtev nekako
               prenesejo na ta prostor.</p>
               <p>Predvsem pa je pomembno tudi to, da sistem, ki ga Kmetijsko-gozdarska zbornica ima,
               omogoča, da se preko tega nekako tudi slišijo težave, slišijo predlogi za reševanje
               problemov, težav zato, da je življenje na teh območjih boljše, lažje, seveda pa je za
               nas vse tukaj zelo kvalitetno.</p>
               <p>Hvala lepa.
               </p>
            </sp>
            <sp xml:id="SDT5-Skupna-2010-05-12.sp29">

               <speaker>PREDSEDNIK FRANC BOGOVIČ:</speaker>

               <p>Hvala lepa.</p>
               <p>Ura bo tri, ko nas bo minister zapustil, kot smo na začetku povedali. Glede na
               omejenost časa sprašujem, če želi kaj dodati.</p>
               <p>Izvolite.</p>
            </sp>
            <sp xml:id="SDT5-Skupna-2010-05-12.sp30">

               <speaker>MAG. DEJAN ŽIDAN:</speaker>

               <p>Gospod predsednik, hvala, gospa predsednica.</p>
               <p>Tisto, kare me veseli, sem zelo natančno poslušal to diskusijo in moram reči, da v
               nekem zelo velikem delu vidim, da zelo podobno razmišljamo. To bo zelo pomembno, ker
               ukrepi, ki so pred nami, bodo izpeljani samo, če bomo vsi sodelovali. Tako, da
               dovolite, da na koncu še enkrat pozovem - jaz vidim tudi vašo vlogo, da bo tretja os,
               ki se zdaj odpre, po uredbi, ko bo podpisana, da bo izkoriščena, kajti boljše ogrodja
               za izvajanje ukrepov v krajinskih parkih, kakor je tretja os ni. Ogrodje je odprto,
               stopnja sofinanciranja je velika, ostaja pa odvisno od podjetniške pobude, in tudi
               vas, kako boste vplivali na prebivalce, ki živijo na teh področjih.</p>
               <p>Hvala.</p>
            </sp>
            <sp xml:id="SDT5-Skupna-2010-05-12.sp31">

               <speaker>PREDSEDNIK FRANC BOGOVIČ:</speaker>

               <p>Tudi sam v tej osi na nek način vidim, in se je zdaj slučajno zložilo skupaj, da so
               najprej povedali svoje predstavniki parkov, zbornica, minister in včasih tudi iz
               lokalnega ali regijskega okolja, na kateri točki pogrešamo več te povezave, in
               mislim, da je ravno tretja os in so projekti iz te osi tisti, kjer bi lahko dejansko
               te službe tudi stopile skupaj in potem marsikaj naredile. Mogoče nek izziv za
               nadaljnje delo.</p>
               <p>Hvala za sodelovanje na skupni seji in uspešen dan še naprej. Rezultate pa, slišim da
               bomo izvedeli jutri. Srečno.</p>
               <p>Hvala lepa.</p>
               <p>V nadaljevanju, sem že prej najavil, da dajem besedo, če želita predstavniku sklada
               in dr. Krajčič, direktor Zavoda za varstvo narave.</p>
            </sp>
            <sp xml:id="SDT5-Skupna-2010-05-12.sp32">

               <speaker>MARTIN BRUS :</speaker>

               <p>Lep pozdrav še v imenu institucije, ki se ji reče sklad. Pravzaprav vas bom samo malo
               bolj na dolgo pozdravil.</p>
               <p>Vesel sem, da sem bil deležen še ene izkušnje, sami se sicer veliko gibljemo po
               terenu, vendar vedno izveš kaj novega. Z vsemi upravljavci se več ali manj poznamo,
               do zdaj smo dobro sodelovali, sicer v različnih oblikah, sodelovanja so bila
               različna. Tudi v bodoče smo odprti za vse. Sklad se namreč pojavlja v vseh okoljih,
               še vedno je v skupnem deležu lastnik 17% državnega zemljišča, torej zemljišča
               Republike Slovenije, od tega je 10% kmetijskih zemljišč, veliko je zaraščenih. Morda
               samo podatek, da je po dejanski rabi v lasti države 60 tisoč hektarjev kmetijskih
               zemljišč. Če pogledamo po podatkih katastra je teh zemljišč v upravljanju sklada 90
               tisoč hektarjev, torej kar 30 tisoč hektarjev je tistih, ki so se nekako zarastli. Za
               območje Bele krajine imamo izpostavo v Črnomlju, ki ima skupaj 180 zakupnikov, v
               zakupu imajo 800 hektarjev kmetijskih zemljišč, na samem območju krajinskega parka
               Kolpa, pa praktično zakupa nimamo. Prehitel nas je gozd, kmetijskih zemljišč na tem
               območju praktično ni, so zaraščena. Po katastru sicer obstajajo, v naravi jih pa ni.
               V bodoče bo vloga sklada definirana lahko na novo, novela zakona je vzpostavila bolj
               neposreden stik Ministrstva za kmetijstvo s skladom, tako da svet sklada je ravnokar
               v formiranju in imel bo priložnost, da bo predefiniral tudi  ta odnos zavarovanih območij za vnaprej. Ena od
               dilem je seveda odvisna tudi od virov financiranja sklada. Namreč, ali odkupiti
               nepremičnino v korist države na območju, kjer boš jutri prejemal zakupnino. Torej,
               kupiti dobro njivo ali odkupiti neko zavarovano območje Strunjanskega klifa je
               vprašanje, ki zahteva neko ekonomsko logiko. In svetu sklada bo to zagotovo
               predstavljeno. Sicer pa smo še naprej zainteresirani za sodelovanje, raznorazne
               oblike, tudi to z zakupnimi razmerji, z brezplačnimi zakupi kakorkoli. Srečali se
               bomo, smo se že, z veliko težavo, ki jo je zapustila denacionalizacije, ogromno je
               solastnine. Ta značilna drobna posestna struktura, ki si je okoljevarstveniki na nek
               način želite, je pravzaprav za nas neko veliko breme in spoznali boste, da je to za
               kmetovanje breme. Ljubljansko Barje je en tipičen primer, kjer so komasacije v
               preteklosti bile izvedene, tu so parcele, ki so velike 20, 30 hektarjev, vendar zdaj
               po denacionalizaciji na njej 20, 30, 50 solastnikov. In ta država nima postopka, da
               bi to situacijo rešila. Formalno gre z razdružitvijo, vendar iz ene parcele narediti
               50 novih, verjetno to ni nikomur cilj v tej državi. In temu problemu bo treba
               nameniti tudi nekaj pozornosti, da ga rešimo.</p>
               <p>Hvala.</p>
            </sp>
            <sp xml:id="SDT5-Skupna-2010-05-12.sp33">

               <speaker>PREDSEDNIK FRANC BOGOVIČ:</speaker>

               <p>Hvala lepa.</p>
               <p>Dr. Krajčič izvolite.</p>
            </sp>
            <sp xml:id="SDT5-Skupna-2010-05-12.sp34">

               <speaker>DR. DARIJ KRAJČIČ:</speaker>

               <p>Hvala lepa, gospod predsednik za besedo.</p>
               <p>Sem direktor Zavoda za varstvo narave, ki izvaja javno službo ohranjanja narave na
               področju cele Slovenije. Državni sekretar je že danes povedal, da oblikovanje
               zavarovanih območij v Sloveniji je pod tisto, ki smo si jo začrtali z našim programom
               v okviru programa varstva okolja. Danes pa smo iz vseh teh predstavitev videli koliko
               pozitivnih učinkov zavarovana območja dajejo od sebe. Videli smo tudi na terenu kaj
               je Krajinski park Kolpa naredil v tem zelo kratkem obdobju. Moram reči, da gre za
               enega mlajših parkov v Sloveniji. Torej, če tega parka tu ne bi bilo, nič od tega kar
               smo danes videli, pa verjamem, da smo videli samo del njegove aktivnosti, ne bi bilo.
               To torej pomeni, da tudi človeke, ki se recimo na ekonomijo relativno dobro spozna,
               lahko ocenimo, da je takšna postavitev sistema v državi učinkovita. In če pogledamo
               koliko država Slovenija da za ohranjanje narave ali ohranjanje biotske
               raznovrstnosti, lahko ugotovimo, da je to 8,5 milijonov, vključno z odškodninami za
               zveri, ki jih dobijo oškodovanci. To torej pomeni, da zelo malo daš za to, po drugi
               strani pa smo iz današnjih predstavitev in izkušenj na terenu videli, da je to
               izjemno učinkovita mreža nekih entitet v prostoru. Jaz mislim, da je zdaj ravno čas
               krize tisti, ki nas lahko pripelje do tega ali bomo v tem sistemu iskali eno od
               razvojnih priložnosti ali ne. Če je to ena od razvojnih priložnosti, kaže v to
               pogledati ne kot družbeni strošek, ampak dejansko kot razvojno priložnost in tukaj
               noter nameniti, ne nekaj več denarja, ampak bistveno več energije. Tako v finančnem,
               kot tudi pogledu oblikovanja novih parkov. Tako, kot smo si v okviru programa varstva
               okolja tudi zadali. Danes smo nekaj slišali o parku Ljubljansko Barje. Moram reči, da
               je to park, ki je edinstven v Evropi, ker nobena druga prestolnica nima na pragu
               svojega mesta parka. In gre za konsenz sedmih občin, kjer je kmetijstvo eno glavnih
               atributov, zdaj pa nimamo denarja, da bi ga pognali v življenje. Mislim, da to ni
               dobra zgodba. Ker zdaj, ko smo začeli tudi na lokalni sceni aktivnosti, da bo iz tega
               nekaj nastalo, zdaj pa, ko bi bilo treba dejansko tudi na terenu pokazati neke učinke
               iz tega, pa nimamo denarja, da bi to reč pognali.  Zato bi jaz predlagal obema odboroma, če lahko, da
               nameni ravno temu stebru, razvojnemu potencialnem stebru Slovenije nekaj več
               pozornosti tudi v smislu jemanja kot razvojno priložnost ne pa kot družbeni strošek
               in morda napotilo Vladi, če je to v njegovi pristojnosti, da tukaj notri pripelje več
               svoje energije. Hvala lepa, gospod predsednik.</p>
            </sp>
            <sp xml:id="SDT5-Skupna-2010-05-12.sp35">

               <speaker>PREDSEDNIK FRANC BOGOVIČ:</speaker>

               <p>Hvala lepa tudi vam dr. Krajčič. Kot sem že omenil med nami je županja iz Bele
               krajine, dva župana in državni svetnik, ki sem ga tudi pozdravil, ki zastopa celotno
               območje. Izvolite besedo Janko Bukovec, župan Semiča, izvolite.</p>
            </sp>
            <sp xml:id="SDT5-Skupna-2010-05-12.sp36">

               <speaker>JANKO BUKOVEC:</speaker>

               <p>Spoštovani predsednik, predsednica, lep pozdrav tudi vsem poslancem! Spoštovani
               gostje, nekako v občini Semič, ki je dejansko 60% pod naturo tega se dogaja. Pred
               dnevi smo veliko govorili o narodnem parku, o Gorjancih, Žumberak, vendar to je
               pozabljeno. Veliko <gap n="..."/><stage>/nerazumljivo./</stage><gap n="..."/>smo prelili okoli Kolpe, <gap n="...."/>in dejansko tu
               je škoda, da nismo korak naprej naredili, ker to je eno ogromno območje, v katerem
               samo v Semiču 28 vasi praznih, zapuščenih in mislim, da Slovenija ni tako bogata,
               da<gap n=".."/><stage>/nerazumljivo./</stage><gap n="...."/>Zaraščanje občine Semič je ta trenutek približno 1400
               hektarjev in tukaj je treba korak naprej narediti ali kot zaščiteno območje ali kot
               novo živečih vasi. Interes za kmetovanje je, pašno-košnji sistem se izvaja, ekološko
               kmetovanje ja na pohodu vedno večje, pri nas je celo 60% kmetov tako osveščenih in
               verjamem, da bi lahko nekaj več naredili. Imamo pa neko zaščiteno območje Krupa, reka
               Krupa, žal z nekim bremenom čiste reke, ki jo je treba v sklopu tega tudi očistiti.
               To je evropska direktiva, tudi jo sprejemamo, vendar država na tem še nič ne naredi.
               In to reko je treba zopet spraviti v življenje. To je naš belokranjski največji vodni
               vir, tudi največji dotok 500 litrov na sekundo in tukaj je treba nekaj več narediti.
               Mislim, da imamo možnost na tem področju kot natura in kot zaščitno območje več
               narediti. Pričakujem pa naslednje korake, ki bodo pa Kolpa<gap n="..."/>se v naslednjih letih
               dogajale. Hvala lepa za besedo.</p>
            </sp>
            <sp xml:id="SDT5-Skupna-2010-05-12.sp37">

               <speaker>PREDSEDNIK FRANC BOGOVIČ:</speaker>

               <p>Hvala. Renata, kolegica, izvoli.</p>
            </sp>
            <sp xml:id="SDT5-Skupna-2010-05-12.sp38">

               <speaker>RENATA BRUNSKOLE:</speaker>

               <p>Hvala lepa. Spoštovane kolegice in kolegi, spoštovani vsi tukaj prisotni!</p>
               <p>Meni je tudi v veselje, da se je enkrat Državni zbor proti Beli krajini usmeril,
               ravno obratno kot jaz počnem skoraj vsak dan. Kot predstavnica lokalne skupnosti
               županja Metlika naj povem, da v povezavi z vsem navedenim do sedaj se strinjam, kar
               so že moji kolegi pred menoj povedali, da ne bi poudarila. Jaz sicer imam v povezavi
               tudi s krajinskim parkom Kolpa, ki je v sosednji občini, vendar to sodelovanje med
               turističnimi ponudniki Bele krajine in krajinskim parkom zagotovo lahko rečem, da je
               zgledno glede na to, da je to mlad krajinski park, kot so že gospodje direktorji in
               direktorica že prej povedali, da pa se tukaj vidi neko znanje in osnova in pa tudi
               naravni potenciali, ki jih krajinski park Kolpa nudi. Naj poudarim, da je letos ravno
               reka Kolpa zasedla prvo mesto v projektu Eden kot evropska destinacija odličnosti in
               jaz v povezavi z obema tukaj odboroma in v povezavi s krajinskim parkom Kolpa in reko Kolpo vidim tukaj
               eno od potencialov katere bi bilo potrebno v tem letu v večji meri izkoristi in tudi
               v povezavi s koriščenjem evropskih in državnih sredstev vidim tukaj priložnost, ki
               mogoče še ni v celoti toliko izkoriščena kot bi lahko bila. Na drugi strani naj
               povem, da ravno območje Metlike je tudi poznano po prireditvi, ki bo drugi teden,
               Vinska vigred, ne govorim zaradi prireditve, bolj hočem omeniti v povezavi z vinsko
               trto in s priložnostmi, ki jih daje ta vinska trta za preživetje naših ljudi in v
               povezavi s tem o čemer je bilo prej govora, kot je povedal tudi dr. Krajčič, da bi ta
               čas krize izkoristili na ta način, da bi se tudi ljudje več usmerjali v naravo in
               izkoriščali potenciale kmetijstva, pa tudi ostalih naravnih danosti, ki jih imamo.
               Zatorej tukaj vidim v Beli krajini veliko priložnost ravno zato, ker prej, ko smo
               govorili o eni drugi, tretji osi, ki pa je povezana s tretjo osjo prometne
               infrastrukture, če ne bomo tudi v Belo krajino še tukaj naredili to pomembno
               povezavo, ker je tukaj tudi Odbor za okolje in prostor, zato o tem govorim, ker je
               vpetost in umestitev tretje razvojne osi južni del, torej za območje Bele krajine za
               nas izrednega pomena, potem se bomo lažje tudi pogovarjali še o uspešnejšem turizmu,
               pa predvsem tudi o ustreznem in primernem izkoriščanju naravnih danosti, ki jih nudi
               tako reka Kolpa kot tudi vse ostalo območje o katerem sta kolega župana že govorila,
               pa tudi direktor krajinskega parka Kolpa. Vesela pa sem, da ste danes tukaj vsi
               spoštovani prišli na to območje Bele krajine in da bo še tudi določenih projektov, ki
               bodo Belo krajino še odprle širše predvsem zato, da bi ljudje imeli delo, ker to pa
               je naša velika in izredna skrb tako območje Bele krajine kot Kočevskega, nekaj
               podobnega praktično kot Pomurje, če ne celo še slabše. Hvala.</p>
            </sp>
            <sp xml:id="SDT5-Skupna-2010-05-12.sp39">

               <speaker>PREDSEDNIK FRANC BOGOVIČ:</speaker>

               <p>Hvala lepa. Izvoli, Andrej.</p>
            </sp>
            <sp xml:id="SDT5-Skupna-2010-05-12.sp40">

               <speaker>ANDREJ FABJAN:</speaker>

               <p><gap n=".."/><stage>/nerazumljivo./</stage><gap n=".."/> glejte, nahajamo se v občin Črnomelj, ki ima kar 46% pod naturo
               in bi v tej zvezi rekel nekaj problemov ali misli, ki se soočajo ali fizične osebe
               investitorji na tem terenu, dajmo reči, ali želijo gradivi, v mislih imam določene
               presoje, vplive na okolje, ki jih potrebuje občina kot investitor, kar pomeni
               podaljševanje postopkov v tej proceduri kakor tudi dražjo investicijo, vsekakor za
               lokalno skupnost. S tem se srečujemo že kar nekaj let in bi res prosil, da nam na
               drugi strani mogoče to vzamete resno in na nek način tudi s kakšnim drugimi
               bonitetami pa vračate. Opažamo, da nekaj bonitet na račun nature ni. Po drugi strani
               jaz mislim, da imam prav. Pa bom vprašal državnega sekretarja za okolje in prostor
               zakaj belokranjsko območje še nima uredbe o vodovarstvenih območjih? Mislim, da je
               nimamo. Če bi ga imeli bi to prav gotovo pozitivno vplivalo tudi na kmetovalce, ko
               govorimo o kmetovanju na tem področju v smislu pridobivanja določenih subvencij. Jaz
               bi prosil, da si to zapomnite in bi s tem tudi zaključili<gap n="...."/>vemo kdo to uredbo
               sprejema, sprejema jo Vlada. In da bi pohiteli s to uredbo, ker boste prav gotovo
               našim kmetovalcem, ki jih je vse manj, v teh varovanih območjih tudi ponudili roko,
               pa da bo še kje kakšen ostal. Dejstvo pa je, da  to področje se prazni in ga je treba, kot je bilo tudi rečeno
               z gospodom, debato gospoda Hrovatiča, malo bolj spodbujati, da ne bodo rekli spet, da
               smo mračni, pa da jamramo <gap n="..."/><stage>/Nerazumljivo./</stage><gap n="...."/> ter razvojno osjo, ampak poglejte,
               pri tem bom ostal, dajmo čim prej to uredbo speljati za Belo Krajino, pa razmišljati
               o tem delu, kot sem rekel, da glede investitorjev, ki jih je tudi vse manj, glede
               postopkov, ki so zaradi tega otežkočeni in podaljšani in dražji, kakšna boniteta bi
               lahko bila za te investitorje. Kot sem rekel, primer, presojo vpliva na okolje.
               Toliko, hvala.</p>
            </sp>
            <sp xml:id="SDT5-Skupna-2010-05-12.sp41">

               <speaker>PREDSEDNIK FRANC BOGOVIČ:</speaker>

               <p>Hvala lepa. Državnemu svetniku gospodu Mihelčiču dajem naprej besedo. Izvolite.</p>
            </sp>
            <sp xml:id="SDT5-Skupna-2010-05-12.sp42">

               <speaker>JOŽE MIHELČIČ:</speaker>

               <p>Hvala za besedo. Gospod predsednik, predsednica, spoštovane poslanke, poslanci,
               župani, ostali gostje! Lep pozdrav tudi v mojem imenu v Beli Krajini! V Državnem
               svetu predstavljam Belo Krajino v skupini lokalnih interesov. Rad bi se predsedniku
               zahvalil oziroma predsednikoma, da ste me povabili na ta vaš visoki zbor. Komisija
               Državnega sveta katere član sem, za kmetijstvo, je tudi posebej zainteresirana za
               sodelovanje z Državnim zborom, ker se pač glas poslancev bolj sliši kot pa glas
               državnih svetnikov. Sam bi bil zelo konkreten. Strinjam se s tem in danes je bilo
               dosti rečeno, da je kmetovanje na teh zavarovanih območjih posebna priložnost. Velik
               del občine Črnomelj, velik del Bele Krajine, poleg tega, da ga pokriva Krajinski park
               Kal, pa spada tudi v Naturo 2000, v kateri tudi kmetujemo. Normalno je, da je
               bodočnost v sonaravnem kmetovanju ali pa ekološkem, ampak mislim, da bo tukaj morala
               slovenska kmetijska politika enkrat razčistiti ali je ekološko kmetovanje naša
               priložnost, ne pa kot nekateri še vedno to smatrajo, ekološko kmetovanje, da zavira
               razvoj kmetijstva. Mislim, da bi to morali zelo jasno, mislim da je tudi v interesu
               Slovenije, da še močneje podpre in da smer razvoja slovenskega kmetijstva bi moralo
               iti prav gotovo v smer ekološkega kmetovanja. Pomemben del, ker sem tudi kot član
               komisije za kmetijstvo, se mi zdi, tudi večkrat je bilo tukaj že omenjeno, pomemben
               del za obstoj kmetij na teh zaščitenih območij so neposredna plačila, ki jih dobivajo
               kmetije in večina teh zaščitenih območij obsega tudi območja z omejenimi dejavniki
               kmetovanja. To je bilo tudi videti. <gap n="..."/><stage>/Nerazumljivo./</stage><gap n="..."/> kmetije prejemajo pomemben
               vir dohodka tudi iz naslova OMD-ja. V Državnem svetu sem že postavil eno vprašanje
               kmetijskemu ministrstvu v zvezi z uvedbo novega pravilnika o obračunu OMD-ja, ki
               mislim, da v neenakopraven položaj postavlja ravno kmetije na območju teh zaščitenih
               območij. In zdaj če imamo veliko besed, da je treba pač te kmetije podpreti, mislim
               da bi bilo prav, da pregledamo ponovno ta pravilnik, predvsem pa, da naredimo eno
               analizo, ker mislim, da tega ni nobeden naredil, kam gre težišče teh spodbud OMD-ja.
               Ker OMD je prvenstveno namenjen za, že naslov je tak, omejeni dejavniki kmetovanja.
               Nov pravilnik pa na nek način išče ekonomiko kmetovanja. Pomeni, da gre v neko drugo,
               v nek drug namen, kar prvotno ni bilo predvideno. Jaz bi dal konkreten predlog, če
               smem dati, da kmetijsko ministrstvo opravi analizo  kam je težišče tega novega pravilnika izplačevanja OMD-ja.
               Jaz sem sicer dobil en odgovor od kmetijskega ministrstva, ampak z njim nisem najbolj
               zadovoljen.</p>
               <p>Naslednja stvar ki je, pomemben del kmetovanja je in tudi ohranitev poseljenosti.
               Tudi v gradivu je poudarjeno, to urejanje avtohtonih pasem živali. Jaz čutim za
               potrebno, da opozorim na rejo avtohtonih pasem konj. Predvsem zaradi tega, ker stalno
               to ponavljam, pa žal neuspešno. Upam, da bom enkrat uspešen, da konjereja ni
               enakopravna kmetijska panoga, čeprav zmeraj več slovenskih družin veže razvoj svojih
               kmetij na konjerejo, da je konjereja okolju prijazna. Se mi zdi, da bi bilo prav, da
               se konjereji zagotovi enakopraven status. Zdaj, ne bi se bolj podrobno v te zadeve
               spuščal, ampak že pri samih stroških za označevanje živali, recimo označitev govejega
               teleta stane 4 evre, označitev žrebeta stane 70 evrov. Te stroške plačujemo rejci.
               Obvezne preiskave na bolezni konj plačujemo rejci, obvezne preiskave za govedo, za
               ovce, plačuje država. En kup takih je anomalij na katere bi želel posebej opozoriti
               in bi prosil tudi odbor za kmetijstvo in za okolje, da se mogoče tudi tej
               problematiki malo bolj posveti.</p>
               <p>Pa še en praktičen problem. Če smem recimo, tudi gradnja objektov na teh območjih.
               Rad bi poudaril predvsem gradnjo enostavnih objektov, v kar spadajo recimo
               tradicionalni slovenski skednji. Sedaj, ne glede na to, da je v uredbi o gradnji teh
               enostavnih objektov zelo precizno določeno kakšne mere, kakšnih dimenzij morajo biti
               ti skednji ali pa so lahko, morajo kmetje iskati, se opravičuje<gap n="..."/> <gap n="..."/><stage>/Glas iz
               ozadja./</stage><gap n="..."/> Če dovolite, da dokončam. Tam so določene mere, ampak ne glede na to
               moramo ali pa morajo investitorji iskati naravovarstveno soglasje, soglasje zavoda za
               varstvo kulturne dediščine, ampak v bistvu pa, če je to točno določeno, se mi zdi, da
               bi bila poenostavitev toče teh soglasij ne bi bilo treba, ampak za skednje, ne za
               vikende, za skednje za kmetijsko uporabo.</p>
               <p>Pa še ena stvar je tukaj. Uredba predpisuje gradnjo skednja, ki ga v dimenzijah
               recimo do 150 kvadratnih metrov, ampak višine največ 6 metrov. Pomeni, da uredba je v
               celoti skregana z logiko te slovenske tradicije, ker 150 kvadratnih metrov veliko
               stavbo do šest metrov višine, to je lahko navadna baraka. To ne more biti slovenski
               skedenj. In zdaj, če hoče<gap n="..."/> Ja, mislim to je navadna baraka, ker skedenj ima 45
               stopinj naklona strehe. Povprečno velik skedenj je 12x14 ali 10x14, s takim naklonom
               strehe, to pride tam okrog 10 metrov višine. In za to pa že zahtevamo, ne vem,
               gradbena dovoljenja, načrte, čeprav je pa to še zmeraj skedenj za potrebe
               skladiščenja sena. Tako da, vidim, in recimo konkretna  pomoč bi bila mogoče tudi v teh majhnih stvareh. Hvala
               lepa.</p>
            </sp>
            <sp xml:id="SDT5-Skupna-2010-05-12.sp43">

               <speaker>PREDSEDNIK FRANC BOGOVIČ:</speaker>

               <p>Hvala lepa. Danes smo do 15.20 dokazali, da znamo tudi poslušati, kar običajno ni
               ravno naša odlika, na zboru morajo drugi poslušati. Prihaja sedaj naših 5 minut.</p>
               <p>Jaz mislim, da smo ta obhod tistih, katerih je vredno poslušati na tej tematiki
               naredili in mislim, da bo prav, da smo to naredili tam, kjer se to dogaja v živo.
               Danes to tukaj v Kolpi. Kot sem že dejal, mislim da, dogovorjena sva s predsednico,
               da razpravo opravimo skupaj, na koncu bomo, potem pa poskušali na koncu razprave, ne
               danes tukaj, ampak s strokovnimi službami pripraviti sklepe, ki jih bomo sprejeli na
               prvi naslednji seji. Danes je pa priložnost mogoče za kakšen komentar, odziv in pa
               tudi kakšno pobudo več. Tako da, spoštovane kolegice in kolegi, dajem besedo kdor
               želi. Izvolite Breda.</p>
            </sp>
            <sp xml:id="SDT5-Skupna-2010-05-12.sp44">

               <speaker>PREDSEDNICA BREDA PEČAN:</speaker>

               <p>Lep pozdrav, vsem. Hvala, za besedo, gospod predsednik.</p>
               <p>Jaz bi kot članica in predsednica Odbora za okolje in prostor rada poudarila, da je
               kmetijstvo na zavarovanih območjih zagotovo tako s strani Ministrstva za okolje kot
               tudi s strani Ministrstva za kmetijstvo, zlasti pa seveda s strani EU in Komisije
               gledano s stališča torej ukrepov, ki so jih lahko deležni kmetje, ki kmetujejo na
               zavarovalnih območjih eden tak resor, eno tako področje, kjer bi bilo verjetno dobro
               bolj intenzivno uvesti sodelovanje med temi resorji. Ministrstvom za gospodarstvo na
               področju turizma, Ministrstvo za okolje na področju zavarovalnih vrst in zavarovanih
               območij, ker jaz moram reči, da me je danes neprijetno zbodlo, ko sem poslušala znova
               govor okoli tega, kako medvedi in volkovi koljejo ovce in da je treba za to sedaj
               volkove opremiti z nekimi čipi, zato da jih bomo lahko sledili. Ne, ne smo slišali,
               tako je bilo povedano, jaz sem prvič slišala tako varianto, ampak gre bolj za nekaj
               drugega. Gre za to, da je treba o ukrepih za to, da lahko kmetje normalno in v skladu
               s tudi tradicijo pač gospodarijo na območjih, ki so zavarovana, da je to kmetovanje
               tudi opremljeno z vso potrebno podporo strokovnih služb, Sklada kmetijskih zemljišč
               in gozdov, kjer je treba povedati, da če smo slišali danes, da je ena cela tretjina
               kmetijskih zemljišč, ki so v upravljanju ali v lasti države in upravljanju sklada v
               zaraščanju, potem to nekaj pomeni. To pomeni, da celo država, ki ima v okviru sklada
               posebno nalogo, da kmetijska zemljišča varuje in jih bogati  ne pa, da jih prepušča zaraščanju in če so ta
               kmetijska zemljišča v zaraščanju posebej še v zavarovanih območjih, kjer je možno
               zagotoviti pod ukrepe, v gradivu, kjer smo lepo dobili napisano, planinska paša,
               košnja strmih travnikov, košnja grbinastih travnikov, travniški sadovnjaki, reja
               avtohtonih in tradicionalnih pasem domačih živali, recimo, vaših konj, pridelava
               avtohtonih in tradicionalnih sort kmetijskih zemljišč so naravna reja domačih živali,
               ohranjanje. So naravna reja domačih živali, za mene so naravna reja domače živali, ki
               se ji reče, ovca ali pa koza, pomeni, da te ovce in koze sonaravno varujejo psi, ne
               pa, da postavljamo v zavarovalnem območju električne pastirje, ki tako ali tako vemo,
               da ne varujejo ovac pred volkov pa tudi podivljanim psom ne. Ko gremo še naprej,
               ohranjanje ekstenzivnega travinja, reja domačih živali v srednjem območju pojavljanja
               velikih zveri, ohranjanja posebnih traviščih habitatov, itd., da ne naštevam vsega.
               Mislim, da je sodelovanje vseh teh resorjev, o katerih sem prej govorila prešibko in
               premalo intenzivno. Da je eden od glavnih nalog je, da se ta tri ministrstva, ker
               drugih sedaj jaz ne bi iskala, verjetno Ministrstvo za promet, zaradi tretje razvojne
               osi je še zraven, ampak pustimo to, ko govorimo o kmetovanju na zavarovanih območjih
               bi ta tri ministrstva morala intenzivno sodelovati. Sedaj bom rekla, recimo, če
               področje turizma vzamemo, čarobna pokrajina pa ne samo Bela krajina, brez zamene,
               čarobna pokrajina je tako na notranjskem kot na Brkinskem kot v Posočju kot v območju
               Triglavskega narodnega parka kot v Prekmurju. Goričko, če pogledaš v polnem zelenju
               recimo je nekaj najlepšega, kar si lahko človek predstavlja, vendar, ko primerjamo
               izdatke naše države za turistično promocijo v cvetu, v Evropi, v Franciji, Nemčiji,
               itd., so sramotno nizki. Kako lahko vi pripeljete enega ljubitelja ohranjene
               neokrnjene narave v Belo krajino iz Velike Britanije, kjer vemo, da so ljudje
               zaljubljeni v, saj je potrebno iti samo v Anglijo pa vidiš, kako tam izgleda in so
               zaljubljeni v Belo krajino, ampak oni sploh ne vedo, kje je Bela krajina, oni še tega
               ne vedo, kje je Slovenija. Treba je absolutno te ukrepe, te krajine korake pospešiti
               in pomnožiti. Pripombe, ki jih dobivam tudi sama osebno s strani malih kmetov so, da
               je treba že enkrat premakniti spodbude v kmetijstvu iz velikih kmetijskih
               gospodarstev, ki so ekonomsko samozadostna in delajo dobre ekonomske rezultate med
               srednje kmete, da jih lahko spodbudimo, da bodo lahko tudi z ob kmetijskimi
               dejavnostmi zagotovili preživetje, ne pa, da bodo enostavno deležni, se bodo morali
               sicer prijavljati na raznorazne razpise, vendar na koncu ne bodo deležni teh
               sredstev, zaradi tega, ker imajo vedno prednost tisti, ki imajo mnogo več zemljišč.
               Še nekaj, ko govorimo o krajinskih parkih, ja, bom takoj končala, ko govorimo o
               krajinskih parkih, bi rada vprašala vse tiste, ki ste govorili o tem, kakšno  vlogo imajo predstavniki občin
               oziroma bom raje rekla krajevni skupnosti, v katere posegajo ti parki. Ko smo
               govorili, razpravljali o parku o Triglavskem narodnem parku je bilo izrecno povedano,
               da bomo vse predstavnike lokalnih skupnosti, ki segajo v Triglavski narodni park
               določili tako, da bomo rekli, da morajo biti predstavniki, sicer recimo občine
               Bohinjska Bistrica, občina Bohinj, vendar iz Stare Fužine in iz tistih krajevnih
               skupnosti, ki so v Triglavskem narodnem parku. Bodo morali imeti stalno prebivališče,
               ne pa, da bi slučajno bil nekdo, ki ima stalno prebivališče, bog si vedi kje, recimo,
               na sedežu občine, ampak da bo imel stalno prebivališče v okviru narodnega parka. To
               velja isto za primorski del in Krajnsko goro, itd.</p>
               <p>Hočem povedati, da je veliko vprašanje, kako je z drugimi krajinskimi parki. Ali so
               predstavniki lokalnih skupnosti, ki posegajo v krajinski park predstavniki
               prebivalcev, ki živijo na območju parka? Če je to drugače, potem mislim, da je treba
               bistveno spremeniti način imenovanja predstavnikov Lokalnih skupnosti v Svete
               parka.</p>
            </sp>
            <sp xml:id="SDT5-Skupna-2010-05-12.sp45">

               <speaker>PREDSEDNIK FRANC BOGOVIČ:</speaker>

               <p>Hvala. Kolega Presečnik.</p>
            </sp>
            <sp xml:id="SDT5-Skupna-2010-05-12.sp46">

               <speaker>JAKOB PRESEČNIK:</speaker>

               <p>Hvala lepa za besedo. Obema predsednikoma. Spoštovani, vsi prisotni, predvsem,
               župani, direktorji zavodov, itd., da nebom sedaj vseh našteval, še posebej pa seveda,
               ta pravi, domačini tukaj.</p>
               <p>Današnja tema ali pa dnevni red, tema je sicer, seznanitev s problematiko kmetovanja
               na zavarovanih območjih, ampak, saj razprava gre širše, gre za problematiko parkov na
               splošno. Jaz se strinam z vsemi, ki ste razpravljali glede problematike parkov, ker
               dejstvo je, da moramo najti priložnosti, to vedno poudarjamo ali pa poudarite, kar je
               seveda prav, najti priložnosti in pa odpravljati ovire, ki nastajajo torej objektivno
               tudi v teh parkih. Jaz bi mogoče dal primer enega parka oziroma tistih parkov, ki jih
               še želimo ustanoviti v Republiki Sloveniji, sicer je tukaj eden od teh predstavnikov
               tudi povabljen pa ga danes, žal ni, je pa iz našega območja in gospod Berginc dobro
               pozna, na primer, Regijski park v ustanavljanju, to je Kamniško savinjski, ali kako
               mu je uradni naziv, kjer pa moram reči, da je odziv prebivalcev pa za enkrat
               sorazmerno slab, torej, domačinov. Bili so opravljeni razni razgovori, bi rekel, po
               starem zboru krajanov, kjer ni bilo največjega navdušenja. Gre za problem, ki ga jaz
               vidim, da  da tam ne gre, jaz
               bom sedaj na splošno govoril o tistih, ki jih želimo še najbrž ustanoviti v
               Sloveniji. Gre za področje, kjer najbrž, da ni opuščanja krajinske rabe, imamo na tem
               področju konkretno močno kmetijske proizvajalce z ogromnimi površinami. Torej, ne gre
               tudi za nerazdrobljeno posest, zagotovo ne prihaja, do, ne vem, upadanja biotske
               raznovrstnosti, to kar je kolega Berginc prej navajal, ne vem, prednosti pa v teh
               prosojnicah ali slikah, ne gre najbrž tudi ne za izginjanje kulturne krajine, ampak
               zagotovo se pa domačini, ki živijo na tem področju, ki živijo od tega, kar daje tam
               tista narava, ki je seveda kruta v teh višinah, ki je bistveno drugačna, od tega,
               kjer se danes nahajamo, seveda, je pa zagotovo izredno pereč ta problem, zaposlitev,
               dohodka javnih sredstev, itd., to je zagotovo ta problem. Imajo v teh področjih že,
               ne vem, bom rekel, varovane gozdove, kjer je seveda to že toliko časa, da je seveda
               popolnoma jasno v teh bom rekel za pridelavo lesa nemogočih razmerah. Objektivno ta
               gospodarska pridelava ni možna, vendar je zagotovo drugih priložnosti. Neko aktivno
               vključevanje domačega prebivalstva torej, ne bom rekel, tega avtohtonega prebivalca,
               kakorkoli, tisti, ki tam živijo, ali so se tam tudi preselili v te razvojne
               aktivnosti je seveda obvezno. Predvsem v takih področjih, ki so za obdelavo in za
               življenje seveda izredno težavni, imajo pa seveda druge priložnosti predvsem na
               področju turizma in še marsičesa.</p>
               <p>Jaz, ko sem v parih razgovorih torej s predstavniki in občin in pa seveda domačinom,
               jaz sem predvsem opazil, da ni nikoli dovolj, kaj šele preveč tega živega kontakta in
               pa predstavitev priložnosti, ki prihajajo. V tem smislu bo seveda potrebno na vseh
               način več dela tudi ob predstavitvi spodbud, tudi to, kar so kolegi, direktorji
               razlagali, kaj manjka pri spodbudah za to, da se ti parki razvijajo. Mislim, da je
               rekla, direktorica torej ljubljanskega krajinskega parka v ljubljansko barje, mislim
               da ste rekli, da kmetje neke vrste podjetnik vsak. Zagotovo. V takih predelih, kjer
               so resnično predvsem kmetje tisti, ki izključno, zagotovo izključno živijo od
               kmetijstva zagotovo bolj kot prebivalci, ker mi je bil všeč ta primer prebivalcev
               Ljubljanskega barja, ki imajo Ljubljano kot potencialno zaposlitveno območje, kar ob
               sebi, je to zagotovo še bolj pomembno.</p>
               <p>Da zaključim, da nebom dolgovezel, da drugim dal priložnost. Na vsak način vse te
               priložnosti je treba ljudem dobro predstaviti, ker v nasprotnem primeru bomo težko
               prihajali do novih, na silo ali kakorkoli, brez obveščanja in osveščanja se seveda
               tega ne bo dalo primerno storiti. Pa ne mislim, da je kdo storil kakšno napako,
               vendar teh zadev nikoli, zagotovo ni nikoli dovolj.</p>
            </sp>
            <sp xml:id="SDT5-Skupna-2010-05-12.sp47">

               <speaker>PREDSEDNIK FRANC BOGOVIČ:</speaker>

               <p>Hvala lepa. Gospod Brulc.</p>
            </sp>
            <sp xml:id="SDT5-Skupna-2010-05-12.sp48">

               <speaker>MIRKO BRULC:</speaker>

               <p>Hvala lepa.</p>
               <p>Zelo koristen je današnji obisk tukaj na terenu in  mislim, da bi morali to večkrat, je pa problem čas. Moram
               povedati, da ste bili direktorji zelo prizanesljivi. To je znak, da živite z naravo
               in da mestni ljudje ropotajo toliko, da bi dvignilo plafon. To, kar ste rekel o
               skednju, recimo, katastrofa je, da nekje v Ljubljani nastaja ukaz kakšen je lahko
               skedenj, ki je daleč skregano z naravo in hvala bogu, da še kdo v tej domovini
               postavi lesen skedenj. Nagrado bi moral dobiti. Pa bi jaz predlagal, da se
               ministrstvo ukvarja bolj s temi obupnimi fasadami, ki se pojavljajo po Sloveniji, ki
               so prave packe v okolju, pa da se to prepove, ne pa postavljanje skednjev, ki služijo
               razvoju.</p>
               <p>Mi smo bili zelo dobrohotni, ko smo sami sebi nekako ustvarjali omejitve z Naturo
               2000. Govorim za svoje okolje, Nova Gorica. S tem mestom je konec. Na zahodu je meja,
               potem je pobočje in tam, kjer bi lahko še en del mesta postavili, pa ne na kmetijsko
               zaščitenem, tam je pa Natura. Imamo laške žabe, ki jih v dveh košarah lahko preselimo
               kamorkoli, ni možno. Kakšni so stroški iz tega? Župani iz Krasa se pritožujejo, da
               morajo preštevati neke bukove kozličke zato, da potem pridejo do teh občinskih
               prostorskih načrtov in tako dalje. Ne bom dolgovezil, ampak problemov je na tem
               področju ogromno. Vsi smo zato, da ohranjamo naravo. Zelo lepo je videti to, kar smo
               danes videli. Je pa treba tudi znati omogočiti, da ljudje preživijo. Jaz živim ob
               meji in Trnovsko-banjška planota ali pa bohinjsko, če se tisti kraji izselijo je to
               katastrofa za državo. Zato je treba te ljudi servisirati z mnogo čem, z davčnimi
               olajšavami, z internetnimi povezavami, saj to obvladamo vsi. Ne bom sedaj tukaj
               ponavljal in tukaj mora država sigurno več narediti in potruditi se bomo morali
               poslanci tudi v Državnem zboru. Hvala lepa za lep dan.</p>
            </sp>
            <sp xml:id="SDT5-Skupna-2010-05-12.sp49">

               <speaker>PREDSEDNIK FRANC BOGOVIČ:</speaker>

               <p>Hvala Mirko. Želi še kdo, spoštovane kolegice in kolegi, kaj dodati? Zvonko Lah.
                  
               </p>
            </sp>
            <sp xml:id="SDT5-Skupna-2010-05-12.sp50">

               <speaker>ZVONKO LAH:</speaker>

               <p>Žal mi je, da danes tukaj ni več poslancev, čeprav sem prišel zadnji, ker mislim, da
               ta dva odbora štejeta bistveno več.</p>
               <p>Ko poslušam, sicer okoli narodnih parkov ne poznam toliko. Problematiko kmetijstva na
               tem področju pa dobro poznam, tudi kot župan, pa tudi sam imam nekaj koz<stage>(?)</stage>, tako da
               sonaravno kmetujem.</p>
               <p>To, kar je gospod Hrovatič povedal, jaz se zelo strinjam z njim in mislim, da je to
               dobra iztočnica. Lahko bi bila za nekakšen drugačen zbor, kot je ta danes tukaj.
               Problematika je zelo zaskrbljujoča, ker to, da imamo na eni strani velike kmete, ki
               obdelujejo strojno, lahko samo določen del zemlje, tudi bivši minister Pogačnik je
               rekel, da bodo podpirali samo tiste kmete, ki so socialno zavarovani kot kmetje. Ti
               pa obdelujejo nekje okoli 40% samo zemlje v Sloveniji. Po drugi strani se pa
               sprašujemo, kako bomo pridelali več hrane doma, kako se bomo samooskrbovali. Mislim,
               da tukaj ni rešitev, ampak je reševanje nekega socialnega problema na hitro tistih
               kmetov, nekaj, ki so sicer najbolj glasni in najbolj močni, pa tudi teh je čedalje
               manj, ker cene pridelkov tako hitro padajo, da bodo tudi on kmalu v rdečih številkah.
               Bojim se bo tudi s kmeti tako zgodilo, kot se je z avtoprevozniki. Kdo bo potem obdeloval to zemljo
               je pa vprašanje. Mi se ob takih območjih soočamo z nekaj velikimi kmeti in potem
               veliko teh manjšin, ki še imajo neko opremo, strojno, vendar so stari tam okoli 70
               let. Kmečke punce pa z magisterijem, z ekonomijo, po mestih iščejo službe, ker znajo
               izračunati, kako se nič ne splača. In to je zelo žalostno. Mislim pa, da je standard
               pri nas bil oziroma pred dvema letoma se nič ni splačalo, bil je standard tako visok,
               služba vsepovsod, zdaj pa prihaja na hitro druga situacija in mi se nismo v stanju
               tej situaciji prilagajati. Zavedati se pa moramo, če se nam bo ta kmetijska zemlja
               zarasla je nihče več ne bo nazaj spravil v kmetijstvo. Tudi z Ministrstva za okolje
               in prostor to, kar delamo s temi prostorskimi akti in omejitvami, mislim, da je to že
               smešno, da moramo po 500 letih, ko so skednje in kozolce postavljali, zdaj statiko
               delati za to, pa gradbena dovoljenja pridobiti. Res je pa potrebno omejiti, da vsak
               vikendaš ne postavlja nekaj takega, ki v okolje ne paše, bi pa morali omogočiti tudi
               tistim, ki prihajajo iz mest, mladi upokojenci, še vitalni, pa hočejo se ukvarjati s
               kmetovanjem na podeželju, pa nimajo praktično te možnosti, da bi zemljišča združevali
               ali dokupili, pa potem si nekaj zgradili, kar ni še zgrajenega, to je praktično
               onemogočeno, vse, kar je na kmetijskem območju.</p>
               <p>Zdaj še s temi zidanicami, mora biti vse na stavbnem območju, to se pravi nobene nove
               ni možno postaviti, če prej ni v prostorskem aktu stavbno zemljišče. Mislim, da je
               potrebno zajeziti te vikende, dati pa pogoje, da tisti, ki obdeluje določeno površino
               zemlje, da se ima možnost ali pa pravico postaviti tudi nek objekt tam, da lahko
               biva, z minimalnimi pogoji, da imamo že toliko zgrajenih, če bo še kakšen več, da ne
               bo nič hudega. Mi se ukvarjamo s projektom zidaniški turizem, ker je neka
               perspektiva, naj bi bila, ampak sem mnenja, da ljudje še niso pripravljeni to dati od
               sebe, da so še prebogati, tako kot naše podeželske ženske, ki so zelo dobro
               organizirane v društvu, vendar, ko jim pa omogočimo stojnice, da bi kaj prodajale, se
               pa ne splača. One bi bile samo podeželske, samo se ne splača delati in prodajati na
               tržnici, tako da prihajamo hitro v eno situacijo, ki pa zahteva takojšnje ukrepanje
               na nivoju stroke, ker ko se bo stroka zavedala problemov, bo že prepozno.</p>
            </sp>
            <sp xml:id="SDT5-Skupna-2010-05-12.sp51">

               <speaker>PREDSEDNIK FRANC BOGOVIČ:</speaker>

               <p>Hvala lepa. Jaz mislim, da se tudi te vonjave, ki prihajajo iz sosednjih prostorov
               razlog, da jaz nisem nobene roke več videl, pa tudi ne bi jih želel spodbujati, ker
               mislim, da smo, kot smo že dejali v začetku, predvsem danes dan namen za to, da se na
               terenu seznanimo z enim in spoznamo eno okolje s sodelovanjem kolegov, ki ste prišli
               iz cele Slovenije, smo dobili tudi sliko po celotni Sloveniji. Jaz bom počasi neke
               stavke, poskušal to zadevo pripeljati h koncu, s tem je ne zaključujem. Če bo kdo še
               želel dodati in mislim, da smo vsi skupaj dejansko ugotovili, da je res stvar, ko se
               dotaknemo parkov, varovanja 
               teh zavarovanih območij in pa delovanja, da zagotovo se srečujeta vsaj ti dve
               ministrstvi. Hitro smo prišli še na gospodarsko, pa kulturno ministrstvo, pa na koncu
               je treba še po cesti priti, se pravi, da so dejansko zelo široka zadeva in zato je to
               kar včasih v tej družbi pogrešamo, ta medresorna sodelovanja nujno potrebna, če
               želimo, da se takšne projekte, kot kompleksne obdela in tudi, da prinesejo neke dobre
               učinke, kot mislim, da se lahko vsi strinjamo, da smo videli na enem primeru, kot je
               bilo to danes že izrečeno in tudi kar smo videli, da se je neka nova vrednost
               ustvarila za najbrž relativno majhen vložek, če gledamo iz drugega zornega kota, v
               kakšne projekte se tudi kakšna sredstva vlagajo. To, kar mislim, da je zelo pomembno
               sporočilo, je bilo tudi to, da vsi ugotavljamo, da je kmetovanje tisto, ki je po eni
               strani garant za poseljenost, garant za preprečevanje zaraščanja in da je kmetovanje
               osnova za to, da lahko zagotavljajo to biodiverziteto in da ni osnovni konflikt med
               kmetovanjem, pa sobivanjem v parku, ampak je osnovni problem, da se kmetovanje opušča
               in da je zaraščanje tisti problem in to mislim, da je neka skupna naloga, ki nas čaka
               in najbrž bo potrebno marsikaj za to postoriti.</p>
               <p>Tretja os v okviru programa razvoja podeželja je zagotovo ena zelo velika stična
               točka, točka, na kateri mislim, da dejansko kot smo, poznamo to statistiko, ki nam je
               tudi minister še javno enkrat osvetlil, da je tukaj najmanj izkoriščenega in da na
               tej točki mislim, da tudi ena skupna naloga, tako na eni strani kmetijskega
               ministrstva, okoljskega, če hočete, parkov, pa tudi Kmetijsko-gozdarske zbornice,
               svetovalne službe, ki je organizirana znotraj nje, da se na področju diverzifikacije
               kmetijstva podjetništva, na podeželju, v povezavi s tem lokalne oskrbe, ekološkega
               kmetovanja, da se še veliko stvari zgodi. Mislim, da je dobro sporočilo, ki ga je dal
               tudi direktor parka iz Goričkega, kjer je bilo poudarjeno, da so projekti dejansko
               tiste stvari, ki pri ljudeh najbolj pokažejo na plastičen način, kakšne je vloga
               parka in kje so lahko dobrobiti parka in tukaj mislim, da je neka stvar, ki lahko
               zelo hitro razreši tudi tisto polemiko ali pa dilemo, ki jo je kolega Presečnik
               dejal, ko se ljudje začnejo spraševati, kakšne bodo omejitve, in če ni na drugi
               strani dobrobiti je torej zelo težko zagovarjati, vključenost sklada kmetijskih
               zemljišč, smo slišali, na eni strani, da že poteka in tudi da najbrž je na tem
               področju še kaj moč več postoriti in da je to naša skupna naloga. Mislim, da je bilo
               tudi to sporočilo, ki so ga nam iz domačega tega parka dali, okoli javnih del in pa
               tudi, ko človek razmišlja okoli organiziranosti inštrumentov aktivne politike
               zaposlovanja, glede na to, da imamo v Sloveniji veliko število brezposelnih ljudi in
               da ima problem park, da ne more dobiti javnega delavca za potrebna dela, na drugi
               strani pa ima najbrž tudi ljudi, ki so sposobni, pa najbrž tudi voljni tega dela in
               bi jih lahko mogoče v tej zgodbi preprečevanja zaraščanja revitalizacije takih
               območij, mnogo, mnogo postorili, tako da jaz mislim, da je to tudi ena od teh apelov,
                   ki bi jih lahko v naših
               zaključkih dali. Razmislek o upravičenosti parkov za to, da so upravičeni do
               kmetijsko okoljskih plačil. Nek nov razmislek, ki ga, mislim, da je potrebno narediti
               tudi v okviru kmetijske politike, parke jemati kot razvojno priložnost v tem času, ne
               kot nek strošek družbe. Mislim, da je zelo pomembno sporočilo in se zagotovo lahko
               vsi strinjamo in tudi teh konkretnih zadev, vezanih na vodovarstvena območja,
               pravilnik o OMD<stage>(?)</stage> plačilih, prešli smo potem na problematiko konjereje, enostavnih
               objektov, vse to je s tem povezano. Mislim, da bo dejansko iz tega moč spraviti
               skupaj in iz kvalitetno pripravljenega gradiva, za katerega smo hvaležni mogoče
               spraviti skupaj te zaključke, ki bi jih strokovne službe in tudi s predsednico odbora
               in tudi ostali boste povabljeni, da to lahko pripravimo na naslednjem zasedanju.
               Projekt Samooskrba Ljubljansko barje, to zadevo sem omenil. Projekt samooskrbe kot
               eno od pomembnih zadev, ki so vezane in so najbrž v tem zopet priložnost v tretji osi
               najbržda najdemo neko mesto.</p>
               <p>Če se strinjate, bi potem s takšnim povzetkom to razpravo zaključil. Se iskreno
               zahvalil Borisu, tvojim sodelavcem in vsem Belokranjkam in Belokranjcem, ki ste bili
               vključeni v ta današnji dogodek za prijazen dan. Mislim, da smo ga potrebni, tudi
               poslanci, in da je koristen za naš način razmišljanja in dela v bodoče. <gap n="..."/><stage>/Oglašanje
               iz klopi./</stage> Mislim, da je nek detajl, ki ga bosta z Bredo razčistila. Mislim, pa
               <gap n="..."/><stage>/Medsebojno dogovarjanje./</stage> Če mi dovolite bi jaz na ta način to skupno sejo
               odborov<gap n="..."/> Breda, vi ste imeli konkretno vprašanje o sodelovanju z lokalnimi
               skupnostmi, mogoče še odgovor na to Boris. Sodelovanje z lokalnimi skupnostmi in
               vpetost v svete zavodov na domicilne prebivalce, če smem temu tako reči. Kako je to
               urejeno? In kakšen je razmislek o tem? Mislim, da je to eno od konkretnih vprašanj,
               ki je bilo postavljeno.</p>
            </sp>
            <sp xml:id="SDT5-Skupna-2010-05-12.sp52">

               <speaker>GOSPOD ____:</speaker>

               <p>Jaz bi čisto na kratko, seveda, pa bi prosil, če lahko konkretizirajo to informacijo
               potem direktorji parkov, ker seveda poznajo svoje upravljanje v detajlih. Zakonodaja
               na vseh parkih je narejena tako, kot je gospa Pečanova v bistvu že sama povedala, da
               so pri upravljanju parkov vključene vse lokalne skupnosti, to pomeni občine. Tam,
               kjer je neka občina v celoti v parku je jasno, da tudi predstavnik občine je krajan
               parka. Imamo pa primere, ko so občine lahko samo deloma v nekem parku in seveda tam v
               takem primeru pride lahko tudi do situacije, da ni krajan parka tudi logično
               predstavnik te občine, ker je odvisno od občinskega sveta oziroma lokalnega območja.
               Ti primeri, kako sedaj delujejo parki na tem konkretno seveda meni niso povsem jasni,
               pa lahko kdo več od parkov pove, kako to deluje.</p>
            </sp>
            <sp xml:id="SDT5-Skupna-2010-05-12.sp53">

               <speaker>ANDREJ FABJAN:</speaker>

               <p>Sedaj sestava sveta našega zavoda določa uredba, ki jo je sprejela Vlada Republike
               Slovenije. Sedem predstavnikov različnih ministrstev, od kulture, okolja, ki ji
               predseduje, trije predstavniki lokalne skupnosti, ki jih na predlog župana imenuje
               svet občine Črnomelj. Vsi predlogi so bili, kakor vem, tudi sprejeti v našem primeru
               in delavci imajo enega 
               predstavnika od kar smo vzpostavili funkcioniranje javnega zavoda. Vsaj za enega od
               predstavnikov v svetu s strani lokalne skupnosti, je evidentno da je župan ali
               občinski svet oceni, da je član občinske uprave. In jaz bi rekel, da sem tudi nekako
               namigoval pri tej stvari v to smer, da domnevam da nek oficir za zveze mora biti
               nekdo, ki je blizu urada župana. Sicer je pa tako, da naš park konkretno, recimo meja
               parka teče po cesti po kateri smo se peljali. Noben Adlešičan ni prebivalec parka,
               vsa njihova zemljišča pa so, meja parka gre po zadnji meji vrta, če je to bom rekel
               bolj tako konkretno. Ampak kakorkoli že, tudi v našem primeru so prebivalci, ki so
               stanovalci v tem parku. Tega osebno pravzaprav ne vidim kot problem. So pa v parku
               štiri krajevne skupnosti in seveda trije predstavniki od katerih je eden iz občine,
               ampak drugo leto bo občinski svet moral imenovati nove tri predstavnike, ker se bo
               iztekel mandat, in je to čas za zamenjavo. Na goričkem, kolikor vem je kar nekaj
               občin, 7, 8 občin v parku in dva predstavnika občine, najbrž imajo tudi nek sistem
               kroženja če na pamet povem, in še kje je, verjetno, tudi Barje, domnevam da je zelo
               podobno. <gap n="..."/><stage>/Oglašanje v ozadju - nerazumljivo, medsebojni pogovor./</stage><gap n="..."/> Kakorkoli že,
               verjetno ni enostavno vsem zadostiti, ampak mehanizem pa je vzpostavljen.</p>
            </sp>
            <sp xml:id="SDT5-Skupna-2010-05-12.sp54">

               <speaker>PREDSEDNICA BREDA PEČAN:</speaker>

               <p>Torej, iz priloženega se da razumeti, da je zasnovna, ki je v Zakonu o Triglavskem
               narodnem parku in to kar je najnovejši, če sem prav razumela Krajinski park Barje,
               pravzaprav sledi ideji o tem, da je treba vključiti v upravljanje parka ljudi, ki
               živijo na območju parka. In če noben uslužbenec občinske uprave ne živi na območju
               parka, pač ne more noben uslužbenec občinske uprave biti v svetu parka. Jaz bom
               Ministrstvu za okolje in prostor predlagala, da prilagodi svojo uredbo ali kaj jaz
               vem kaj že je o ustanovitvi posameznih parkov v tem smislu, kot smo se uspeli
               dogovoriti v zvezi s Triglavskim narodnim parkov. Jaz mislim, da je to edini pravi
               način, in da bomo s tem zagotovili<gap n="..."/> Veste še nekaj, mimogrede pri Triglavskem
               narodnem parku je zelo pomembno to, da predstavnik lokalne skupnosti, ki je član
               sveta zavoda mora imeti, kako smo že rekli temu - posvetovalno telo. Se pravi, preden
               je seja sveta, preden se pomembne stvari na svetu odločajo, mora on sklicati svoje
               ljudi in svoje krajevne skupnosti in se z njimi dogovoriti kako bo zastopal njihove
               interese. Brez tega sploh ne more priti na sejo sveta, in na tak način bi lahko
               dosegli to, da bi ljudje, ki živijo na območju parka, začutili da je park res njihov.
               Ne samo, da je zemlja njihova, ne samo da je kmetija njihova, ampak da je park
               njihov.</p>
            </sp>
            <sp xml:id="SDT5-Skupna-2010-05-12.sp55">

               <speaker>PREDSEDNIK FRANC BOGOVIČ:</speaker>

               <p>Hvala lepa. </p>
               <p>Ugotavljam, da lahko zaključim uradni del seje obeh odborov. Kot smo že dejali, ima
               kdo kakšno, ali kdo nasprotuje temu, da se sklepi formirajo na naslednji seji? Potem
               lahko zaključimo.</p>
            </sp>
            <sp xml:id="SDT5-Skupna-2010-05-12.sp56">

               <speaker>PREDSEDNICA BREDA PEČAN:</speaker>

               <p>Zaključujem 18. sejo Odbora za okolje in prostor in bomo predloge sklepov obravnavali
               in sprejemali na eni naslednjih seji.</p>
            </sp>
            <sp xml:id="SDT5-Skupna-2010-05-12.sp57">

               <speaker>PREDSEDNIK FRANC BOGOVIČ:</speaker>

               <p>Gospa Breda je zaključila sejo odbora, so pa tehnična navodila, ki bodo koristna, kar
               pravi Boris in za danes se je izkazal, mu verjamem, da se bo tudi zdaj. Izvoli.</p>
            </sp>
            <sp xml:id="SDT5-Skupna-2010-05-12.sp58">

               <speaker>BORIS GRABRIJAN:</speaker>

               <p>Samo na kratko. Gospodar se nam bo pridružil, sem vas želel samo pozdraviti, ima tudi
               za nas. Potem pa predlagam, ker delamo tukaj v tem prostoru, ki nam je na razpolago,
               da se potem za nekaj trenutkov umaknemo, da pospravimo tehniko in opremo in
               pripravimo vse za kosilo, ki bo samopostrežno, juha bo postrežena na mize, za katere
               se bomo vrnili nazaj, vse ostalo pa je samopostrežno in tudi skozi kulinariko boste
               spoznavali to zavarovano območje. Vse kar smo pripravili je naše avtohtono in čisto
               iz noter meja parka.</p>
            </sp>
            <sp xml:id="SDT5-Skupna-2010-05-12.sp59">

               <speaker>PREDSEDNIK FRANC BOGOVIČ:</speaker>

               <p>Prosim, da damo še gospodu Rastresnu, ki je raztresen samo v priimku, kot mi je
               razložil, da nam spregovori.</p>
               <stage type="time">(Skupna seje je bila zaključena 12. maja 2010 ob 15.58.)</stage>
            </sp>
         </div>
      </body>
   </text>
</TEI>