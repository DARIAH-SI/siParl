<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZLSIRR-Nujna-019-2010-10-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">BD16C2406C53671AC12577B40027B7BF</idno>
               <idno type="custom" subtype="day">988A6C30D9709480C12577BB002CD707</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=988A6C30D9709480C12577BB002CD707</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZLSIRR-Nujna-019-2010-10-12.OZLSIRR" n="019">
               <name>Nujna</name>
               <date when="2010-10-12"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZLSIRR-Nujna-019-2010-10-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZLSIRR-Nujna-019-2010-10-12.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO IN REGIONALNI RAZVOJ</stage>
            <stage type="session">19. nujna seja</stage>
            <stage type="date">(12. oktober 2010)</stage>
            <stage type="chairman">Sejo je vodil Vili Trofenik, predsednik odbora.</stage>
            <stage type="time">Seja se je pričela ob 14.08.</stage>


            <sp xml:id="SDT5-OZLSIRR-Nujna-019-2010-10-12.sp1">

               <speaker>PREDSEDNIK VILI TROFENIK:</speaker>

               <p>Lepo pozdravljeni. Spoštovani. Predlagam, da začnemo 19. nujno sejo Odbora za lokalno
               samoupravo in regionalni razvoj. Do tega trenutka nismo dobili nobenega obvestila ne
               za odsotnost oziroma opravičene odsotnosti, niti nobenega obvestila, da kdo po
               pooblastilu nadomešča katerega izmed kolegic oziroma kolegov.</p>
               <p>Ugotavljam, da smo sklepčni in da lahko preidemo na določitev dnevnega reda seje. S
               sklicem seje ste prejeli naslednji dnevni red: 1. točka Predlog sprememb proračuna
               Republike Slovenije za leto 2011, 2. točka Predlog proračuna Republike Slovenije za
               leto 2012 in 3. točka Razno. Predlogov za širitev dnevnega reda seje v poslovniškem
               roku nisem prejel. Želi kdo besedo v zvezi s predlaganim dnevnim redom? Ugotavljam,
               da ne. S tem ugotavljam, da je dnevni red seje določen.</p>
               <p>Prehajamo na obravnavo <title>1. TOČKE DNEVNEGA REDA - PREDLOG SPREMEMB PRORAČUNA
                  REPUBLIKE SLOVENIJE ZA LETO 2011.</title> K tej točki so bili vabljeni Vlada, dr.
               Henrik Gjerkeš minister brez resorja odgovoren za lokalno samoupravo in regionalni
               razvoj, gospa Duša Trobec Bučan, državna sekretarka v Službi Vlade za lokalno
               samoupravo in regionalno politiko, Ministrstvo za finance, Služba Vlade za razvoj in
               evropske zadeve, Milan Ozimič, Državni svet, vodja Interesne skupine lokalnih
               interesov, Darko Fras, predsednik Komisije Državnega sveta za lokalno samoupravo in
               regionalni razvoj, Skupnost občin Slovenije in Združenje občin Slovenije. Gradivo za
               to točko je objavljeno v programskem okolju Lotus Notes in v Poročevalcu z dne 1. 10.
               2010.</p>
               <p>Prehajamo k uvodnim pojasnilom oziroma predstavitvam. Ker vabljenega ministra dr.
               Henrika Gjerkeša ni, sprašujem kdo bo govoril v imenu Vlade? Gospa državna
               sekretarka.</p>
            </sp>
            <sp xml:id="SDT5-OZLSIRR-Nujna-019-2010-10-12.sp2">

               <speaker>DUŠA TROBEC BUČAN:</speaker>

               <p>Kar se tiče tega proračuna bi povedala edino to, da je bilo že izvedenih pet
               razpisov. Da do zamika sredstev prihaja iz tega razloga, ker projekti potekajo
               počasneje v občinah, kot so bili predvideni. V Službi Vlade za lokalno samoupravo in
               regionalno politiko želimo biti prijazni, iz tega razloga anekse. V bistvu se bodo pa
               vsi ti projekti izvajali do leta 2013. S tem bi pojasnila zakaj je predvidenih manj
               sredstev, kot so občine pričakovale. Hvala lepa.</p>
            </sp>
            <sp xml:id="SDT5-OZLSIRR-Nujna-019-2010-10-12.sp3">

               <speaker>PREDSEDNIK VILI TROFENIK:</speaker>

               <p>Hvala. Sprašujem predstavnika Ministrstva za finance, če želi besedo?</p>
            </sp>
            <sp xml:id="SDT5-OZLSIRR-Nujna-019-2010-10-12.sp4">

               <speaker>KRISTINA ŠTEBAJ:</speaker>

               <p>Če želite lahko samo par teh najosnovnejših podatkov mogoče za iztočnico, potem zakaj
               sploh sprememba proračuna 2011. <stage type="mag"/> <stage>(nadaljevanje)</stage>
               Glede na spremenjeno situacijo je bilo potrebno prilagoditi predvsem odhodkovno
               stran, ker na prihodkovni strani še vedno beležimo upad, sploh v primerjavi z letom
               2008. Tudi gospodarska gibanja v letošnjem letu niso dosti bolj prijazna kot so bila
               lani, ko se je sicer že sprejemal sprejeti proračun za leto 2011. Zaradi teh
               zmanjšanih prihodkov je bilo treba potem prilagoditi tudi odhodkovno stran, ker
               sledimo cilju, da bi bil proračunski primanjkljaj čim nižji. V letu 2011 je
               predvideno, da se bo znižal za 0,4% BDP oziroma na skupno 4,5% BDP, v letu 2012 pa
               naj bi znašal 3,6% BDP. K temu smo zavezani že po načelu gospodarnosti, ki izhaja iz
               javnofinančne zakonodaje, pa tudi Evropska komisija nas močno pritiska zaradi
               primanjkljaja, nismo sicer edina država, to je potrebno povedati, ampak to v tem
               trenutku ni pomembno, pomembno je, da mi približno konsolidiramo naše javne finance.
               Jesenska napoved je sicer bolj prijazna oziroma malo bolj optimistična, bom rekla,
               kot je bila spomladanska. Predvideva gospodarsko rast v višini 0,9%, kar je kar
               opazno nad spomladansko napovedjo. V letu 2011 pa naj bi porasla na 2,5%. Razmere na
               trgu dela se prilagajajo s časovnim zamikom. UMAR pa v letu 2011 pričakuje umirjanje
               razmer. Računamo, da je to dosti realen predlog državnega proračuna. V številkah
               mogoče samo toliko, prihodkov v letu 2011 je predvidenih 8 milijard 329 milijonov,
               odhodkov 10 milijard. Drugega pa v tem trenutku ne bi. Glede na ta odbor bo verjetno
               debata tekla predvsem o spodbudah na regionalni ravni, to pa mislim, da bo bolje, da
               se resorna služba več opredeli. Če bo potrebno pa kakšna dodatna pojasnila še lahko
               povemo. Hvala lepa.</p>
            </sp>
            <sp xml:id="SDT5-OZLSIRR-Nujna-019-2010-10-12.sp5">

               <speaker>PREDSEDNIK VILI TROFENIK:</speaker>

               <p>Hvala lepa. Služba Vlade za razvoj in evropske zadeve. Želite besedo? Izvolite.</p>
            </sp>
            <sp xml:id="SDT5-OZLSIRR-Nujna-019-2010-10-12.sp6">

               <speaker>BOJAN SOVOROV:</speaker>

               <p>Hvala lepa za besedo. Mislim, da k tem uvodu s strani mojih predhodnikov ni treba kaj
               dosti dodajati. Morda bi spomnil samo na to, da je letos drugič, ko smo se zadeve
               priprave proračuna lotili nekoliko drugače, skratka razvojni programski proračun.
               Verjamem, da smo letos že bolj uspešni kot smo bili lansko leto in da bomo s tem
               pristopom lažje zasledovali cilje, ki smo si jih v proračunu zastavili. Več kot
               toliko pa mogoče v razpravi.</p>
            </sp>
            <sp xml:id="SDT5-OZLSIRR-Nujna-019-2010-10-12.sp7">

               <speaker>PREDSEDNIK VILI TROFENIK:</speaker>

               <p>Hvala lepa. Preden preidemo k razpravi sem dolžan opozoriti, da odbor kot
               zainteresirano delovno telo obravnava predlog rebalansa proračuna na podlagi petega
               odstavka 166. člena Poslovnika Državnega zbora in v smiselni uporabi 157. člena
               Poslovnika. Namen današnje obravnave rebalansa proračuna je opredelitev odbora do
               predlaganih sprememb proračuna in morebitno oblikovanje amandmajev odbora. Odbor
               lahko v skladu z 32. členom Poslovnika Državnega zbora oblikuje tudi stališča z
               vidika odgovornosti za spremljanje stanja na področju, ki so v njegovi pristojnosti
               za pripravo odločitev o politiki na teh področij in za oblikovanje stališč do
               posameznih vprašanj. Ugotavljam, da k delom predloga rebalansa proračuna za leto
               2011, ki so v pristojnosti našega odbora doslej ni bil vložen še noben predlog za
               amandma odbora. Toliko uvodno opozorilo oziroma dodatno. Odpiram razpravo. Kdo želi
               besedo? Gospod Lah, izvolite.</p>
            </sp>
            <sp xml:id="SDT5-OZLSIRR-Nujna-019-2010-10-12.sp8">

               <speaker>ZVONKO LAH:</speaker>

               <p>Hvala lepa. Jaz bi imel pripombo na to, verjetno ste dobili s strani Združenja občin
               pripombo, glede višine povprečnine. Moram povedati, da povprečnina za občine tudi v
               proračunu za 2011 ni bila dogovorjena, ampak jo je Vlada kar sama določila. Ni bil
               podpisan dogovor, tako kot bi moralo biti po zakonu<stage type="mag"/> <stage>(Nadaljevanje)</stage> in je združenje občin dalo tudi vlogo za pritožbo na Ustavno
               sodišče, da tudi tukaj nismo prišli skupaj na sestanku pri ministru Križaniču, kjer
               naj bi se dogovorili za višino povprečnine, je predlagana zmanjšana povprečnina kot
               je bila v proračunu določena za 10 evrov, čeprav je izračunana povprečnina potrebna
               580 evrov, je zdaj zmanjšana še za deset evrov, tista ki je bila že v proračunu, da
               to predstavniki občin oziroma združenj ne more pristati na to. Poleg ostalih pogojev,
               ki so bili navedeni v samem dogovoru, tudi nismo dosegli s strani občin nič, kar se
               tiče Sklada kmetijskih zemljišč, možnosti črpanja sredstev obnovljivih virov oziroma
               učinkovite rabe energije. Praktično nič nismo dosegli. Mislimo, da občine potrebujemo
               toliko denarja, ker že težko opravljamo naloge, ki so nam naložene. Da ne govorimo o
               investicijah, za katere ni denarja v resornih ministrstvih. Upam, da bomo prišli v
               nadaljevanju, v dogovoru s povprečnino skupaj z ministrstvom za finance, in da bo
               ministrstvo oziroma vlada malo bolj uvidevna do samih nalog samih občin. Lahko sami
               vidite, da je tudi upadel interes po županskih mestih, da 23 županov sploh ni imeli
               protikandidata in v nekaterih primerih pa so kandidati za župane taki, ki ne vedo v
               kakšno delo se spuščajo. In če bo šlo tako naprej, občine ne bodo tiste osnovne
               naloge mogle opravljati, varstvo oziroma varnost na občinskih cestah, ker denarja
               enostavno več ni. Za vzgojo in izobraževanje gre čedalje več denarja in občine nimajo
               na razpolago več sredstev za investicije oziroma za vzdrževanje krajevnih cest, da ne
               govorim o komunalni infrastrukturi, v dovodu kanalizacije itn. Lastni prihodki občin
               padajo, ravno tako kot ni prihodkov v proračun. Mislim, da še bistveno več padajo
               prihodki lastni viri občin. In smo občine v nekem nezavidljivem položaju in sem
               prepričan, če bi se vsi kandidati, ki so kandidirali za župane, zavedali v kaj gredo,
               da bi bilo še bistveno manj. Mislim, da je lokalna samouprava precej zapostavljena.
               Razumem, da je manj prihodkov, da je kriza, ampak za tiste osnovne naloge pa denar
               mora biti. To je tudi v ustavi določeno, v Zakonu o financiranju občin, proračun
               prejšnji ni bil v skladu z zakonom o financiranju občin. Država ne zagotavlja
               sredstva, ki bi jih morala z zakonom občinam. In zdaj kar nekako pavšalno zmanjševati
               s tem, da resorna ministrstva ne zagotavljajo določenih sredstev. Samo če pogledamo
               ministrstvo za šolstvo in šport, kar se tiče vrtcev, osnovnih šol, tukaj zakon o
               financiranju kot da ga nimamo. In ne zdi se mi smiselno potem o tem razpravljati
               tukaj o parih evrih pri povprečnini, če nam ne funkcionirajo druge stvari oziroma
               zakoni, ki bi morali občinam zagotavljati tudi določena sredstva s strani države. Ker
               občine potem prevzemajo samo odgovornosti, izvesti naloge pa ne morejo, za katere so
               po zakonu zadolžene. Hvala.</p>
            </sp>
            <sp xml:id="SDT5-OZLSIRR-Nujna-019-2010-10-12.sp9">

               <speaker>PREDSEDNIK VILI TROFENIK:</speaker>

               <p>Hvala gospod Lah. Kdo želi naslednji? Gospod Pojbič, izvolite.</p>
            </sp>
            <sp xml:id="SDT5-OZLSIRR-Nujna-019-2010-10-12.sp10">

               <speaker>MARIJAN POJBIČ:</speaker>

               <p>Spoštovani predsednik, kolegice in kolegi! Jaz bom sicer kratek, vendar se mi zdi
               prav, da v dveh, treh stavkih povem tisto, kar mislim in kar misli tudi Slovenska
               demokratska stranka. Mi mislimo, da je ta proračun izjemno slabo pripravljen in niti
               približno ne temelji na realnih podlagah. <stage type="mag"/><stage>(Nadaljevanje)</stage> In če proračun ne temelji na realnih podlagah, je potem
               tudi razprava v takšnem proračunu smešna, bom rekel škodljiva in čas, ki ga za to
               uporabljamo, še dodatno obremenjuje naše davkoplačevalce. Če je kompletni proračun
               pripravljen na nepravih podlagah, potem je tudi diskusija o proračunu na področju
               lokalne samouprave po naši oceni Slovenske demokratske stranke nepredmetna, ker
               enostavno nimamo ustreznih podlag za to, da bi lahko kvalitetno razpravljali o
               predlaganem proračunu. Tudi v Slovenski demokratski stranki smo mnenja, da je skoraj
               nesmisel vlagati amandmaje na ta proračun, ker kot veste, je že tako ali tako iz
               prejšnjih obdobij, da ni bil podprt niti en amandma Slovenske demokratske stranke in
               vedno so se iskali taki in drugačni razlogi, zakaj pa je ta rešitev z amandmajem
               predlagane strani Slovenske demokratske stranke ni prava predlagana rešitev itn.
               Torej mi najverjetneje na ta proračun sploh ne bomo vlagali amandmajev, vendar pa
               bomo vse povsod zelo jasno povedali, da je ta proračun pripravljen na nerealnih
               podlagah. To bomo pa povedali, ker smo tudi mnenja, da bo, niti tri mesece ne bo
               mimo, ko boste prišli, ta vlada in koalicija z rebalansom proračuna v Državni zbor,
               ker enostavno prihodke kot jih imate ocenjene, že vsak izmed nas naprej ve, da bodo
               manjši, potem če bodo manjši prihodki, je tudi zelo velika težava na odhodkovni
               strani slediti tistemu oziroma tistim ciljem, ki so v proračunu zapisano. Zato še
               enkrat povem, da v slovenski demokratski stranki smo razočarani s predlogom proračuna
               takšnega kot ste pripravili.</p>
            </sp>
            <sp xml:id="SDT5-OZLSIRR-Nujna-019-2010-10-12.sp11">

               <speaker>PREDSEDNIK VILI TROFENIK:</speaker>

               <p>Hvala. Gospod Barovič, izvolite.</p>
            </sp>
            <sp xml:id="SDT5-OZLSIRR-Nujna-019-2010-10-12.sp12">

               <speaker>BOGDAN BAROVIČ:</speaker>

               <p>Hvala lepa. Jaz sem, v osnovi bom začel z dobrim, vesel, da je tisto, kar je fiskalni
               svet ugotovil pri nekih pravilih igre, ki si jih je treba iti, da so ta pravila igre
               upoštevana v tem predlogu, tako memorandumu kot v proračunu. In tudi razumem svoj del
               odgovornosti kot poslanec, da moram ravnati tako, da skušamo skupaj priti na neke
               rezultate, torej zniževanja javnofinančnih dolgov, izboljšanje konkurenčnosti
               gospodarstva itn. Ker pa že kar vrsto let delam v tem odboru in na žalost, v tem, to
               je samo delček, širokem obsegu nisem uspel sicer videti, rad bi pa opozoril, pod
               točko 1, najprej bi se z gospodom Lahko absolutno strinjal. Popolnoma razumem, da je
               treba odhodkovno stran zniževati in vem, da je to zelo težko narediti, če nimaš na
               prihodkovni strani toliko, da lahko odhodkovno čim manj znižuješ. Pa vendarle,
               znotraj zniževanj pa je verjetno toliko kolikor nas je različnih mnenj, kje bi bilo
               dobro več, kje bi bilo dobro manj zniževati odhodkovno stran. V Slovenski nacionalni
               stranki smo prepričani, s tem potrjujem najprej tezo, ki jo je podal gospod Lah, da
               poleg varčevanja obstaja pa vendarle neka osnovna pravila, ki jih moramo spoštovati
               pri oblikovanju proračuna. Občina mora živeti. Če jih želimo imeti 210, občine morajo
               živeti. In za svoje življenje lahko realno dokažejo, da potrebujejo minimalno toliko
               kolikor so dobivale zdaj, bog ne daj kaj manj. Hvala bogu pa kaj več. To se je
               izkazalo ob nedavni povodnji. Ampak pustimo to. Torej to je treba upoštevati. Mi
               nimamo nič proti, da pa se odhodkovna stran celo povečuje na področju izobraževanja
               in tehnologije, s ciljem ustvariti, izboljšati konkurenčnost slovenskega
               gospodarstva. Manjka mi pa samo nekaj, da ne bo kdo rekel, da sem proti izobraževanju
               pa tehnološkem razvoju. Nikjer nisem videl enega programa, kjer bi lahko konkretno
               ugotovili, da gre za izboljšanje ali pa uporabe urana ali pa konkretnih oprijemljivih
               stvari. Veste, če jaz rečem, da imam več odhodkov na strani izobraževanja, vedno
               vprašam kaj pa je tisto, za kar bomo dali več. Kaj? Ali bomo novo fakulteto <stage type="mag"/><stage>(Nadaljevanje)</stage> odprli, ali bomo povečali število
               študentov, kaj je tisto? Težko je reči, da je človek zadovoljen, ker vsak pogleda na
               tisti segment - nekdo gleda na segment zdravstva, kjer se več jemlje, kot bi bilo
               treba po presoji posameznika, lokalne skupnosti po drugi strani. In še nekaj, skrbi
               me, da ni tisto, kar nam bo minister, ki ga žal danes ni z nami, predstavljal - saj
               jaz imam jutri z njim dogovor o predstavitvi zakona o skladnem regionalnem razvoju.
               Bojim se, da predlog zakona, ki ga bo minister predstavil, ker vem, da z njim hoče
               dobro, ker hoče z njim nadomestiti vse tisto, kar potrebuje koroška, mariborska pa še
               katera regija, da to ne bo usklajeno z memorandumom, s proračunom. Bojim se, da bo
               dejansko prišel čas zdajle v dveh, treh letih, ko bomo morali narediti
               regionalizacijo končno v tej državi, če bomo želeli tudi znižati število občin, da ne
               bomo imeli potem 300 pa ne vem koliko občin. Bojim se, da tudi ta segment ni
               upoštevan v nobenem od teh dokumentov. To so moje domneve, ker trditi ne morem, zato
               ker jih nisem uspel pogledati. Mislim, da je ta seja danes zato, da na to opozorimo.
               Da moramo pa - vsi smo toliko zreli, da vemo, da če nekaj želimo, po eni strani
               govorimo o regionalizaciji, končni, po drugi strani govorimo pa o krčenju proračuna -
               da moramo vedeti, da to dvoje skupaj ne gre. In moramo nekako skupaj najti neke
               prioritete.</p>
               <p>Mislim, da sredstva, namenjena lokalni samoupravi in regionalnemu razvoju, niso
               zanemarljiva. Po izračunu bi ta država morala imeti do leta 2015 letno vsaj 50
               milijonov evrov konkretno za osnovno reševanje težav, da ne bi prišlo do takšnih
               povodenj, kot so. Pa jih nima, ima planiranih 11 ali 12. In ko bo naslednja povodenj,
               škoda ne bo 100 milijonov, ampak bo 300 milijonov, ker ne bomo ničesar naredili. Ta
               država na področju lokalne samouprave potrebuje še marsikaj takšnega, kar bo
               preventivno delovalo. Torej bo škoda, ki jo povzroča narava tudi v drugih obsegih,
               dosti manjša, če bomo vlagali v ta nujen razvoj. Mi rabimo energetsko sanacijo šol in
               življenja v lokalnih skupnostih in, še enkrat poudarjam, skladen regionalni razvoj.
               Ali pa se dogovorimo, in bom tudi osebno podprl poseben zakon za Koroško, poseben
               zakon za Maribor, nekako moramo regije rešiti. Če bomo manjšali sredstva na tem delu
               - pa vem, da je težko, če jih ni, ampak če jih bomo na tem delu manjšali, potem
               skladnega regionalnega razvoja rešili ne bomo.</p>
               <p>To so samo dobronamerne pripombe, ki sem jih lahko razbral s srečanj na različnih
               odborih, kjer kolegi sedimo skupaj. Težko je zdaj reči, vložite amandma. Mislim, jaz
               ga lahko vzamem, pa bom rekel, pa vzemite izobraževanju, ker ne vidim konkretnega
               cilja, pa dajte sem, kjer vidim konkretne cilje. Ampak mislim, da je to skupna
               naloga, da skupaj najdemo neko tako usmeritev, pa da se na skupnem področju mogoče
               lahko še kaj premakne, pa se odhodki nekoliko manj povečajo nekje in nekoliko manj
               zmanjšajo na drugi strani.</p>
               <p>Toliko bi bile pač moje pripombe in pripombe Slovenske nacionalne stranke. Hvala
               lepa.</p>
            </sp>
            <sp xml:id="SDT5-OZLSIRR-Nujna-019-2010-10-12.sp13">

               <speaker>PREDSEDNIK VILI TROFENIK:</speaker>

               <p>Hvala, gospod Barovič.</p>
               <p>Naslednji, kdo želi? Vse tiho. Ja, če nihče ne želi, dovolite še par besed. Upam, da
               mi ne bo kdo rekel...</p>
               <p>Seveda bi z nekega okvirja, kje smo. Najprej je treba ugotoviti, da se nam izteka
               drugo leto tega mandata, pa nujno potrebnega zakona o financiranju občin še vedno ni.
               Smo videli oziroma ni zagledal luči sveta in da je tam notri skrito marsikaj, kar se
               potem odraža.</p>
               <p>Drugič, mi še vedno nimamo odgovora dokončnega o črpanju evropskih sredstev. Točka je
               prekinjena, bo nekdo rekel, da smo imeli dva dni nazaj poročilo, ja, pred to sejo,
               ampak vsako drugo stran samo. To kot opozorilo. Mislim, da sta to dva minimalna
               pogoja, s katerima bi lahko začeli resno razpravo.</p>
               <p>Tretje, kar pogrešam. Ne glede, da imamo neke vrste rutinski posel<stage type="mag"/><stage>(Nadaljevanje)</stage> po odborih, da razpravljamo o tistih delih
               proračuna, ki so v pristojnosti po poslovniku in drugače, po delitvi dela, bom rekel,
               znotraj Državnega zbora, seveda pogrešam neko zaokroženo projekcijo ali stanje, v
               kakšnem stanju je lokalna samouprava z vidika financ. Seveda, če so finance
               posledica, v lokalni samoupravi bi moralo biti malo širše. Jaz trdim, da bi skoraj
               pri vsakem zakonu, ki ga sprejemamo, morali uvesti kriterij, kaj prinaša k razvoju
               lokalne samouprave, ali prinaša decentralizacijo ali centralizacijo. Mi imamo
               finančne posledice, imamo vse drugo, mimogrede pa gre za nekatere stvari. Ampak
               mislim, da je mogoče to še prekmalu tako razmišljanje.</p>
               <p>Seveda, dejstvo je - to, kar bom zdaj povedal, ne bo nič popularno. Dejstvo je, da do
               prihodnjega proračuna 2011 četrta javna blagajna, se pravi občine, niso utrpele
               nobenih negativnih posledic gospodarske in splošne krize. To je edina javna blagajna
               od štirih, ki ni utrpela nobenih posledic v negativnem smislu. Državni proračun ja,
               pokojninska blagajna ja, zdravstvena blagajna ja, četrta blagajna ne. To je dejstvo
               in tega se je treba zavedati. To je posledica sistema, takšnega, kot imamo zakon. Naš
               zakon o financiranju ni v kontekstu vezne posode, bom rekel, javnih financ, ampak tu
               zagotavlja nek poseben status, takrat, ko bomo o zakonu diskutirali. In kaj je
               posledica tega? Da smo dosegli lansko leto 5,75% BDP porabljenega v občinah. Eno leto
               prej, mislim da 5,01, še eno leto nazaj 5,05, da je bilo optimalno, razen lanskega
               leta, ki kaže neko anomalijo, leto 2006, ko je bilo 5,23% BDP za porabo v občinah.
               Zakaj lansko leto povečanje - ker se je BDP zmanjšal. Absolutno pa so se sredstva za
               lokalne skupnosti celo realno nekoliko povečala, če upoštevamo uradno inflacijo. To
               so okviri, ki se jih je treba zavedati, mimo katerih ne moremo.</p>
               <p>Zdaj seveda ta proračun za prihodnje leto mora končno prinesti negativne posledice,
               tako kot za vse ostale tri blagajne, kjer jih je že, čeprav mi tega ne bi želeli. Jaz
               sem bil vedno borec za čim večji delež BDP na področju lokalnih skupnosti, ampak
               dejstvo je, da ne more biti več, kot je, in da je to treba vedno kombinirati in
               videti, kaj to pomeni glede na obseg nalog oziroma pristojnosti. Seveda, če bi imeli
               neko tako kompleksno, kje iskati notranje rezerve, sem prepričan, da bi se nekaj...
               Tu je skromna obrazložitev, kar se lokalnih skupnosti tiče, ko se govori, da se
               povečujejo sredstva za finančno izravnavo. Logično, to je posledica sistema, ki to
               prinese sam po sebi. Drugič so potem naštete neke relativno male vsote. Recimo tista,
               ki me najbolj moti, ki je kontraproduktivna od namena, ki ga je zakon imel nekoč in
               je zakon, jaz temu pravim, zlorabljen, financiranje skupnih služb. Seveda je to daleč
               od cilja, ki ga je imel zakon. To nič ne stimulira k združevanju občin, ampak je ena
               velika potuha, ki stimulira direktno k razdruževanju občin. Seveda pa težko človek
               prebere tak cilj, kot je napisan - jaz novo metodologijo za sestavo proračuna globoko
               pozdravljam, vendar bi verjetno rabili še nek priročnik, da bi ga lahko brali
               korektno in hitro zlasti. Ampak na strani 10 obrazložitve je nek tak cilj
               sofinanciranje skupnih občinskih uprav. Ni zloba, ampak iskrena želja, da se kaj
               takega ne bi več razlagalo, ampak da bi končno dojeli bistvo problema. Cilj je
               prevzemanje zahtevnejših strokovnih, razvojnih in pospeševalnih nalog ter naloge
               skupnega inšpekcijskega organa in redarstva. Jaz lepo prosim odgovorne, da enkrat
               analizo napravijo, pa bomo videli, kaj <stage type="mag"/><stage>(Nadaljevanje)</stage> se tam dogaja s tem. Da redarstev, razen redkih izjem,
               ni, da se z redarsko službo nihče ne ukvarja, čeprav je dobila velika pooblastila, in
               da to prevzemanje zahtevnejših strokovnih in razvojnih nalog je zreducirano na
               oddelke za prostorsko planiranje, obračun komunalnih prispevkov in nadomestila za
               uporabo stavbnega zemljišča, ki je pa tako, da se zdaj - bog nam pomagaj, ko vidiš te
               podatke. Ob pripravi zakona je to najbolj razvidno, mislim za obdavčenje nepremičnin,
               ampak ne ta zakon, pustimo to. Podatki o nadomestilu, to je katastrofa. In zakon k
               tej katastrofi obstoječi celo sili, daje potuho. In lepo bo videno, ko bo zakon tako
               daleč, da bo zagledal luč sveta, kje je to financiranje. Sicer je neka simbolična
               vsota, ampak ta simbolična vsota je v primerjavi s tistim, kar zmanjka, in upravičeno
               zmanjka, jaz se strinjam, da je določila 23. člena treba zamrzniti na istem deležu
               BDP za investicije, za te gre približno četrtina manjkajočega denarja, in ti dve
               nalogi, ta dva cilja ne preneseta kritike ali resne primerjave.</p>
               <p>Meni je zelo žal, gospod Lah je v imenu nekega združenja, katerega član je, povedal
               svoje stališče. Drugo združenje se praktično ne udeležuje teh sej. Pišejo nam pisma,
               pisma ste dobili. Upam, ker so bila osebno naslovljena na poslance, tako je vsaj moje
               vedenje, ampak mislim, da je to... /nerazločno/, ker bi tudi lahko argumentirano
               odprli to diskusijo o povprečnini. Bojim se, da mi povprečnine korektno ne znamo
               izračunati. Zato so vse debate o povprečnini vprašljive ali pa v veliki meri
               vprašljive.</p>
               <p>Seveda, dokler nimamo teh okvirjev in dokler nimamo neke ocene, kako je z
               učinkovitostjo tudi trošenja evropskih sredstev za različne namene na tem segmentu,
               ki je v naši pristojnosti, je zelo težko razpravljati.</p>
               <p>Mi imamo proračun. Nimamo ZIPRO na dnevnem redu, zakon o izvrševanju proračuna, in
               nimamo interventnega zakona. Jaz napovedujem, da bom sklical sejo kot zainteresirano
               delovno telo v zvezi z interventnim zakonom, ker se interventni zakon tudi nanaša na
               lokalne skupnosti. In bom tu samo kot dilemo postavil - treba se je sprijazniti z
               realnostjo in v tem smislu, da je treba zamrzniti namenske investicijske transferje
               lokalnim skupnostim v višini 4% primerne porabe, kot je to obstoječe stanje. Po
               zakonu bi moralo biti drugo leto 5% ali četrtina več, kot je trenutno. To v
               absolutnih zneskih pomeni 40 milijonov evrov približno, v grobem 10 milijonov evrov
               dodatnih sredstev.</p>
               <p>Vendar se postavlja eno drugo vprašanje: o smotrnosti izkoriščanja dosedanjega teh
               namenskih investicijskih sredstev. Če pogledamo podatke, bomo videli, da gresta slabi
               dve tretjini za ceste. Za vrtce manj kot 2% in podobno. Temeljna ideja takrat po
               vzoru nekih tujih rešitev je bila zagotoviti lastno udeležbo občinam za evropska
               sredstva. Če bi malo špekulirali in izhajali iz dejstva, da je lastna udeležba
               približno 15%, minimalno mora biti ali pa več, je to treba pomnožiti, 40 milijonov
               krat 6, da bi dobili absolutni znesek vrednosti programov, recimo, tam kjer so občine
               udeležene. To je med 200 in 300 milijoni. In to bi morala biti absolutna prioriteta.
               Ampak to bo možno takrat.</p>
               <p>Govoriti o vrtcih, kjer so prostori nemogoči, pa 2% dati v resnici za vrtce, da o
               energetski sanaciji javnih zgradb ne govorim, ne najdete primera noter v tem seznamu.
               Da ne govorim eventualno o problemih, kjer imamo domačo nalogo Bruslja, odvajanje in
               čiščenje odplak in podobne stvari. In se nobene prioritete skozi to <stage type="mag"/><stage>(Nadaljevanje)</stage> ne vidijo. In če je kje prilika in da je v
               krizi prilika, mislim, da bi ta interventni zakon moral razmisliti o prioritetah
               trošenja namenskih... Država se gre politiko in politiko se gre z izborom prioritet.
               Ne more pa prepustiti tega prosti volji, ker to ni avtonomija tu znotraj, kot včasih
               kdo računa, tu gre za morebiti odraz državne politike na nivoju lokalnih skupnosti.
               Ampak to bomo lahko takrat.</p>
               <p>Jaz napovedujem, da bom sklical sejo kot zainteresirano delovno telo tudi o teh dveh
               zadevah in da bo treba razčistiti, ali preko ZIPRO razmisliti o spremembi ali preko
               tega interventnega zakona, ki se tega tiče.</p>
               <p>Ker so včasih bili očitki, da predolgo pridigam, bom utihnil. Hvala za
               potrpljenje.</p>
               <p>Želi kdo besedo? Gospod Mencinger, izvolite.</p>
            </sp>
            <sp xml:id="SDT5-OZLSIRR-Nujna-019-2010-10-12.sp14">

               <speaker>TOMAŽ TOM MENCINGER:</speaker>

               <p>Hvala lepa. Z vsem spoštovanjem, predsednik, mislim, da imamo dnevni red sprejet.
               Prva točka je predlog sprememb proračuna za 2011, druga je proračun za 2012, tretja
               je pa razno. In mislim, da ta razprava, ki je bila zdajle, bolj paše pod tretjo, to
               je v bistvu pod razno. Zdaj smo slišali vse, kar poslušamo kar nekaj sej na tem
               odboru. Tako da bi res predlagal, da se držimo dnevnega reda.</p>
               <p>Naslednja stvar. Prepričan sem, da se moramo vsi zavedati, da je situacija izredno,
               izredno težka. Denarja praktično ni. Vidimo, kakšni so pritiski na ta denar, ki je na
               razpolago, zato je zelo težko iskati neko kompromisno rešitev v tej situaciji, ki je
               nekako prepletena z razvojnim in tudi socialnim delom. Tako da tu vemo, kje smo, in
               drugega ne ostane kot finančna disciplina in to dejansko tudi sprovajati na vseh
               možnih stvareh. Vidimo, kakšni so pritiski na javno porabo. Od sindikatov in ne vem
               česa vse pritiska na ta proračun, denarja pa, ki se vrača nazaj, v bistvu ni. In
               mislim, da je edina možna rešitev ta, da se dejansko te stvari vežejo na boljše čase,
               kar pomeni, na rast BDP. Drugače bomo še tisti denar, ki ga imamo, porabili.</p>
               <p>Če se vrnem na občine. Dejstvo je, da je bilo pač omogočeno, da je tolikšno število
               teh občin v Sloveniji. Seveda pa nastane problem potem, ko gre za investicije, v
               katerih je potrebna soudeležba najmanj 15%. Tako da imamo primere, ko v bistvu ne
               morejo zagotoviti tudi tistih 15%. Zato sem prepričan - pa pustimo zdaj občine kot
               take glede združevanja, ampak sem prepričan, da bo treba delati na tem, da bomo
               začeli združevati na komunalnem delu, to pomeni, komunalne službe. Ker vsaka občina
               je ravno tako začela graditi svojo komunalno službo, da ne naštevam ostalih stvari.
               In tu vidim možnost, priložnost, pred tem, preden se začnemo mogoče tudi bolj
               konkretno o teh stvareh pogovarjati. Hvala lepa.</p>
            </sp>
            <sp xml:id="SDT5-OZLSIRR-Nujna-019-2010-10-12.sp15">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Gospod Lah, potem pa gospod Barovič.</p>
            </sp>
            <sp xml:id="SDT5-OZLSIRR-Nujna-019-2010-10-12.sp16">

               <speaker>ZVONKO LAH:</speaker>

               <p>Hvala lepa za besedo.</p>
               <p>V veliki večini se s predsednikom strinjam. Vse to, kar je povedal, je res.
               Marsikatera občina je ta sredstva, ki naj bi bila za sofinanciranje kohezijskih
               projektov ali pa regionalne spodbude, namenila za projekte, ki nimajo veze z razvojem
               občin. Najlažje je obnoviti nek muzej, neko knjižnico, nek dom, imaš lastništvo,
               hitro dobiš gradbeno dovoljenje in ljudem všečno. Po drugi strani so pa ljudje brez
               zdrave pitne vode. Če greš pa to gradit, je pa vse pod zemljo, se nič ne vidi, in so
               uspešne občine tiste, ki gradijo spomenike. Ko smo imeli prvi razpis, sem se za glavo
               prijel, glede regionalnih spodbud v naši statistični regiji, kakšni projekti so šli
               skozi in kako so bili župani uspešni.</p>
               <p>Sofinanciranje doma starejših občanov. Ali je to prioriteta občine, da bo še vsaka
               občina imela dom starejših občanov, ali pa neke knjižnice? Ampak to se dela, iz teh
               regionalnih spodbud. Po drugi strani pa nas inšpekcije, zdravstvene, preganjajo
               zaradi lokalnih vodovodov in oporečne vode. Tam je pa problem priti do gradbenega
               dovoljenja, ko imaš ne vem koliko služnostnih pogodb, pa se ti zalomi, pa se par let
               mučiš, da prideš do gradbenega dovoljenja. <stage type="mag"/>
               <stage>(nadaljevanje)</stage> Potem ravnanje z odpadki. Na Dolenjskem je inšpektor izdal odločbo, da
               se preneha odlagati odpadke na centru za ravnanje odpadkov Dolenjske, ki je za
               160.000 prebivalcev. Zato, ker nimamo predelave odpadkov. Po drugi strani pa projekt
               Cerot 2 stoji več kot eno leto zaradi majhnih nekih napak v samem projektu.
               Ministrstvo, ki je zadolženo za to, po eni strani ovira, po drugi strani zdaj odločbe
               prenehanja odlaganja odpadkov, ja, bomo imeli pa Neapel. To mi več ne gre v glavo
               nikakor.</p>
               <p>Potem lastni prihodki občin. To se ne strinjam s predsednikom, ker smo ugotovili, da
               bolj ko je padel BDP so skoraj še enkrat toliko padli lastni prihodki občin iz
               naslova komunalnih prispevkov, potem davkov od prodaje nepremičnin in občine moramo
               gledati oboje, kaj nam da država in kaj dobimo sami iz svojih lastnih virov. In ta
               ugotovitev drži, da če nič ne zmanjšamo povprečnino oziroma prihodki iz države, so
               nam bolj padli viri kot pa državi.</p>
               <p>Potem pa še ta nadomestila oziroma množično vrednotenje nepremičnin, to kar smo zdaj
               dobili občani, to je pripomb na občine je ogromno in mislim, da bi to morali prej
               dobro preveriti preden je šlo ven. Imamo stalne klice na občino tam kjer smo stalno
               stavbna zemljišča dali s prostorskim aktom, se dobi zdaj neverjetne številke, ker so
               osnova cene iz kupoprodajnih pogodb izpred dveh let, ko je posel najbolj cvetel. In
               zdaj dobijo domov ovrednoteno tisto zemljišče po takšni ceni, to je bila škoda
               narejena in škoda vznemirjati občane glede tega. Mislim, da občine morajo imeti tisto
               osnovno za svoje delo in to, da morajo biti prioritete s strani države, če da denar,
               točno opredeljen. Sedaj ni naredil tisti župan nič, ki je izvajal osnovne naloge
               lokalne samouprave oziroma občin. Kanalizacija pa vodovod, kjer se nič ne vidi.
               Tisti, ki je postavil pa nekaj spomenikov je pa hvaljen in tisti prebivalci odročni
               tam, ko nimajo vodovoda, sploh pa tisti, ki so v zaselkih, ki nimajo 50 prebivalcev,
               ki po zakonu nikjer jih ni, jih praktično ni, ni občina zadolžena za njih. Mi se pa
               moramo zavedati, da imamo tudi tiste, ki ohranjajo našo kulturno krajino, obdelujejo
               zemljo na obronkih, pa so brez vodovoda. In če ne bomo to upoštevali se bo zemlja še
               bolj zaraščala in ne vem več kam bomo prišli.</p>
               <p>Tako, da jaz se s predsednikom ne strinjam, da morajo tudi občine imeti manj oziroma
               da z bruto, z BDP-jem se tudi sredstva zmanjšujejo za občine, ker morate dobro pod
               drobnogled vzeti tudi lastne prihodke, drugače bomo prišli v situacijo, ko bo občina
               veliko stroškov imela z raznimi sodišči, ker ne bo mogla vzdrževati svoje občinske
               ceste. Občinske ceste, ki so bile grajene s samoprispevkov in z vložkom samih
               občanov, jih sedaj občina ne more vzdrževati, z denarjem, ki ga dobi. Imamo primere
               po zimi, ko zaradi slabše vzdrževanosti teh cest občani tožijo občino za zdrse s
               ceste, zaradi poškodb na cestah, zaradi udornih jam in tako naprej. Nihče ne vidi
               tega denarja, ampak delo in stroški občin bodo čedalje večji, pač so ljudje takšni,
               da se čedalje rajši tožijo in iščejo svojo pravico kot pa, da bi <stage type="mag"/> <stage>(nadaljevanje)</stage> se zavedali svoje dolžnosti. Jaz mislim, da
               bi moral ta odbor stati na stališču, da se ti stroški ne zmanjšujejo, pa mogoče tudi
               predlagati kakšen amandma k temu proračunu.</p>
            </sp>
            <sp xml:id="SDT5-OZLSIRR-Nujna-019-2010-10-12.sp17">

               <speaker>PREDSEDNIK VILI TROFENIK:</speaker>

               <p>Hvala. Gospod Barovič.</p>
            </sp>
            <sp xml:id="SDT5-OZLSIRR-Nujna-019-2010-10-12.sp18">

               <speaker>BOGDAN BAROVIČ:</speaker>

               <p>Hvala lepa. Saj, jaz mislim, da je kar prav, da imamo to razpravo. Jaz bi še enkrat
               rad poudaril tisto kar sem že prej hotel, če nisem bil dovolj jasno razumljen. Vsi
               tukaj smo toliko zreli, da vemo, da če prihodkov ni in če ni odhodkov in če hočemo
               imeti nek red, bom uporabil premierjeve besede, moramo imeti železno disciplino, ja,
               ampak ne kar tako in počez. Še enkrat poudarjam, sredstva, ki naj bi bila namenjena,
               bom še bolj konkreten, za vodohrame, za zbiralnike, za stene, ki bodo preprečevale
               naravne nesreče, ki kot vidite so pogoste, so minimalno določena v višini 50-ih
               milijonov evrov letno v tej državi, načrtovanih je bilo 14 oziroma 13, pa mislim, da
               se celo to zmanjšuje. To ni kar tako nekaj kar nam je všeč. Če to izračunamo, da je
               to na 5 let 250 milijonov in bo ta vložek manjši kot bo posledica še ene. bog ne daj,
               hude povodne nesreče. In ne moremo kar reči zdaj pa, ne vem, na področju lokalne
               samouprave in regionalnega razvoja bomo vzeli 15%, zato ker moramo imeti železno
               voljo in moramo varčevati.</p>
               <p>Ceste. Ne da bi hoteli imeti zdaj luksuz, ampak, če gradite cesto iz lastnih izkušenj
               vam povem, naredi jo tako, da ne boš, hvala bogu, imel povodni, tako kot je v naši
               občini nismo imeli, ker smo dali za ceste malo več denarja in smo skopali pol metra
               in vse zamenjali. In danes je ogromno poškodovanih cest o katerih sploh ni debate in
               jih je treba urediti. Z zniževanjem odhodkov kar tako in počez brez da to upoštevamo
               ne gre. Treba jih je urediti že zaradi tega, ker nekateri dostopa nimajo do doma
               zaradi naravnih nesreč. To so vse elementi, ki jih je treba upoštevati in reči:
               "O.K., mi bi na tem področju radi vzeli na lokalni samoupravi 20%, ampak ker se je
               zgodilo to, ker to je pa nujno, da bomo preprečili večjo škodo, bomo vzeli pa 10%",
               to želimo ni sporočiti. Ni to kar na pamet. Sploh pa če pogledamo recimo povezava
               regionalna in lokalna cesta, kakšne so številke na področju Ministrstva za promet in
               zveze. Jaz občudujem nekatere, ki delajo na službi za DRSC-ju, da se jih sploh še da
               kaj delati. Jih zagovarjam.</p>
               <p>In še kar se evropskih sredstev tiče. Strokovni svet, ki je bil imenovan, fiskalni
               svet s samimi priznanimi, izkušenimi gospodi ekonomisti, je jasno zapisal: evropska
               sredstva so zgolj in samo pomagalo in nanje bog ne daj se ali v memorandumu ali v
               strategiji razvoja, to so jasno zapisali gospodje strokovnjaki ekonomisti, bog ne daj
               se nanje naslanjati. Naslanjaj se na tisto kar imaš, pa tukaj mogoče tudi včasih jaz
               rečem kakšno proti slabi izkoriščenosti evropskih sredstev, pa vendarle po drugi
               strani res takšna streznitev počasi bo potrebna, leto 2013 bo tukaj in enkrat bomo
               morali res sami delati in ustvarjati s tistim kar imamo. Torej, še enkrat, vsi, ki ne
               želimo kritizirati papirje, ki jih imamo, ne memorandum, ne rebalans, ne proračun za
               2012, ampak želimo povedati, da so pa tako nujne stvari, ki, prvič, delujejo
               preventivno in preprečijo milijonske škode, ki lahko nastanejo in verjemite, da
               povodni bodo in naravne nesreče bodo. 2007, 2010, zna se zgoditi, že za letos
               napovedujejo zimo, 2011, 2011. To moramo preprečiti in v to je treba vlagati denar.
               In ljudje v lokalnih skupnostih v takšni državi kot je Republika Slovenija v Evropski
               uniji morajo imeti osnovne pogoje za življenje, to je vodo, oskrbo z odpadki in to
               stane in zato<stage type="mag"/> <stage>(nadaljevanje)</stage> denarja jemati
               raje ne, raje ga vzemimo kje druge in usedemo se pa recimo pomagajmo skupaj.
               Spoštujete tudi to mnenje tega odbora, ker smo ljudje, večina v tem, ki živimo v teh
               občinah.</p>
               <p>In kolega spoštovani me je prej tukaj spomnil, ko je gospod predsednik omenil, da je
               5,75% bruto družbenega produkta tisti del, ki ga porabijo lokalne skupnosti. Vi se me
               opozorili, ampak jaz bi o tem bil bolj previden, lahko da je to dejstvo, jaz
               verjamem, da je, ampak kot je povedal kolega, če je imenovalec manjši, torej če je
               bil bruto družbeni produkt države nižji je tisti števec večji. In kaj je v teh 5,75%,
               da se ne bi zdaj slišalo kako lokalne skupnosti ogromno denarja zapravijo, pa nobene
               škode se jim ni zgodilo, o tem bi pa jaz mogoče kdaj rad tudi slišal kaj je v teh
               5,75%, pa koliko je tukaj še državnih proračunskih sredstev vključenih in še
               marsikaj, pa ne bi zdaj odpiral boleče teme. Hvala lepa.</p>
            </sp>
            <sp xml:id="SDT5-OZLSIRR-Nujna-019-2010-10-12.sp19">

               <speaker>PREDSEDNIK VILI TROFENIK:</speaker>

               <p>Hvala. Gospa Brunskole, potem gospod Brulc, potem pa gospod Tekavčič, Ministrstvo za
               finance.</p>
            </sp>
            <sp xml:id="SDT5-OZLSIRR-Nujna-019-2010-10-12.sp20">

               <speaker>RENATA BRUNSKOLE:</speaker>

               <p>Hvala lepa. Prav lepo pozdravljeni vsi prisotni, posebej še lep pozdrav gospe državni
               sekretarki z vsemi sodelavci in predstavniki ministrstev!</p>
               <p>V povezavi s proračunom za leto 2011 in v povezavi z razpravo, ki je bila že sedaj,
               strinjam se s kolegom Mencingerjem, da kako bo res najenostavneje, da se res
               poskušamo, kolikor je možno, osredotočiti na točko, torej na proračun za leto 2011,
               vendar pa sem prepričana, tako kot je tudi gospod predsednik razpravljal, da je vse
               tako tesno prepleteno in povezano z državnim proračunom, da je težko v nekaterih
               razpravah iti mimo.</p>
               <p>Dejstvo je, če pogledamo proračun za leto 2011, pa če naredimo tudi pregled od leta
               2007, ko govorimo o obdobju debelih krav, večkrat je bila o tem razprava, pa vse do
               danes, da tudi s strani Službe Vlade za lokalno samoupravo in regionalno politiko so
               bili narejeni pozitivni premiki naprej v povezavi z tudi petim javnim razpisom, torej
               tudi z učinkovitejšim črpanjem evropskih sredstev in v povezavi z letom 2011 je
               zagotovo naša želja vseh, ki smo tukaj v parlamentu, pa tudi na lokalnem nivoju, da
               bi se tudi v korist enakomernega regionalnega razvoja poskušalo zagotoviti čim več
               možnosti in priložnosti lokalnim skupnostim, da bi se v večji meri črpala evropska
               sredstva ravno zato, ker, kot je bilo predstavljeno tudi s strani Ministrstva za
               finance, če je krizno obdobje je potrebno biti razumevajoč v toliko, da je vreča
               toliko bolj prazna oziroma toliko manjša, da je tu potrebno posebno razumevanje.
               Dejstvo pa je, o katerem je tudi prej gospod predsednik govoril, da, če smem tako
               reči, na nek način občine k sreči res kar se tiče sredstev s strani države niso bile
               prikrajšane, je pa dejstvo, če gledamo globalno, pa kljub temu, da mogoče s strani
               države se ni tukaj omejevalo kar se tiče povprečnine in določenih tudi še zahtev,
               nekatere stvari so se, jaz mislim, vseeno obrnile v pravo smer, da pa je na drugi
               strani za občine težava v tem, da ko je brezposelnost, ko je toliko ljudi na robu
               preživetja, pomeni tudi za lokalne skupnosti, za občine toliko manj sredstev za
               infrastrukturne razvojne projekte, ker je bilo potrebno namenjati sredstva tako za
               preživetje družin, tako za šolanje otrok, za predšolsko vzgojo oziroma za vse tiste,
               ki si na nek način niso mogli zagotavljati z lastnimi sredstvi, torej iz plač doma
               preživetja in bi rekli vsaj tistega minimalnih potreb tako kar se tiče najmlajših,
               šolanja in vsega ostalega, pa tudi ne smemo pozabiti na starejše. Jaz bi tukaj v
               povezavi z nekaterimi razpravami, ki so bile izrečene tako v povezavi z naravnimi
               nesrečami, z reševanjem in z vsem tem, absolutno se strinjam in tukaj <stage type="mag"/> <stage>(nadaljevanje)</stage> so zagotovo tudi lokalne
               skupnosti, v povezavi s financiranjem občin, tudi ko prihaja do nesreč, ni nobene
               občine, da ne bi želela pomagati, tudi s svojimi prostovoljci. Res je tudi, ko smo
               govorili o reševanju, nesrečah in poplavah, tudi gasilci na lokalnem nivoju nas
               opozarjajo, da niso vedno usposobljeni ravno za reševanje tudi v poplavah, da so
               predvsem gasilci, in da je tukaj tudi v tej smeri bojazen, in verjetno skrb na nivoju
               države, da se bodo določena sredstva namenjala tudi za izobraževanja, tudi s strani
               države, mogoče tudi pristojnih ministrstev in Ministrstva za obrambo in ostalih, da
               se na ta način zagotavlja potrebno reševanje, če je to potrebno. V povezavi s centrom
               za ravnanje z odpadki in ostalimi zadevami, ki so bile tudi zdaj v razpravi, jaz
               mislim, da ne bo prišlo v Republiki Sloveniji do primera Neapelj, ampak da tukaj, v
               redu, zdaj je tukaj še obdobje, na nek način ponovne volilne kampanje pri nekaterih.
               Vendar, jaz sem prepričana, da tukaj, v povezavi s koriščenjem evropskih sredstev in
               veliko skrbjo, recimo tudi za center za ravnanje z odpadki na Dolenjskem, da je tukaj
               s strani Ministrstva za okolje in prostor razumevanje in da bo tudi v povezavi s
               proračunom za leto 2011 poskrbljeno in da se stvar premakne naprej. Govorim o
               proračunu za leto 2011 ne kot matično delovno telo, temveč kot zainteresirano delovno
               telo. Ne moremo reči, če bi razpravljali o globalnem proračunu za 2011 je tukaj treba
               res imeti neko vrsto razumevanja, in tudi tukaj, ne vem, v razpravi je bilo prej
               izrečeno, čez tri mesece bodo že prišli ven z rebalansom. Zakaj pa ne? Pa naj bo
               rebalans, samo želimo si, da bi bil ta rebalans čim bolj v pozitivno smer naravnan,
               da bo mogoče pokazal določene še dodatne priložnosti, da se res ne bo zmanjševalo.
               Ker vedno prihajajo tudi določene nepredvidljive zadeve, in tukaj ne bomo jezni, če
               bo šel v pozitivno smer in se bo tukaj uvrstil še kakšen dodaten denar, ali pa če
               bomo ugotovili, da bomo tudi s strani Evrope imeli še kakšno dodatno priložnost za
               Republiko Slovenijo in tudi za enakomernejši regionalni razvoj. Namreč, sama
               razmišljam, da tudi v povezavi s prometnimi povezavami, z ostalimi zadevami, tudi z
               ekologijo, da si nekako, ker smo v Evropski uniji, želimo tukaj mogoče še večjih
               priložnosti tudi za pridobitev dodatnih evropskih sredstev Republike Slovenije za
               tovrsten razvoj, ker škoda, da bi govorili: Smo v Evropski uniji, na meji Evropske
               unije, pa da bi nas mogoče v Republiki Hrvaški v tej smeri že skoraj prehiteli, pa
               trenutno še niso v Evropski uniji. Vendar si želimo, da bi tukaj še naprej dobro
               sodelovali in da bi tudi na nivoju Republike Slovenije imeli občutek, da enakomeren
               regionalni razvoj izkazuje tudi proračun, tudi proračun leta 2011 in 2012, in tukaj
               vseeno pohvale pristojnim ministrstvom, da so tu naredile potrebne korake, in da v
               prihodnje, kljub krizi smo na lokalni ravni lahko razvijali območje. Bi pa
               predlagala, da bi tukaj vseeno še v večji meri, nekaj je bilo razprav tudi po
               posameznih območjih, tudi v naši regiji, ko so nekateri bili mnenja, da mogoče pa
               tudi recimo služba za lokalno samoupravo in regionalni razvoj bi mogoče lahko še
               učinkoviteje pogledala kje bi se še določena kohezijska sredstva počrpala, pa
               verjetno tudi, sem prepričan, da Ministrstvo za finance, kot matično ministrstvo za
               učinkovitejše črpanje vseh sredstev, skupaj s službo za evropske zadeve, da bi tukaj
               mogoče še lahko naredili potrebne učinkovitejše korake, da ne bi v celoti in predvsem
               gledali samo na to koliko bo prišlo sredstev v državni proračun samo iz lokalnih
               skupnosti, torej iz tega, od česar smo odvisni. Ker namreč obdobje v katerem smo in
               tudi določene višje stopnje brezposelnosti v Republiki Sloveniji so zagotovo v
               državnem proračunu dale potrebne, dale določene,<stage type="mag"/> <stage>(nadaljevanje)</stage> prikazale določene posledice, ki nam v danem trenutku
               niso v prid, verjetno pa je sreča, da tukaj poskušamo biti vsi razumevajoči in tukaj
               je potrebna, ne, saj mi lahko zdaj kritiziramo, vendar kot je bilo nekajkrat
               izrečeno, lahko kritiziramo ali koalicija ali opozicija v Državnem zboru, vendar vsi
               smo skupaj na, jaz večkrat pravim, na istem vozu in dajmo tukaj poskušati tudi v
               proračunu za leto 2011, predvsem bi dala pobudo ministrstvom, da bi se še proučile
               določene možnosti za učinkovitejše črpanje evropskih sredstev, da pa tudi v samem
               proračunu, še v določeni meri pogledamo ali je možno še na nek način še kje tudi
               narediti določene preglede in po posameznih ministrstvih ali so povsod res sredstva
               dovolj, tudi na Ministrstvu za okolje in prostor, tudi na Ministrstvu za promet,
               mogoče tudi na Ministrstvu za kulturo in drugje, da se le pogleda ali se na eni
               strani zagotavlja tisto najosnovnejše, kar ljudje potrebujejo, kot je področje
               šolstva, področje, ne vem, tudi knjižic in neke primarne dejavnosti, na drugi strani
               pa se mogoče v nekaterih resorjih gre res za nekatere že sekundarne ali terciarne
               dejavnosti, ki danes niso v danem trenutku v obdobju gospodarske in finančne krize
               morebiti tisto najnujnejše in dajmo v proračunu za leto 2011 mogoče določene preglede
               tudi zdaj izvesti, in morebiti s sprejemom posameznih amandmajev tudi v tej smeri
               izpeljati posamezne ukrepe.</p>
               <p>Hvala.</p>
            </sp>
            <sp xml:id="SDT5-OZLSIRR-Nujna-019-2010-10-12.sp21">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Gospod Brulc, izvolite.</p>
            </sp>
            <sp xml:id="SDT5-OZLSIRR-Nujna-019-2010-10-12.sp22">

               <speaker>MIRKO BRULC:</speaker>

               <p>Lep pozdrav vsem prisotnim.</p>
               <p>Prav velike koristi ne boste imeli od teh naših debat. Mislim, da je to tukaj krožek,
               kar bi se lahko pogovarjali o teh problemih kjerkoli, in jaz bom nadaljeval.</p>
               <p>Včerajšnji nastop predsednika Vlade je nakazal skrbno upravljanje s proračunom in
               druge rešitve ni. Prepričan sem da je še možno odhodke znižati in da zaradi tega ne
               bomo nastradali, ne bomo trpeli. Strinjam se, da ne smemo, ampak tudi v parlamentu
               dvigujemo roke, ampak ne smemo dodatno obremenjevati lokalnih skupnosti z novimi
               nalogami in zadolžitvami, ki so vezane na finance. To je odvisno tudi od nas. Mi
               gremo v tak nadstandard, ki ga ni v bogatih državah Evrope. Jaz sem po profesiji bil
               šolnik, otroci danes ne hodijo več peš v šolo, konec. Šolske knjižnice, bom rekel, v
               Novi Gorici na matični šoli je knjižnica skoraj bogatejša, kot občinska knjižnica, ki
               je čez cesto. To ni hvaležno razpravljati, ker potem mi bodo hitro očitali, da sem
               proti ne vem čemu vse, ampak to je resnica. Jaz sem nepriljubljen v svoji vasi, zato
               ker 8 let sem zdržal, da nismo zgradili nekega kulturnega doma, ker ga imamo 800 v
               sosednji vasi, 800 metrov novega urejenega na razpolago. Pritiski, da čez Trnovski
               gozd asfaltiramo cesto za kolesarje, lepa reč, ampak nismo tako bogati. Jaz gledam
               ameriške filme, pa tudi vozijo po makadamu. Se boste smejali, ampak to je resnica.
               .../Nerazumljivo/... in dober je župan, ki je blazno zadolžen, dela mostove tam kjer
               ni treba, kanalizacija, pitna voda, to je že bilo rečeno, to daš v zemljo ni videti
               in nisi narodni heroj.</p>
               <p>Glejte, resnica je, da občine krize še nismo občutili. Nismo še, in nas bo udarilo z
               zamikom. Mi smo tega vajeni, ker gledamo Italijo, ko je Italija tam bogata
               Furlanija-julijska krajina bila v krizi, smo bili mi ošabni do ne vem česa. Zdaj nas
               počasi to tolče in zdaj so oni že skoraj mrtvi. Tako, da s takšnim zamikom prihaja ta
               kriza v našo lokalno skupnost. Vprašanje kaj bo davek na nepremičnine prinesel,
               kakšen bo učinek. Eni nam pravijo, da bomo spet dobili veliko sredstev in da nam bo
               lažje, to bomo še videli. Seveda pa sem tudi pod vtisom teh predvolilnih obljub. Če
               bi vsi ti kandidati, ki tako <stage type="mag"/><stage>(nadaljevanje)</stage>
               vehementno, sproščeno kandidirajo za župane, mestne svetnike ali kakorkoli že, vsaj
               Zakon o lokalni samoupravi prebrali, potem ne bi govorili o neumnostih, ker mi vemo
               točno, kaj je naša osnovna naloga, prva, potem pa če še kaj ostane bomo pa gradili
               še, dajali kredite, enim in drugim in nepovratna sredstva in podobno. Tako da, te
               realnosti v naši domovini ni več. Z nobenim načinom ne pritiskamo na občino, da bi se
               združevali. Jaz vem, katere občine zbirajo davke na nepozidano stavbno zemljišče in
               smo za to nepriljubljeni, eni pa pač ne, ker se izravnava in se bo to malo
               "poglihalo". Nisem kandidiral, ne bom več župan, itd., zato lahko rečem, mi imamo
               pripravljena gradbena dovoljenja za center za čistilno napravo, za cero, za
               študentski stolp in za VDC - vodooskrbo. 60 milijon evrov evropskih in državni
               sredstev že imamo zagotovljenih za prihodnje dve leti, ampak to je nič, to je zanič
               država, to je zanič Evropa, ali kaj vraga, vse je zanič, kam greš po ulici vsi
               jamrajo, potem pa rečem in kako živiš, o, da nebi bilo slabše. Tako da, bodimo
               realni, vsi bomo stisnili pasove, bolj skromno bomo živeli, še vedno zelo dobro pa
               mogoče bodo odnosi boljši. Poglejte, pride kmet k meni, mi tam soli pamet, jaz bi mu
               moral iti v jarek, posekati eno drevo, kjer obrača traktor, on si ga pa ne očisti,
               vse mora občina in podobno. Mi smo res šli do plafona, tega ni v svetu. Govorimo o
               delu, o delu na črno in vse. Trgatev je Italiji s helikopterja posnamejo, preštejejo,
               potem pa gre na zemljiško knjigo, pogleda parcelno številko in že policija pride
               kmetu na vrata, na dom vprašati, koliko jih ima v trgatvi, koliko jih je prijavil,
               itd., to gre. Rezerv je ogromno, verjemite, ne bom sedaj posegel na druga področja.
               Če bi se pri nas to zgodilo, da policija obkroži to varno z orožjem, oborožena in
               imajo inšpekcijo in nihče ne more ne ven in ne notri, samo za to, ker je tisti
               "tovarnar" ali pa obrtnik malo prevečkrat prišel v igralnico v Novo Gorico, pa ga
               vprašajo po zdravju, pa mora dokazati, od kod ima premoženje, ali je to preigral,
               zaslužil, itd., pri nas tega ni.</p>
               <p>Jaz mislim, da ne bomo umrli, živeli dosti slabše kot smo, bolj skromno pa bomo
               morali. Na naši občini, poglejte, jaz verjamem, osem ljudi bi lahko odpustili, jih ne
               rabimo, ampak saj to ni možno, moraš tak postopek, da te, potem delovno sodišče ne
               zavrne. Tudi jaz sem birokrat, birokratu dokazati, da slabo dela pa tudi ne moreš in
               potem gre baraka naprej.</p>
               <p>Jaz bom seveda ta proračun za obe leti dvignil roko za to, v želji, da spremenimo, da
               obrnemo te trende, pa, da mogoče čez 5 let ne bomo samo varčevali, ampak živeli malo
               boljše. Hvala.</p>
            </sp>
            <sp xml:id="SDT5-OZLSIRR-Nujna-019-2010-10-12.sp23">

               <speaker>PREDSEDNIK VILI TROFENIK:</speaker>

               <p>Hvala. Gospod Tekavčič, za njim pa gospod Gumzar.</p>
            </sp>
            <sp xml:id="SDT5-OZLSIRR-Nujna-019-2010-10-12.sp24">

               <speaker>SLAVKO TEKAVČIČ:</speaker>

               <p>Hvala za besedo. Ker je bilo pač izrečenih nekih bi rekel dilem, pomislekov, težav, s
               katerimi se pač srečuje lokalna skupnost bi kot predstavnik Ministrstva za finance
               seveda poskušal v določeni meri dati mogoče še kakšna dodatna pojasnila, ker že
               posamezni razpravljavci so jasno nakazali, da pač le situacija ni tako kritična kot
               jo v določenem trenutku izpostavljamo in v končni fazi lahko tudi, če smo objektivi,
               kar bom pa tudi poskušal argumentirati skozi vidik številk, ki so na razpolago, lahko
               jih pa tudi vsak pogleda, vsaj za pretekla leta, v tem segmentu, kar jih pač dobi s
               strani občin Ministrstvo za finance, ko dobimo vaše podatke iz zaključnih računov,
               proračunov za pretekla leta in ko pripravimo ustrezno konsolidirajo, na spletnih
               straneh Ministrstva za finance, kjer je pač razvidno tudi ves obseg razpoložljivih
               prihodkov do njihove porabe in seveda tendenca oziroma razpoložljivi podatki kažejo
               to in to je nesporno dejstvo <stage type="mag"/><stage>(nadaljevanje)</stage>
               in tudi zadnji mislim te podatki, če jim rečemo na mesečnem nivoju, ki jih primerjamo
               z enakim obdobjem preteklega leta kažejo naslednje.</p>
               <p>Če pogledamo realizacijo leta 2008 prihodkovno stran in vidimo, da je indeks rasti pa
               leto 2009 vidimo, da so prihodki rasli skupaj iz te bilance prihodkov za 8.6%. Da je
               seveda, zaradi tega dela pozitivnega pristopa države, ker si upam trditi, da tukaj je
               pa le poskušala država imeti v preteklih letih in vlada, če tako rečem, posluh tudi
               pri izračunavanju oziroma določitve povprečnine, kajti glede na težave oziroma
               povečan obseg nalog, ki je bil ugotovljen s strani pristojnih ministrstev na področju
               predšolske vzgoje, Ministrstva za okolje in prostor je bilo le v letih 2008 in 2009
               priznano 16 milijonov, 24 milijonov, 6 milijonov v globalnem obsegu povprečnine
               ravno, zaradi povečanega obsega za te namene brez ostalih še manjših zneskov, ki so
               in skratka rezultira to, ker pa je dohodnina, če tako lahko rečemo tisti ključni
               prihodek, ki po vsebini pokriva primerno uporabo, na drugi strani pa smo z novim
               sistemom, z novim davkom, z novim Zakonom o financiranju občin prišli tako, da so vsi
               ostali prihodki, s katerimi pač razpolaga lokalna skupnost jaz malce tako karikirano
               uporabljam izraz gratis, ker so pač odvisni le v določeni meri tudi sicer oddanih
               danosti določenih okolij. Zakaj to rečem? Ker nekatere občine imajo izrazito, odlično
               pozicijo, ker imajo veliko prihodkov iz naslova koncesijskih dajatev pa naj bo to na
               področju vodnega gospodarstva, nekatere na področju igralništva. Te prihodki na
               področju voda naraščajo vsako leto znatno nad ugotovljenim povprečjem rasti
               prihodkov, da pa, zaradi krize, v katerem se igralništvo nahaja v tem trenutku
               prihodki iz tega naslova padajo in imajo nekje ta indeks vsa ta leta, od leta 2010
               dalje, indeks 96. Hočem tudi to povedati, da se pa v tem segmentu to ne pozna pri
               tistem delu lastnih prihodkov torej iz naslova dohodnine. Dohodnina ima v vseh teh
               letih rast 10.2%, vemo kakšna je bila inflacija v letu 2009, vemo kako je ocenjena
               inflacija za leto 2010, vemo, da se je zadnji mesec zopet ista inflacija in da nekako
               ti procenti, ki so. In tudi, dohodnina za leto 2010 kaže, da bo še naraščala torej za
               10.7%. Kaj to pomeni? Da vsebinsko, resnično, to kar je bilo ugotovljeno s strani
               posameznih razpravljavcev glede na zakonske določbe seveda ta izpad dohodnine, ki je
               na državni ravni ne tangera lokalne skupnosti, ker se glede na enačbe, ki jih imamo
               za izračun primerne porabe in na drugi strani potrebnega obsega sredstev za
               pokrivanje primerne porabe, kjer je pa rezultat dohodnina ne kaže v takem obsegu kot
               se pa kaže v dejanski realizaciji dohodnine. Ampak, če gledamo sedaj prihodke za
               leto, iz naslova dohodnine v letu 2009, kjer je že seveda dohodnina začela padati se
               kaže trend pa tako, da v letu 2010 ni bilo potrebno državi zagotavljati finančne
               izravnave. V letu 2011 in 2012 pa se tukaj že pokaže potreba po finančni izravnavi in
               če ste pogledali v proračunu je nekaj manj kot 15 milijonov namenjeno tudi za ta
               namen.</p>
               <p>Kaj hočem povedati? Da seveda se določen trend sicer znižanja prihodkov na lokalni
               ravni pojavil sicer v letu 2009 sicer to na področju komunalnega prispevka in pa
               seveda na področju davka na nepremičnine, ker res ni bil to bolj pri pravnih osebah,
               ker ta investicijski ciklus ni bil v takem zagonu kot se ga nekje pričakuje oziroma
               želi na lokalni ravni. Seveda je pa v smeri realizacije prihodkov <stage type="mag"/><stage>(nadaljevanje)</stage> pa to še vedno višja realizacija prihodkov
               kot pa je globalna na ravni države, ker so ti prihodki nad indeksom 100 oziroma še
               celo višji kot pa je sama ocenjena inflacija bila za leto 2009 in kot je dejanska
               realizacija za 2009 in kot je ocenjena za leto 2010. Je pa, ko sem pogledal, to pa
               čisto s svojega osebnega vidika, mi pa le da neko podzavestno skrb, ker smo, če
               vzamemo v letu 2009, kjer je bilo še vedno nakazano določen del sredstev kot
               investicijskih transferjev iz državne ravni in je bila realizacija, če to odštejemo,
               zaokrožil bom okoli 330 milijonov. Ko pa gledam v letošnjem letu, to je sedaj v osmih
               mesecih, pa smo transfernih prihodkov realizirali samo za 125 milijonov. Človek začne
               pomišljati, ali bomo kot država izpeljali tisto strategijo, ki smo si jo zastavili iz
               naslova črpanja evropskih sredstev. Moram reči, da me sicer tudi dnevno pokličejo
               posameznih predstavniki občin, župani, ki nekako izražajo tudi sami skrb, ker so šli
               določene investicije izpeljati in je sedaj vprašanje, ali bomo glede na zakonske roke
               uspeli, sedaj pa govorim v okviru vlade, resnično, pravočasno tem subjektom, ki
               pričakujejo denar iz državne ravni tudi ta sredstva nakazati.</p>
               <p>Hočem še ob zaključku te razprave želel in poudaril to. V letu 2011 bo potrebno
               zagotavljati finančno izravnavo iz državnega proračuna, kar je rezultat izračunov, ki
               jih bomo glede na opredeljeno višino povprečnine, za katero se je pač odločila Vlada
               in jo je opredelila v predlogu Zakona o izvrševanju proračuna za leti 2011 in 2012
               tudi občinam posredovali ustrezne izračune, vendar bi pa vseeno apeliral, da
               pričakujem oziroma želim, da bi bila boljša organizacija dela, pa bom kritičen, tako
               na lokalni kot državni ravni, in torej boljše sodelovanje vseh teh subjektov, ki so
               vključeni pri izvedbi določenih investicij, da ne bi prihajalo do določenih težav
               oziroma do tega, kar nas, potem občine, kaj pa sedaj, ali se bomo zadolžile
               kratkoročno, ker pa se, če se konec leta zadolžijo kratkoročno lahko mislim kršijo
               obstoječo veljavno zakonodajo oziroma ali se bodo morale zadolžiti, sicer za krajše
               obdobje, zopet za to, da bodo lahko poplačale tiste obvesti za investicije, ki so
               bile v letošnjem letu izvršene pa mogoče ne bodo dobile pravočasno denarja.</p>
               <p>Razloge in vzroke jaz v tem trenutku nisem analiziral, ampak opozarjam ob teh
               razpravi skratka ob tem, da je potrebno res, maksimalno sodelovanje vseh subjektov,
               da ne bo prihajalo do kakšnih dodatnih težav. Za enkrat pa mislim, da lahko pritrdim
               samo tistim, ki so ugotovili, izpostavili ugotovitev, da kriza glede lastnih
               prihodkov po vsebini na lokalni ravni še ni. Je pa zaskrbljujoče to, ker posamezni
               prihodki nimajo takega trenda rasti kot bi ga morali imeti in eno izmed takih se mi
               tudi poraja vprašanje, na katere sem tudi zaprosil pristojno ministrstvo, če bi lahko
               dali kakršno dodatno pojasnitev, zakaj okoljska dajatev za onesnaževanje okolja,
               zaradi odlaganja odpadkov ima v letošnjem letu indeks samo 36.2. Hvala lepa.</p>
            </sp>
            <sp xml:id="SDT5-OZLSIRR-Nujna-019-2010-10-12.sp25">

               <speaker>PREDSEDNIK VILI TROFENIK:</speaker>

               <p>Hvala. Ne kot repliko, gospodu Tekavčiču, ki je v celoti potrdil tisto, kar sem jaz
               izpostavil pa me nekateri niso razumeli, še dodatna vprašanja, kje so sredstva
               namenska po zakonu in odlokih iz te takse in še ene.</p>
               <p>Jaz trdim, da se sredstva nezakonito trošijo generalno v Sloveniji. Najmanj pa, da se
               uporabljajo kot premostitveni krediti znotraj sistema financiranja. Mi imamo ukor
               Evropske komisije v zvezi s temi zadevami. Da se ne bom oglašal. Moj nastop ni
               potrebno razumeti niti kot opozicijo niti kot koalicijo, <stage type="mag"/> <stage>(Nadaljevanje)</stage> ampak o problemih. Da ilustriram kakšna je kvaliteta
               razpisov, pa če kdo zameri, ali ne. Postavljamo kot pogoj za odvajanje in čiščenje
               odplak tisoč enot, to je tisoč prebivalcev približno. Ne gledamo pa sistema kateri je
               najbolj ekonomičen in zahtevamo za tisoč enot eno centralno čistilno napravo z
               obilico nepotrebnih kanalizacijskih sistemov. To je racionalno trošenje državnih in
               evropskih sredstev, oprostite: Ne. Najprimernejši način tehnološki, najcenejši v
               investicijskem smislu in najcenejši v obratovalnem smislu, cenejši v narekovajih. Ne
               pa tako birokratske pogoje. In potem vlečejo in projektirajo kanalizacijske sisteme,
               ker od arhitektov naprej oziroma projektantov naprej dobijo vsi v procentih od
               proračunske vrednosti. Mi moramo sistem menjati. Proračun je posledica nekega
               sistema. In če sedaj, ko je kriza ni volje zamenjati sistem, tisto, kar je nujno
               menjati, potem nikoli te volje ne bo.</p>
               <p>Gospod Gumzar je na vrsti, potem pa gospod Potočnik.</p>
            </sp>
            <sp xml:id="SDT5-OZLSIRR-Nujna-019-2010-10-12.sp26">

               <speaker>MILAN GUMZAR:</speaker>

               <p>Hvala za besedo. Lepo pozdravljeni vsi skupaj. Jaz se absolutno zavedam, da sem član
               Odbora za lokalno samoupravo in regionalni razvoj. Zavedam se tudi tega, da sem
               poslanec in da sem pred Ustavo pravzaprav odgovoren za celotni segment in delovanje
               države. Če človek posluša več ali manj v zadnjih dveh letih razpravo na Odboru za
               lokalno samoupravo imam včasih občutek, da je v glavnem cokla razvoja razdrobljenost
               Slovenije na toliko in toliko občin, da če bi imeli manj občin bi imeli manj
               problemov, če bi imeli manj občin bi imeli v državnem proračunu bistveno več denarja,
               bi bili boljše, tako ali drugače, organizirani. Mogoče celo vse to drži.</p>
               <p>Drži pa tudi to, da če v Sloveniji ne bi razdeljeni na toliko občin bi še več krajev
               v Sloveniji bilo brez pitne vode, brez kanalizacije, brez dobre šole, brez dobrega
               vrtca. Pa ne pravim, da je to dobro. Pravzaprav vsi ti kraji si na nek način to
               zaslužijo.</p>
               <p>Na Odboru za lokalno samoupravo in regionalni razvoj bi človek pričakoval, da se bomo
               člani tega odbora borili za čim večjo povprečnino, za čim več denarja po 23. člena za
               investicije in čim več denarja tudi v razvoju kohezije. Ampak žal ni čisto tako.
               Lahko imamo različna mnenja, ker ste tudi ostali diskutirali na splošno bi se jaz
               želel vrniti k proračunu.</p>
               <p>Povprečnina je takšna kot je. V tem trenutku nam povprečnina zagotavlja normalno
               delovanje občine in za zagotavljanje tistih potreb, ki jih seveda občina ima. Bolj
               bodo te občine razvite, več bomo imeli vrtcev, dobrih vrtcev, dobrih šol in vse te
               infrastrukture, bolj bo ta povprečnina, v narekovaju, premala za zagotavljanje
               oziroma za normalno delovanje nekih sredin.</p>
               <p>23. člen, ki je sicer bil namenjen zato, da bomo imeli nekaj lastnega denarja k
               zagotavljanju sredstev za investicije, predvsem tiste, na katere se prijavljamo za
               razvoj regij oziroma kohezijo. Ampak ta 23. člen, če želiš dobiti nekaj denarja,
               moraš pripraviti vse te zakomplicirane projekte, da bi moral imeti enega ali dva
               dodatna uradnika v občinski upravi. Dokler ne bomo spremenili nekaterih zadev zastonj
               govorimo, da lahko kaj privarčujemo.</p>
               <p>In čisto na koncu, gospe in gospodje, kdo si ne bi želel, da bi bila povprečnina
               višja. Kdo si ne bi želel, da bi standard oziroma te gospodarske krize danes v
               Sloveniji ne bi čutili. Želim pa na koncu poudariti, gospe in gospodje, da ne bo v
               javnosti prišlo tako, da smo sedaj vsi ostali to gospodarsko krizo čutijo, razen
               občine. In občine imamo preveč denarja, župani ne znamo tega denarja racionalno
               trošiti in tako naprej. Tega jaz ne bi želel. Res pa je, da se tudi strinjam s
               tistimi, ki so danes govorili, če bi človek poslušal vse kandidate, ki smo bili v
               zadnjem času pred volitvami oziroma smo se z volitvami ukvarjali bi si želel, da
               imamo v Sloveniji 500 občin, imamo 150.000 novih delovnih mest. Ne vem zakaj teh
               ljudi ne spustimo tja in <stage type="mag"/> <stage>(nadaljevanje)</stage> nam
               to uresničijo in bi naslednje leto mi kot poslanci se lahko pogovarjali, da imamo
               povprečnino 1.000 evrov. Hvala lepa.</p>
            </sp>
            <sp xml:id="SDT5-OZLSIRR-Nujna-019-2010-10-12.sp27">

               <speaker>PREDSEDNIK VILI TROFENIK:</speaker>

               <p>Hvala. Gospod Potočnik.</p>
            </sp>
            <sp xml:id="SDT5-OZLSIRR-Nujna-019-2010-10-12.sp28">

               <speaker>ALOJZIJ POTOČNIK:</speaker>

               <p>Najlepša hvala za besedo, predsedujoči. Jaz bom začel s prihodki, o katerih je bilo
               tukaj sicer bolj malo govora. Tisto, kar finančno ministrstvo pravzaprav govori je,
               da bomo letos imeli predvideno za 490 milijonov manj prihodkov, pri čemer bo to še
               zmeraj skoraj milijarda manj kot leta 2008. To so velike razlike. To so razlike, ki
               gredo v 10%. In nesporno moramo takoj vedeti, da brez zmanjševanja stroškov ne bo
               šlo. Zmanjševanje stroškov pa ne pomeni samo učinkovitejšega načina in bolj
               uspešnejšega načina opravljanja javnih storitev, ampak seveda prezmanjševanja pravic,
               pa tudi nekaterih nezmernih objektov brzčas ne bo šlo.</p>
               <p>Kar se tiče stroškov oziroma izdatkov, ki se na tej lokalni ravni opravljajo, obstaja
               zakon, obstaja cela vrsta predpisov in obstaja tudi neka znanost, če tako imenujem,
               ki se ukvarja s taksonomijo javnih dobrin in ki pomaga določiti prioritete in njihovo
               učinkovitost. Mislim, da je na tem delu povsem na tleh.</p>
               <p>Strinjam se tudi s kolegi, ki so govorili, da je bistveno boljše delati zidove, pa
               tisto kar je nad zemljo, kot pa tisto, kar je pod zemljo. Tisto, kar je pod zemljo
               nas bo udarilo čez 20 let, ali čez 10 let. Poznam primer Kranja, kjer so cevi stare
               po 50 let, ker so iz neustreznih materialov, kjer je čistilna naprava tik pred
               iztekom in tako naprej. Ampak v tej kampanji, ki je bila sedaj o tem ni govoril nihče
               nič. Govorili so tribuni B, o tribuni A, o ne vem kakšnem prvenstvu za mladince C
               kategorije in podobno. Na vprašanje koliko je občinski proračun, je pa 80% kandidatov
               kiksnilo, zgrešilo, ker niso vedeli o čem govorijo. Hočem reči, kakšne so te
               dimenzije in kakšni ljudje, kot ste tudi že vi rekel, prihajajo na nekatera opravila,
               ki so menedžerska. To je menedžeriranje javnih zadev.</p>
               <p>Iz te razprave, ki sem jo dlje časa poslušal tudi videl, da se lokalne skupnosti
               pravzaprav v veliko večji meri obračajo k Evropski uniji, kot pa se obračajo k
               državi. Vse so izkazale neko potrebo po tem, da do konca počrpamo ta sredstva. O
               odnosih z državo se je govorilo zelo malo oziroma se je govorilo v zvezi s primerjavo
               s povprečnino in nekaterimi zadevami, za katere pa verjetno prvi strokovnjak tukaj za
               to področje ugotovil, da matematično ne vzdrži.</p>
               <p>Zaključil bi samo še s tem, da ta dva dokumenta, ki jih mi danes beremo pravzaprav ne
               moreta v celoti prikazati debate, če ne bomo hkrati tudi brali predloga o
               interventnih ukrepih protigospodarski krizi, pa o zakonu o izvrševanju proračuna
               Republike Slovenije za obe ti leti. Hvala.</p>
            </sp>
            <sp xml:id="SDT5-OZLSIRR-Nujna-019-2010-10-12.sp29">

               <speaker>PREDSEDNIK VILI TROFENIK:</speaker>

               <p>Hvala lepa. Ker ni več prijavljenih zaključujem razpravo, in prehajamo k odločanju o
               sklepu, ki glasi: "Odbor za lokalno samoupravo in regionalni razvoj se je seznanil s
               predlogom sprememb proračuna Republike Slovenije za leto 2011 v delu, ki se nanaša na
               področje lokalne samouprave in regionalne politike." Želi kdo besedo v zvezi s
               predlaganim sklepom? Ugotavljam, da ne. Prehajamo na glasovanje oziroma odločanje.
               Glasujemo. <stage type="mag"/> <stage>(nadaljevanje)</stage> Zaključujem
               glasovanje. Ugotavljam, da je sklep sprejet brez glasu proti in s tem zaključujem 2.
               točko dnevnega reda.</p>
               <p>Prehajamo k <title>2. TOČKI DNEVNEGA REDA - PREDLOG PRORAČUNA REPUBLIKE SLOVENIJE ZA
                  LETO 2012.</title> Gradivo za to točko je objavljeno v programskem delu Lotus Notes
               in Poročevalcu z dne 1. 10. 2010. K tej točki so bili vabljeni isti kot v prvi točki,
               zato ne bi tega ponavljal. Sprašujem, želi v imenu vlade kdo uvodno besedo?
               Ugotavljam, da ne. Da ponovim.</p>
               <p>Kot v prejšnji točki dnevnega red, da odbor kot zainteresirano delovno telo obravnava
               predlog proračuna na podlagi 157. člena Poslovnika Državnega zbora. Namen današnje
               obravnave predloga proračuna je opredelitev odbora do predloga proračuna in morebitno
               oblikovanje amandmajev odbora. Opozarjam tudi, da odbor lahko v skladu z 32. členom
               Poslovnika Državnega zbora oblikuje tudi stališča z vidika odgovornosti za
               spremljanje stanja na področjih, ki so v njegovi pristojnosti za pripravo odločitev
               politike na teh področij in za oblikovanje stališč do posameznih vprašanj.
               Ugotavljam, da k delom predloga proračuna, ki so v pristojnosti našega odbora, da ni
               bil vložen še noben predlog za amandma odbora. Odpiram razpravo. Želi kdo besedo od
               članov oziroma članic? Ugotavljam, da ne. Zaključujem razpravo.</p>
               <p>Prehajamo na glasovanje o podobnem sklepu kot v prejšnji točki, ki glasi. Odbor za
               lokalno samoupravo in regionalni razvoj se je seznanil s predlogom Proračuna
               Republike Slovenije za leto 2012 v delu, ki se nanaša na področju lokalne samouprave
               in regionalne politike. Želi kdo besedo v zvezi s predlaganim sklepom? Ugotavljam, da
               ne. Zaključujem razpravo in prehajamo na glasovanje. Glasujemo.</p>
               <p>Ugotavljam, da je odbor brez glasu proti sprejel predlagani sklep.</p>
               <p>S tem zaključujem 2. točko dnevnega reda.</p>
               <p>Prehajamo na <title>3. TOČKO DNEVNEGA REDA - RAZNO.</title> Želi kdo besedo? Ugotavljam,
               da ne. Zaključujem točko razno in s tem današnjo nujno sejo. Hvala lepa za
               sodelovanje.</p>
               <stage>(Seja je bila končana 12. oktobra 2010 ob 14.40.)</stage>
            </sp>
         </div>
      </body>
   </text>
</TEI>
