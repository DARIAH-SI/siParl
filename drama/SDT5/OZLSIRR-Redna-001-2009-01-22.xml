<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZLSIRR-Redna-001-2009-01-22">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BEF595CB9DAEEE0BC12575270045BF0D</idno>
               <idno type="custom" subtype="day">A2E30D0710B939D2C12575470035FB6B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=A2E30D0710B939D2C12575470035FB6B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZLSIRR-Redna-001-2009-01-22.OZLSIRR" n="001">
               <name>Redna</name>
               <date when="2009-01-22"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZLSIRR-Redna-001-2009-01-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZLSIRR-Redna-001-2009-01-22.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO IN REGIONALNI RAZVOJ</stage>
            <stage type="session">1. seja</stage>
            <stage type="date">(22. januar 2009)</stage>
            <stage type="chairman">Sejo je vodil Vili Trofenik, predsednik odbora.</stage>
            <stage type="time">Seja se je pričela ob 13.01 uri. </stage>


            <sp xml:id="SDT5-OZLSIRR-Redna-001-2009-01-22.sp1">

               <speaker>PREDSEDNIK VILI TROFENIK:</speaker>

               <p>Spoštovani. Predlagam, da pričnemo s 1. sejo Odbora za lokalno samoupravo in
               regionalni razvoj.</p>
               <p>Kolegice poslanke in kolege poslance, vabljene na sejo in predstavnike medijev lepo
               pozdravljam.</p>
               <p>Pričenjamo s 1. sejo, kot povedano, Odbora za lokalno samoupravo in regionalni
               razvoj. Kot veste, je bila seja sklicana za drug termin, vendar smo jo morali zaradi
               izredne seje Državnega zbora prestaviti na današnji dan.</p>
               <p>Obveščen sem, da se današnje seje zaradi odsotnosti oziroma zadržanosti ne more
               udeležiti kolega Bogdan Barovič. Drugih opravičil do tega trenutka nismo prejeli,
               tudi nismo prejeli nobenega obvestila o nadomeščanju katerega izmed poslancev oziroma
               poslank.</p>
               <p>Ugotavljam, da smo sklepčni in prehajamo k določitvi dnevnega reda. S sklicem
               današnje seje ste dobili predlog dnevnega reda, ki obsega dve točki in sicer:</p>
               <p>- Prvič: Informacijo o črpanju sredstev splošnega proračuna evropskih skupnosti v
               Republiki Sloveniji in</p>
               <p>- drugič: Razno.</p>
               <p>Predlogov za umik katere izmed predlaganih točk oziroma za širitev dnevnega reda
               današnje seje, v poslovniško določenem roku, nisem prejel.</p>
               <p>Želi kdo besedo v zvezi s predlaganim dnevnim redom? Sprašujem predstavnike Vlade, če
               želi kdo besedo. Ne. ...<stage>/Oglašanje v ozadju./</stage>...</p>
               <p>Izvolite.</p>
            </sp>
            <sp xml:id="SDT5-OZLSIRR-Redna-001-2009-01-22.sp2">

               <speaker>META VESEL VALENTINČIČ:</speaker>

               <p>Hvala lepa za besedo.</p>
               <p>Rada bi se predstavila, Meta Vesel Valentinčič iz Službe Vlade za lokalno samoupravo
               in regionalno politiko, in bi rada opravičila odsotnost ministrice. Vsi vemo, da je
               danes seja Vlade kjer se sprejema rebalans. Ampak, vendar smo se pripravili na to
               sejo tako, da vsaj te strokovne podlage bomo podali, kasneje pa se bo v nadaljevanju
               seje pridružila tudi ministrica.</p>
               <p>Hvala.</p>
            </sp>
            <sp xml:id="SDT5-OZLSIRR-Redna-001-2009-01-22.sp3">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Sprašujem če želi v zvezi z dnevnim redom besedo kdo izmed članic oziroma članov
               odbora.</p>
               <p>Ugotavljam da ne.</p>
               <p>Predlagam da glasujemo o dnevnem redu. Prehajamo k glasovanju z glasovalno napravo.
               Upam da ne bo kakšnih težav. Glasujemo. Zaključujem glasovanje.</p>
               <p>Ugotavljam da je dnevni red soglasno sprejet.</p>
               <p>Prehajamo k <title>1. TOČKI DNEVNEGA REDA - INFORMACIJA O ČRPANJU SREDSTEV SPLOŠNEGA
                  PRORAČUNA EVROPSKIH SKUPNOSTI V REPUBLIKI SLOVENIJI.</title>
               </p>
               <p>Problematiko črpanja evropskih sredstev v Sloveniji sem uvrstil na dnevni red
               današnje seje na podlagi 32. člena Poslovnika Državnega zbora, ki med drugim določa,
               da se delovna telesa ustanovijo za spremljanje stanja na posameznih področjih, za
               pripravo odločitev o politiki na teh področjih ter za oblikovanje stališč do
               posameznih vprašanj. 45. člen Poslovnika pa določa, da lahko delovno telo v okviru
               svojega delovnega področja zahteva od Vlade in drugih državnih organov ter javnih
               zavodov, javnih podjetij in javnih skladov katerih ustanoviteljica je država,
               pojasnila in podatke, ki jih potrebuje pri opravljanju svojih nalog. Kot ste
               seznanjeni so delovno področje oziroma pristojnosti odbora podrobneje opredeljene v
               Odloku o ustanovitvi in nalogah delovnih teles Državnega zbora, ki ga je Državni zbor
               sprejel oktobra 2008. Odlok med drugim določa da: Odbor za lokalno samoupravo in
               regionalni razvoj spremlja izvajanje nalog splošnega upravljanja za potrebe evropskih
               strukturnih skladov in kohezijskega sklada, ki izhajajo iz veljavnega pravnega reda
               Evropske unije s področja kohezijske politike in obravnava druge zadeve povezane s
               področjem lokalne samouprave, regionalnega razvoja in Evropske kohezijske
                  politike. Za obravnavo 1.
               točke današnjega dnevnega reda ste prejeli naslednje gradivo: Revizijsko poročilo
               Računskega sodišče Republike Slovenije z dne 27. novembra lanskega leta, pojasnilo
               Službe Vlade Republike Slovenije za lokalno samoupravo in regionalni razvoj, gradivo
               Službe Vlade za lokalno samoupravo in regionalno politiko z naslovom <q>"Črpanje
               evropskih sredstev v Sloveniji"</q> z naslednjimi prilogami: finančno tabelo po razvojnih
               prioritetah in prednostnih usmeritvah, operativni program razvoja okoljske in
               prometne infrastrukture za obdobje 2007-2013, operativni program razvoja človeških
               virov za obdobje 2007-2013, operativni program krepitve regionalnih razvojnih
               potencialov za obdobje 2007-2013 ter ključne težava in možne rešitve pri izvajanju
               kohezijske politike. Poleg navedenega ste prejeli pismo Generalnega direktorata
               Komisije Evropskih skupnosti za področje regionalne politike, transkript izjave
               komisarke odgovorne za regionalno politiko, odprto pismo dr. Ivana Žagarja bivšega
               ministra za to področje predsedniku Vlade Republike Slovenije Borutu Pahorju.</p>
               <p>K tej točki so bili vabljeni: Računsko sodišče Republike Slovenije, Služba Vlade
               Republike Slovenije za lokalno samoupravo in regionalno politiko, Ministrstvo za
               finance, dr. Ivan Žagar - nekdanji minister brez listnice zadolžen za lokalno
               samoupravo in regionalno politiko, dr. Andrej Bajuk - nekdanji minister za finance,
               Milan Ozimič - Državni svet Republike Slovenije, kot vodja Interesne skupine lokalnih
               interesov, Darko Fras - predsednik Komisije Državnega sveta Republike Slovenije za
               lokalno samoupravo in regionalni razvoj, Skupnost občin Slovenije in Združenje občin
               Slovenije.</p>
               <p>Kot je bilo že povedano s strani sekretarke Službe Vlade se je za začetek seje
               opravičila gospa ministrica. Poleg tega smo dobili opravičilo tudi s strani
               Ministrstva za finance. Minister dr. Križanič je v tujini, državna sekretarka mag.
               Kamnarjeva pa je na seji Vlade v zvezi s točkami, ki jih obravnava Vlada oziroma
               izhodišče za rebalans državnega proračuna.</p>
               <p>Prehajamo k uvodničarjem oziroma uvodni besedi. Predlagam, da najprej besedo dobi
               predstavnik Računskega sodišča Republike Slovenije, ki ga prosim, da nam v ustrezni
               obliki predstavi ugotovitve Računskega sodišča oziroma poročilo, ki je bilo
               posredovano v novembru lanskega leta.</p>
               <p>Prosim.</p>
            </sp>
            <sp xml:id="SDT5-OZLSIRR-Redna-001-2009-01-22.sp4">

               <speaker>DR. IGOR ŠOLTES:</speaker>

               <p>Spoštovani gospod predsednik. Spoštovani prisotni. Hvala lepa za besedo in lep
               pozdrav v imenu Računskega sodišča.</p>
               <p>Kot že rečeno je Računsko sodišče izvedlo revizijo z naslovom <q>"Sredstva Evropske
               unije v zaključnem računu državnega proračuna"</q>. Z revizijo smo predvsem želeli
               preveriti kakšne informacije so dostopne v zaključnem računu proračuna Republike
               Slovenije oziroma državnem proračunu, saj je to trenutno edini dokument posredovan
               Državnemu zboru Republike Slovenije in javnosti, ki podaja vsaj delno informacijo o
               tem kakšen je finančni tok med evropskim in državnim proračunom.</p>
               <p>Z revizijo smo ocenili kako pregledno so sredstva, ki jih Republika Slovenija prejme
               iz evropskega proračuna in vam plača, prikazane v zaključnem računu državnega
               proračuna. Preverili smo tudi ali je podana celovita informacija o sredstvih
               evropskega proračuna, kar bi predstavljalo ustrezno podlago za oceno stanja, vodenje
               politike in morebitne druge ukrepe. Iz podatkov zaključnega računa državnega
               proračuna je mogoče ugotoviti, da je bilo v državnem proračunu realiziranih 60%
               načrtovanih prihodkov, kar pomeni, da ni bilo realiziranih za 235 milijonov evrov
               načrtovanih prihodkov.  Tako so
               plačila sredstev v evropski proračun za 8,7 milijonov evrov presegla prejeta sredstva
               iz evropskega proračuna, kolikor, torej v letu 2007 znaša primanjkljaj državnega do
               evropskega proračuna, čemur pravimo tudi negativni neto položaj državnega
               proračuna.</p>
               <p>Na ravni Republike Slovenije, kot celote, to je vključno s prejemki izven državnega
               proračuna, je bil neto položaj Republike Slovenije pozitiven, in sicer v znesku 31,3
               milijonov evrov. V letu 2007 je bilo načrtovano, da bo državni proračun evidentiral
               582 milijonov evrov prejetih sredstev iz Evropske unije, dejansko pa je bilo
               realiziranih 347 milijonov evrov. Najnižja realizacija, le 25%, je izkazana pri
               prejetih sredstvih iz strukturnih skladov. Računsko sodišče je ugotovilo, da tako
               majhna realizacija na področju strukturnih skladov ni le posledica dinamike črpanja,
               ampak tudi in predvsem neustreznega načrtovanja, ki je temeljil na neustreznih
               predpostavkah. Na neustrezno načrtovanje plačil Republike Slovenije iz evropskega
               proračuna je opozorila tudi Evropska komisija, saj je po oceni Evropske komisije
               napaka pri napovedih za leto 2007 v Sloveniji znašala 101% in je največja med vsemi
               državami članicami. Povprečje napak za nove države članice pa znaša 12%.</p>
               <p>In še zaključni stavek. Zaradi nujnosti, da Vlada Republike Slovenije in Državni zbor
               razpolagata s celovito sliko smo Ministrstvu za finance naložili naj navede kako bo
               državnemu proračunu in javnosti letno poročalo o tej problematiki na celovit
               način.</p>
               <p>Hvala lepa za besedo.</p>
            </sp>
            <sp xml:id="SDT5-OZLSIRR-Redna-001-2009-01-22.sp5">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Prehajamo k naslednjemu. Sprašujem kdo bo v imenu Službe Vlade za lokalno samoupravo
               in regionalni razvoj prevzel besedo.</p>
               <p>Gospa sekretarka, izvolite.</p>
            </sp>
            <sp xml:id="SDT5-OZLSIRR-Redna-001-2009-01-22.sp6">

               <speaker>META VESEL VALENTINČIČ:</speaker>

               <p>Hvala lepa.</p>
               <p>Kar se tiče naše službe bo strokovne podlage, ugotovitve in tudi nameravane nove
               pristope razložila direktorica Urada za kohezijsko politiko gospa Monika Kirbiš.</p>
            </sp>
            <sp xml:id="SDT5-OZLSIRR-Redna-001-2009-01-22.sp7">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Izvolite.</p>
            </sp>
            <sp xml:id="SDT5-OZLSIRR-Redna-001-2009-01-22.sp8">

               <speaker>MAG. MONIKA KIRBIŠ:</speaker>

               <p>Jaz bi za začetek kar predstavila, če dovolite, prezentacijo, ki jo je nameravala
               predstaviti naša gospa ministrica, ki ima druge obveznosti. Predstaviti vam želimo
               predvsem zadnje podatke o črpanju, tako stare, kot nove finančne perspektive in potem
               katere pomanjkljivosti trenutno ugotavljamo pri črpanju in kaj nameravamo v prihodnje
               narediti, da bi to stanje izboljšali.</p>
               <p>Pa bi začela kar z osnovnimi pojmi, na kratko. To je predvsem za tiste poslance in
               poslanke, ki niso bili v prejšnji sestavi Državnega zbora. Torej, evropska kohezijska
               politika oziroma regionalna politika je ena najpomembnejših politik Evropske unije,
               kot veste, in predstavlja tudi približno tretjino proračuna Evropske unije. Zaradi
               tega je treba tudi nameniti ustrezno pozornost. Namenjena pa je v tem, da bi se
               zmanjšale razlike, se pravi med tistimi najbolj razvitimi in najmanj razvitimi
               regijami.</p>
               <p>V novi finančni perspektivi se kohezijska politika izvaja preko treh skladov, in to
               je: Evropski sklad za regionalni razvoj, katerega namen je predvsem spodbujanje
               podjetniškega sektorja in konkurenčnosti, potem Evropski socialni sklad, kjer gre
               predvsem za vlaganje v znanje, razvoj človeških virov in zaposlovanje in Kohezijski
               sklad, kjer gre predvsem za naložbe v prometno in okoljsko infrastrukturo.</p>
               <p>Cilji kohezijske politike so trije, in sicer: konvergenca, potem regionalna
               konkurenčnost in zaposlovanje ter evropsko teritorialno sodelovanje.  Slovenija je v tej finančni
               perspektivi udeležena v dveh ciljih, in sicer v okviru cilja konvergence in okviru
               evropskega teritorialnega sodelovanja. Tu bi poudarila, da je s finančno perspektivo
               2007-2013 evropsko teritorialno sodelovanje stopilo tudi nekako ob bok cilju ena, se
               pravi konvergenci in je postalo tudi samostojen cilj. Tako, da naše čezmejno
               transnacionalno in medregionalno sodelovanje postaja tudi vse bolj pomembno, čeprav
               imamo na tem cilju na razpolago veliko manj sredstev, kot v okviru cilja
               konvergenca.</p>
               <p>Če si pogledamo zadnje podatke o črpanju strukturnih skladov s parafinančne
               perspektive, to je finančna perspektiva 2004-2006. Podatki so na dan 31. 12. 2008,
               lahko ugotovimo, da so bila recimo razpisana sredstva, dodeljena sredstva, podpisane
               pogodbe in izplačila iz proračuna, praktično pri vseh skladih nad 100%. To nam
               omogoča tudi Zakon o izvrševanju proračuna, ki je omogočil, da smo lahko izplačali
               več sredstev, kot smo jih imeli na razpolago v okviru programskega dokumenta Evropske
               unije. Nekoliko zamujamo pri posredovanih zahtevkih za povračilo, in sicer na
               področju evropskega socialnega sklada, predvsem, kjer smo imeli določene težave pri
               izvajanju. Tukaj bi rada poudarila, da se je obdobje upravičenosti izdatkov tudi
               podaljšalo zaradi gospodarske in finančne krize, tako, da moramo sredstva porabiti do
               konca junija 2009. Kot vidite porabljena so praktično vsa sredstva, moramo pa še vse
               napore vložiti v to, da bomo tudi pridobili prilive iz Evropske unije v maksimalni
               višini.</p>
               <p>Na tej sliki je prikazana še dinamika na nivoju enotnega programskega dokumenta,
               dinamika črpanja od leta 2004 do konca leta 2008. Na naši službi, se pravi Službi
               Vlade za lokalno samoupravo in regionalno politiko mesečno spremljamo našo
               absorpcijsko sposobnost. In sicer po petih kategorijah: po razpisanih sredstvih,
               dodeljenih sredstvih, podpisanih pogodbah, izplačil iz domačega proračuna in po
               zahtevkih za povračilo. Z Ministrstvom za finance pa spremljamo absorpcijo tudi na
               tedenski ravni, in sicer kar se tiče izplačil iz proračuna in zahtevkov za
               povračilo.</p>
               <p>Kar se tiče kohezijskega sklada, tukaj moramo sredstva za staro obdobje porabiti do
               konca leta 2010. Trenutno so izdane odločbe in podpisane pogodbe za vse projekte,
               tako na področju okolja, kot prometa, črpanje pa je bilo nekje 60% konec leta
               2008.</p>
               <p>Če pa grem na novo finančno perspektivo. Vsi ste verjetno že seznanjeni, da imamo v
               okviru nove finančne perspektive tri glavne operativne programe. To je operativni
               program krepitve regionalnih razvojnih potencialov, kjer imamo na razpolago okrog 1,6
               milijarde evrov, potem je operativni program razvoja človeških virov, kjer imamo
               skoraj 800 milijonov evrov in operativni program okoljske in prometne infrastrukture
               kjer je na razpolago približno 1,7 milijarde evrov. Vsi operativni programi so
               praktično že v izvajanju. V nadaljevanju vam bom pa pokazala tudi konkretne finančne
               podatke za vsak operativni program.  Če si pogledamo operativni program regionalnih razvojnih potencialov,
               na temu področju imamo objavljenih nekaj več kot dvajset razpisov za različne vsebine
               in sicer za razvojne investicijske projekte, veliko sredstev je bilo tudi razpisanih
               že za nakup nove tehnološke opreme za podjetja. Zunaj je bil tudi razpis za
               gospodarsko razvojno logistična središča, za široko pasovno omrežje, za
               sofinanciranje turistične infrastrukture in pa drugi razpisi. Če si pogledamo
               finančne podatke vidimo, da je v okviru tega operativnega programa v temu trenutku
               razpisanih sredstev oziroma potrjenih sredstev z odločbami za okoli šesto
               oseminsedemdeset milijonov evrov, to govorim o EU delu brez lastne udeležbe, kar
               znaša okoli 40% glede na celotne pravice porabe v okviru tega operativnega programa
               za celotno programsko obdobje. Če pa pogledamo pravice porabe za leti 2007 in 2008 pa
               je ta delež že čez 100%.</p>
               <p>Podpisanih pogodb v okviru tega operativnega programa je za petsto štirinajst
               milijonov evrov, to je 30% glede na pravice celotnega obdobja oziroma 85% glede na
               pravice porabe za leto 2007 in 2008. Izplačil iz državnega proračuna je bilo do konca
               leta 2008 za sto petinšestdeset milijonov evrov oziroma 96,6% odstotkov, če gledamo
               celotno programsko obdobje in 27%, če gledamo prvi dve leti izvajanja. Kot vidite se
               zamiki pojavljajo pri pripravi zahtevkov za povračilo. Do konca leta je bilo na organ
               za potrjevanje, to je na Ministrstvo za finance, posredovanih za okoli trinajst
               milijonov evrov zahtevkov. V deležu znaša to 0,8% glede na pravice porabe za celotno
               obdobje oziroma 2,2 če gledamo prvi dve leti izvajanja.</p>
               <p>Potem, če preidemo na naslednji operativni program. Tukaj je bilo objavljenih okoli
               šestdeset razpisov do sedaj in sicer za recimo mlade raziskovalce iz gospodarstva, za
               spodbujanje mobilnosti visoko kvalificiranega osebja, za sofinanciranje izobraževanja
               in pa usposabljanja v podjetjih. Tudi enotne regijske štipendijske sheme je bil
               pomemben razpis, ki je bil objavljen in tako dalje.</p>
               <p>Če pogledamo finančne podatke, razpisanih sredstev oziroma potrjenih sredstev v
               okviru tega operativnega programa je dvesto pet milijonov kar je slaba tretjina, če
               gledamo celotne pravice porabe oziroma, če primerjamo glede na pravice porabe za prvi
               dve leti izvajanja je to 83%. Podpisanih pogodb je bilo za sto osemdeset milijonov
               evrov, deleži so tu, če gledamo vzporedno 24% oziroma 73%. Izplačil iz državnega
               proračuna do konca leta 2008 je bilo realiziranih za osem milijonov evrov, kar znaša
               1,1% oziroma 3,3%, če gledamo prvi dve leti izvajanja. Na organ za potrjevanje pa je
               bilo posredovanih tudi za tri milijone evrov zahtevkov za povračilo. Rečem lahko
               tudi, da imamo v okviru tega operativnega programa najmanj težav s pripravo zahtevkov
               za povračilo, ker gre kar razdrobljen vsebin ni tolikšna za do sedaj izvedene
               projekte kot so v okviru operativnega programa krepitve regionalnih razvojnih
               potencialov.</p>
               <p>Zdaj, če si pogledamo še operativni program razvoja okoljske in prometne
               infrastrukture. Do sedaj smo izdali odločbe za enajst projektov; deset teh projektov
               je okoljskih, eden je prometni projekt. Prometni projekt je bil velik projekt in
               sicer avtocestni odsek 
               Beltinci - Lendava za katerega smo tudi prejeli že prvo povračilo iz evropskega
               proračuna. Na področju okolja pa so bile praktično pokrite že vse prednostne
               usmeritve v okviru operativnega programa z izjemo trajnostne energije. Tako da v
               kratkem je predviden tudi razpis za trajnostno energijo v okviru tega operativnega
               programa, ker na tej prednostni usmeritvi se do sedaj ni dogajalo še nič.</p>
               <p>Poudarila bi rada tudi, da imamo dva velika projekta trenutno v postopku potrjevanja
               na evropski komisiji, v skupni vrednosti štiristo dvaindvajset milijonov evrov. Eden
               je regijski center za ravnanje odpadkov Ljubljana. Izdajo odločbe pričakujem v
               kratkem. Drugi pa je avtocestni odsek Slivnica - Draženci. Tukaj pa bo odločba
               izdana, ko bo sprejeta tudi odločitev Slovenije glede vinjetnega sistema.</p>
               <p>Zdaj pa še ta operativni program v številkah. Skupaj je bilo do sedaj potrjenih do
               sto sedeminpetdeset milijonov evrov sredstev kar znaša 9,6% glede na celotne pravice
               porabe za to programsko obdobje oziroma štiriinšestdeset odstotkov, če pogledamo
               izvajanje v prvih dveh letih. Podpisanih pogodb je bilo za sedeminsedemdeset
               milijonov evrov. Odstotki so tukaj 4,7% oziroma 31,1%. Iz plačila iz državnega
               proračuna so bila realizirana v višini enainštirideset milijonov, večina na račun
               avtocestnega odseka Beltinci - Lendava in pa prav tako je bilo za ta avtocestni odsek
               tudi posredovan zahtevek na organ za pritrjevanje, ki pa je bil tudi potrjen. Tako da
               je priliv tudi že dejansko realiziran v proračunu.</p>
               <p>Kar se tiče upravljavske strukture za izvajanje kohezijske politike je prikazana na
               tej sliki. Glavni tisti horizontalni organi v sistemu so služba Vlade za lokalno
               samoupravo in regionalno politiko kot organ upravljanja. Organ za potrjevanje, torej
               tisti ki izdatke tudi certificira in zahteva povračilo od Evropske komisije
               Ministrstvo za finance revizijski organ pa je urad za nadzor proračuna. Tisti, ki pa
               so vsebinsko odgovorni za izvajanje javnih razpisov oziroma projektov in tudi za
               njihovo pripravo pa so ministrstva v obdobju do 2007 do 2013, so vsa ministrstva
               vključena v sistem enajst pet na področju operativnega programa razvoja krepitve
               regionalnih razvojnih potencialov, osem ministrstev je na področju človeških virov in
               pa dva ministrstva na področju razvoja okoljske in prometne infrastrukture. Imamo pa
               v sistemu tudi številne agente in pa agencije ter seveda upravičenci, ki so pa tudi
               končni prejemniki sredstev.</p>
               <p>Zdaj pa če grem v naključne težave, ki jih opažamo pri dosedanjem izvajanju
               kohezijske politike in zaradi katerih je Vlada Republike Slovenije tudi že sprejela
               določene ukrepe oziroma predvidela določene aktivnosti za vnaprej. Ugotavljamo, da je
               sistem izvajanja in pa upravljanja precej kompleksen. Delno to izvira že iz tega, da
               imamo v sistemu ogromno ministrstev in pa agentov in  lahko rečemo, da je koordinacija vseh teh udeležencev
               v sistemu, je bila do sedaj mogoče prešibka tako da so bili sprejeti tudi določeni
               ukrepi da bo to v prihodnje potekalo bolje. Ne nazadnje je Vlada ustanovila tudi tako
               imenovano koordinacijsko skupino, ki se je prvič že sestala, si začrtala načrte za
               naprej, v prihodnje pa se bomo tudi redno sestajali. Ugotavljamo tudi, da so vsebine
               in pa finančna sredstva precej razdrobljene po posameznih ministrstvih in tudi pri
               agentih, zaradi tega bi bilo izvajanje določenih razpisov včasih smiselno tudi
               združiti. Recimo, da ne bi Ministrstvo za gospodarstvo in pa Ministrstvo za visoko
               šolstvo šli v izvajanje nekaj skoraj identičnih vsebin pravila pa so potem seveda za
               prijavitelje različna, če je v to vključenih več udeležencev.</p>
               <p>Še vedno ugotavljamo, da imamo veliko administrativnih ovir v sistemu in sicer v
               celotnem sistemu tako da na organu opravljanja bomo v roku meseca ali dveh še enkrat
               prečistili vsa navodila in jih skušali tudi maksimalno optimizirati kolikor je mogoče
               glede na zahteve, ki nam jih nalaga evropska regulativa. Ugotavljamo tudi, da se
               večkrat v razpise zapišejo določeni pogoji, ki potem prijaviteljem otežujejo prijavo
               na te razpise oziroma se včasih sploh ne morejo prijaviti tako da bomo tudi naredili
               analizo vseh do sedaj objavljenih razpisov.</p>
               <p>Optimizirati bomo poskušali tudi poročanje da bi bilo tega čim manj. Danes smo ravno
               na računskem sodišču tudi obravnavali revizijsko poročilo o sistemu kontrol tako da
               bomo določene poenostavitve skušali potegniti tudi na osnovi njihovih priporočil in
               pa kar se tiče izplačil upravičencev pa menimo tudi, da bi bilo potrebno tudi
               maksimalno pospešiti postopke kajti pogosto se dogaja, da prijavitelji projektov
               predolgo čakajo na izplačila in posledično tudi zapadajo v likvidnostne težave.</p>
               <p>Problem, ki se v sistemu pojavlja je še vedno administrativna usposobljenost,
               predvsem tudi lahko rečem državnih uradnikov. Delno je razlog za to tudi fluktuacija,
               ki jo ima na področju strukturnih skladov imamo kajti dejstvo je, da so v sistemu
               tudi dosti mladi ljudje, ki se proučijo pa tudi pogosto odidejo iz sistema oziroma na
               bolje plačana delovna mesta.</p>
               <p>Veliko pa je potrebno tudi delati na administrativni usposobljenosti agentov in
               agencij, torej tistih, ki dejansko tudi izvajajo veliko javnih razpisov pa za to
               včasih tudi niso dovolj administrativno usposobljeni.</p>
               <p>Kot je bilo že rečeno smo imeli v preteklosti precej tudi z nerealnim načrtovanjem
               proračunskih odhodkov in še predvsem prihodkov, se pravi prilivov iz evropske unije.
               Tako da je tudi temu posvečena prav v temu trenutku večja pozornost. V temu tednu
               poteka tudi zadnji bilateralni sestanki z ministrstvi kjer skupaj naša služba potem
               na novo ustanovljena služba za razvoj in pa evropske zadeve, Ministrstvo za finance
               in pa ministrstva pregledujemo vse načrtovane aktivnosti in skušamo tudi oceniti čim
               bolj realno prihodke in pa odhodke za rebalans proračuna 2009.</p>
               <p>Ugotavljamo tudi, da bi se
               marsikaj dalo narediti tudi z optimizacijo finančnega poslovanja državnega proračuna
               oziroma s poenostavitvijo določenih proračunskih pravil. Menimo, da bi prijaviteljem
               projektov veliko pomenili avansi kar pomeni, da bi ob podpisu pogodbe recimo
               prijavitelj dobil, rečem na pamet 30% avansov, kar pomeni da ne bi imel toliko
               likvidnostnih težav kot jih imajo sedaj.</p>
               <p>Optimizirati bi morali tudi prerazporeditev sredstev ker recimo sedaj, če vidimo da
               nek projekt ni uspešen ali katero ministrstvo ni uspešno lahko prerazporedimo
               evropska sredstva medtem ko lastne udeležbe ni mogoče prerazporejati. Tako da
               smiselno bi bilo urediti tudi te zadeve.</p>
               <p>Potem, če grem naprej, mi smo si zadali tudi cilj, da je potrebno izboljšati tudi
               pripravljenost projektov na terenu. Še vedno namreč ugotavljamo, da prihaja na
               razpise včasih, bom rekla zelo slabo pripravljene vloge, predvsem za te velike
               projekte. Tako da tudi na tem bi se dalo še kaj narediti in pa seveda moramo delati
               tudi na tem, da usposabljamo prijavitelje projektov za samo izvajanje projektov, tudi
               na lokalni ravni.</p>
               <p>Zdaj, če koga bolj podrobno zanima, mi smo vam sicer posredovali sezname vseh
               upravičencev, ki so dobili sredstva na dosedanjih razpisih, vključno z zneski. Jih pa
               tudi te upravičence sproti objavljamo na spletnih straneh tako da če koga kdaj kaj
               zanima to so naše spletne strani kjer najdete vse relevantne informacije kohezijske
               politike. To bi bilo z moje strani, hvala.</p>
            </sp>
            <sp xml:id="SDT5-OZLSIRR-Redna-001-2009-01-22.sp9">

               <speaker>PREDSEDNIK VILI TROFENIK:</speaker>

               <p>Hvala lepa za dodatno obrazložitev. Sprašujem ali želi v imenu ali s strani Vlade še
               kdo besedo? Dogovorjeno je, da bo Ministrstvo za finance svojo obrazložitev oziroma
               poglede podalo, ko bo ekipa kompletna. Sprašujem ali kdo drug s strani Vlade želi
               besedo? Ugotavljam, da ne. Sprašujem dr. Žagarja, želite besedo? Izvolite.</p>
            </sp>
            <sp xml:id="SDT5-OZLSIRR-Redna-001-2009-01-22.sp10">

               <speaker>DR. IVAN ŽAGAR:</speaker>

               <p>Hvala za besedo gospod predsednik. Jaz želim tudi vsem lep pozdrav, hvala tudi za
               povabilo.</p>
               <p>Zdaj, kar zadeva naša pojasnila takrat, ko sem bil še sam odgovoren za to področje,
               govorim seveda o področju kohezijske politike smo mi stvari tudi posredovali in
               kolikor je meni poznano ste ga z gradivom tudi ta naša mnenja pridobili. Jaz bi
               mogoče samo eden ali pa dva stavka na to kar je bilo do zdaj povedanega.</p>
               <p>Zdaj, kar zadeva tudi seznanjanja tega Državnega zbora sem seveda vesel in
               pozdravljam to da se Državni zbor s tem redno seznanja ampak moram reči, da smo mi te
               stvari tudi seznanjali v preteklih mandatih na posameznih odborih oziroma komisijah
               takrat, ko so se zahteve pojavile, približno s takšnimi gradivi kot je vam
               posredovano. Mogoče smo imeli nekoliko šibak kontakt z računskim sodiščem, s tem bi
               se pa lahko tudi strinjali. Mogoče bi bilo koristno, da bi se že prej večkrat dobili
               pa izmenjali stališče vendar je pa res, da ker so ves čas tudi pri nas revizije
               potekale so vsaj na tej operativni ravni bili ljudje v kontaktih.</p>
               <p>Zdaj, kar zadeva seveda mnenje Računskega sodišča z oziroma na to, da je bil po moji
               to vzet en zelo ozek izsek iz nekega dogajanja se jaz lahko seveda s tem mnenjem
               strinjam. Vendar, ko govorimo seveda o kohezijski politiki govorimo o večletnem
               načrtovanju in tudi sicer kar zadeva investicije, govorimo o večletnem načrtovanju je
               smiselno stvari spremljati tudi na širše časovno obdobje.  Posebej še zato, ker vemo, da kar zadeva projektov,
               kdorkoli se s tem ukvarja in tu vidim skoraj same župane, vsi dobro vedo, da od
               takrat, ko projekt nastane, ko tudi že nenazadnje dobiš odobrena sredstva pa potem,
               ko pride do prvega plačilnega toka, poteče leto in več: to je še zelo hitro in seveda
               na prvi pogled tudi kar se tiče črpanja evropskih sredstev, če gledamo samo finančni
               tok. To je tista zadnja stvar, ki se pravzaprav zgodbi pri vsej zadevi. Številne
               stvari je potrebno pred tem postoriti.</p>
               <p>Kar zadeva črpanje je bilo že zelo dobro pojasnjeno. Jaz se s tem absolutno strinjam.
               Mogoče bi še samo enkrat opozoril na to. To pa tudi zaradi tega, ker na podlagi
               mnenja Računskega sodišča, se potem skozi interpretacijo v javnosti velikokrat
               pojavljajo interpretacije v tem smislu, da je pač kar se tiče črpanja vse narobe. Kar
               pa ne drži. S tem se pa jaz težko strinjam. To pa zaradi tega, ker kar se tiče stare
               finančne perspektive, ki še pravzaprav ni v celoti dokončana, smo po mojih podatkih,
               po mojih vedenjih še iz tistega časa, ko sem bil jaz odgovoren, praktično počrpali
               vsa sredstva. Kljub številnim težavam, ki smo jih imeli, smo te stvari tudi uredili,
               tudi sanirali, tudi v dogovoru in v sodelovanju z evropsko komisijo. Mi smo
               vzpostavili zelo dobre kontakte. Ne nazadnje nas je komisija velikokrat tudi
               uporabila kot pozitivno referenco. Vsaj po mojem vedenju. Kar zadeva pa nova finančna
               perspektiva je pa tu tudi ena zelo sistemska zadrega, globalno gledano. To ni problem
               samo naše države, ampak je pravzaprav problem sploh ...<stage>/Nerazumljivo./</stage>... evropske
               komisije in vseh držav članic, ker so več ali manj po mojem vedenju vse v zelo
               podobni situaciji. Kar se tiče Slovenije smo z vsemi postopki bili v ospredju tega
               dogajanja. To pa zato, ker se je ...<stage>/Nerazumljivo./</stage>... relativno pozno končalo sploh
               pogajanje o novi finančni perspektivi, kar se tiče finančnega razreza. Potem smo
               lahko šele pristopili na ta operativna pogajanja operativnih programih s komisijo in
               recimo v času, ko je Slovenija predsedovala, sem jaz sam udeležen razprave v
               evropskem parlamentu, tudi v ...<stage>/Nerazumljivo./</stage>... s komisijo in je bilo zelo jasno
               povedal, da je pravzaprav operativne programe morali zaključiti, ta pogajanja preden
               sploh finančna perspektiva stopi v veljavo. Ampak to izven naše moči bilo.</p>
               <p>Potem bi se lahko zelo primerno pripravili za en tak tekoč vstop. Ampak ne glede na
               to, jaz ocenjujem vseeno, da je vstop bil dokaj tekoč, da smo mi celo nekatere
               razpise, predvsem kar zadeva tega dela črpanja na teh občinskih projektih, ki je po
               moji oceni zelo uspešen program, izpeljali nekoliko prej, ko smo imeli potrjene same
               operativne programe. To pa zaredi tega, da so stvari čim hitreje stekle in to ni bil
               edini takšen razpis, ki je bil prej speljan. Ne nazadnje tudi ta velik
               ...<stage>/Nerazumljivo./</stage>... aprila 2007 posredovan že na evropsko komisijo.
               ...<stage>/Nerazumljivo./</stage>... ta usklajevanja potekajo. Da pa seveda verjetno ni bilo ali pa
               vsaj je bilo zelo težko kaj več postoriti.</p>
               <p>Kar zadeva načrtovanja proračuna. Tu se jaz lahko tudi strinjam z Računskim sodiščem,
               vendar so tudi realno težave. Mi smo proračun takrat, vsaj po mojem vedenju,
               načrtovali, ko še nismo poznali vseh teh podatkov in seveda takrat so tudi mogoče
               nekoliko optimistično napovedovala ta svoj proračun. Na drugi strani so pa seveda
               planirane proračunske postavke bile podlage za javne razpise. Tako, da te stvari bo
               treba tudi po mojem urediti na teh relacijah. Saj po mojem vedenju ni bilo mogoče
               stvari razpisovati, če ni bilo teh podlag. Pa naj me popravijo, če se motim. Mi, ko
               smo stvari razpisali, nismo mogli točno vedeti kakšen bo, govorim seveda za našo
               službo, izplen iz tega naslova, kar se tiče občin. ...<stage>/Nerazumljivo./</stage>... v prvem
               razpisu, izvedli smo pa štiri, je bil izplen mislim, da tam pod 50%. Vendar je pa
               res, da je tisto bila tudi učna šola za občine in že naslednji razpis je bil
               realiziran po mojih vedenjih tam 90% in stvari so potekale, tudi tekoče iztekle.
               Tako, da kar se načrtovanja tiče je res, da verjetno bo treba tukaj postoriti. Vendar
               težava pri načrtovanju je seveda ta in jaz mislim, da se bo nova Vlada verjetno s tem
               tudi soočala, da pač v enem letu zelo težko zelo natančno načrtuješ projekte, ki se
               potem izvajajo  tri leta in
               kje so končni uporabniki drugi, nisi popolnoma sam končni uporabnik.</p>
               <p>Še kar zadeva mogoče posameznih segmentov črpanja. Zdaj globalno gledano tudi iz nove
               finančne perspektive. Jaz moram reči, da jaz bom zelo zaskrbljen, če ne bi bilo tega
               deleža razpisa v tem trenutku in če ne bi mi tako pospešili postopkov, potem bi danes
               ne bi mogli govoriti o teh številkah. Jaz verjamem, da bo tudi finančni
               ...<stage>/Nerazumljivo./</stage>... zdaj končno stekel. Ne nazadnje prvi zahtevki so bili tudi
               verificirani po mojem vedenju. Je pa res, da je smiselno tudi preveriti tudi same
               operativne programe pa verjetno je v tem trenutku še nekoliko prehitro. Ampak
               naslednje leto pa predvsem na tistih segmentih, kjer pa stvari stojijo in ker so tako
               imenovani veliki projekti in ker so ti veliki projekti tudi odvisni od umeščenosti v
               prostor. To so zdaj dileme okrog recimo železnic. So velika sredstva za to
               rezervirana. Okrog razvojnih osi recimo pa še verjetno kakšnega bi se našlo. Na
               drugih, na nekaterih resorjih bo pa pač potrebno ustrezno še pospešiti aktivnosti v
               skladu s tem, kar je že bilo dejansko povedanega. Vendar moram tudi reči, da tovrstne
               aktivno so nas ves čas spremljale in bodo ves čas spremljale katero koli vlado, ki bo
               pač za to odgovorna. Ker je to pač permanentni del, permanentni ...<stage>/Nerazumljivo./</stage>...
               sistema, permanentno izobraževanje, delo z ljudmi na terenu in tako dalje in tako
               dalje, tudi v podlagi s fluktuacijami.</p>
               <p>Pa še nekaj kar zadeve teh nekaterih ukrepov. Jaz pozdravljam, če bo prišlo do
               ...<stage>/Nerazumljivo./</stage>... in te debate imeli že v prejšnjih strukturah. Vendar
               ...<stage>/Nerazumljivo./</stage>... finančnega ministrstva, ker je bilo to mnenje v preteklih
               obdobjih apriori, seveda negativno ravno zaradi nekega varnostnega mehanizma, da pač
               z veliko upravičenostjo stroškov in tega dela. Jaz se s tem sicer nisem strinjal,
               vendar nismo uspeli te stvari prebiti in zdaj, če bo tudi tu, torej ta zaostren pogoj
               pomagal, da se bodo stvari premaknile naprej, potem lahko to tudi pozdravljam in tudi
               mislim, da tu ni neke velike bojazni v nekem ozkem ali pa v nekem določenem obsegu
               avansiranju, posebej še na to, ker je že več kot milijardo oziroma skoraj milijardo
               in pol sredstev je razpisanih ali pa odobrenih po posameznih projektih. Mogoče toliko
               v tem trenutku. Zdaj, če je potrebno še kakšno pojasnilo iz moje strani, sem pa
               pripravljen tudi ....<stage>/Nerazumljivo./</stage>... Ampak seveda dejstvo pa je, da je treba te
               stvari spremljati, jih naprej peljati in jaz ne vidim razlogov, da ne bi bila
               Slovenija uspešna, kot je bila do zdaj. Hvala.</p>
            </sp>
            <sp xml:id="SDT5-OZLSIRR-Redna-001-2009-01-22.sp11">

               <speaker>PREDSEDNIK VILI TROFENIK:</speaker>

               <p>Hvala dr. Žagarju za njegov prispevek. Še enkrat sprašujem, če v imenu Vlade oziroma
               vabljenih s strani Vlade želi kdo besedo? Izvolite.</p>
            </sp>
            <sp xml:id="SDT5-OZLSIRR-Redna-001-2009-01-22.sp12">

               <speaker>MAG. ANDREJA JERINA:</speaker>

               <p>Hvala lepa. Moje ime je Andreja Jerina, sem državna sekretarka v Službi Vlade za
               razvoj in evropske zadeve. Ravno tako bi želela opravičiti ministra Gasparija, ki je
               na seji Vlade, kjer se med drugim pogovarjajo tudi v tem delu. Seveda v tistem delu,
               ki se nanaša na rebalans proračuna. Torej v zaostrenih pogojih, v katerem smo se, ne
               samo Slovenija, tudi ostale države mogoče celo malo bolj kot mi, znašle zaradi
               ekonomsko-gospodarske krize. Je zelo pomembno, da tudi sredstva na področju evropske
               kohezijske politike se smotrno porabljajo predvsem na način, da so dodeljena
               projektom, ki bodo v sedanji zaostreni situaciji ustvarila največjo dodano vrednost.
               Zato se je Vlada odločila, da ustanovi koordinacijsko skupino, ki je bila danes že
               omenjena, na nivoju državnih sekretarjev, ključnih ministrstev, če rečemo zdaj po
               obsegu sredstev, ki so zaenkrat planirana v operativnih programih. Vodenje te delovne
               skupine oziroma te koordinacijske skupine je moja odgovornost in na prvih sestankih,
               ki smo jih imeli, kjer smo želeli pregledati samo situacijo, smo prišli do
               ugotovitev, da je potrebno še enkrat,  predvsem zaradi planiranja proračuna, da se v letu 2009 ne bomo
               srečevali s podobno situacijo, kot jo je ugotovilo Računsko sodišče v svojem poročilu
               za leto 2007 in ki je še slabša po podatkih za leto 2008, da se v letu 2009 ne bi
               zgodila podobna situacija. Namreč v sedanjih zaostrenih razmerah je vsak evro, ki ga
               imamo planiranega v proračunu pa se potem v resnici ne realizira, nam zmanjšuje
               prostostno stopnjo na drugih aktivnostih, ki so danes zelo potrebna zaradi krizne
               situacije, ki jo imamo. Zato je Vlada tudi v izhodiščih pri pripravi proračuna, ki se
               danes obravnavajo na seji Vlade, se odločila, da bo ta del proračuna za razliko od
               integralnega, ponovno premislila. V smislu, da bodo, tako kot je bilo že omenjeno,
               vsi proračunski porabniki pri sebi ponovno pregledali vse potrjene projekte oziroma
               sklenjene pogodbe in njihovo realizacijo za izvršitev in pa tudi potrebo za planirane
               odhodke v letu 2009, upoštevaje tudi zaostrene razmere. Kajti lahko se zgodi, da na
               primer dobro podjetje, ki deluje na področju turizma in mora zagotoviti velik delež
               lastnega sofinanciranja, ne uspe dobiti bančnega kredita, kar pomeni, da nam lahko
               dober projekt pade in to tudi pomeni, da se nam lahko določene zadeve zaustavijo.
               Skratka naloga za vse resorje je, da preverijo konkretno že dogovorjene zadeve,
               ocenijo realnost njihove izvedbe, ocenijo kje je treba pomagati. Kajti naša naloga
               kot razvojne službe in tistega, ki mu je bila zaupana politična koordinacija kriznih
               ukrepov je, da poskušamo iskati mehanizme kako bomo našli rešitev za premostitev
               tistih težav, ki jih mogoče pred dvema letoma nismo predvidevali, nadalje presoditi
               ali tam, kjer so bile prevzete obveznosti, se pravi dodeljene pravice pa pogodbe še
               niso sklenjene, ali so ti projekti tudi v današnjem vidiku tisti, ki lahko največ
               prinesejo in kaj z njimi narediti in pa nadalje in seveda, to mora biti vidno v
               rebalansu proračuna 2009, oceniti katere pravice porabe proračunski porabniki
               potrebujejo v letu 2009 zato, da bodo pripravili razpise, projekte razpisne
               dokumentacije pa njihove obveznosti ne bodo realizirane v letu 2009, pač pa v
               naslednjih letih zaradi narave projekte in s tem ne obremenjevati planiranih odhodkov
               proračuna, ker jih v tem letu ne bo in se potem pogovoriti za naprej kaj v danih
               razmerah na tem področju bomo počeli. Predvsem zato, da bomo dosegli maksimalne
               sinergijske učinke med sredstvi, ki jih imamo še na razpolago in pa podobno oziroma
               skladno z usmeritvami, ki jih je pripravila tudi evropska komisija v okviru odzivov
               na sedanjo situacijo, kako iz sistema neposrednih subvencij, to se pravi direktnih
               nepovratnih sredstev, preiti v druge oblike finančne pomoči, če lahko temu rečemo, ki
               imajo večji multiplikacijski učinek. Zato si tudi prizadevamo vključiti v vsa ta
               izvajanja Slovensko razvojno banko, SID banko. Zato bomo tudi vložili spremembo
               zakona o SID banki in jo močno vključili v izvajanje tega dela, ki naj bi bilo
               komplementarno vsem tem aktivnostim. Poleg tega razmišljamo tudi o ukrepih, ki jih je
               ravno tako pripravila evropska komisija za blaženje krize. Predvsem v smislu
                  tistih premostitvenih
               pomoči, ki jih danes potrebujejo podjetja ali pa porabniki, govorimo tudi v socialnem
               sektorju, pripraviti možne mehanizme. Seveda potrebno je najti vir sredstev in
               potencialni vir sredstev je ravno tako na tem področju in naša naloga in predvsem
               naloga te koordinacijske skupine je, da pripravimo usklajene predloge za Vlado, da bo
               stvari ustrezno umestila.</p>
               <p>Pri tem, ko pa ugotavljamo sedanje stanje pripravljenosti projektov, moram reči, da
               nas malo skrbi. Namreč obseg sredstev, ki ga bomo morali realizirati v smislu ne samo
               sklenjenih pogodb, ampak izvršenih in plačanih aktivnosti in predložiti evropski
               komisiji leta 2010, ko bo prvič razpoložljivost sredstev za tisto, kar smo dobili v
               letu 2007 ukinjen, moramo vedeti, da ta denar je na razpolago samo, omejen čas pa so
               ti obsegi aktivnosti taki, da bodo terjali zelo veliko angažmaja na strani vseh
               proračunskih porabnikov, da bomo zadeve v ustreznem obsegu, predvsem pa kvaliteti v
               smislu sedanje situacije in pa potreb, tudi realno uspeli narediti. Tako, da z vsemi
               navedenimi težavami, ki jih imamo, nas čaka zelo, zelo trdo delo in sigurno situacija
               v kateri smo, nam ne gre v prid. Kajti tudi tisto, kar je bilo dobro zastavljeno, se
               v sedanji situaciji lahko zaustavi. Najti moramo vse vzvode, da bomo zadevo peljali
               naprej. Hvala lepa.</p>
            </sp>
            <sp xml:id="SDT5-OZLSIRR-Redna-001-2009-01-22.sp13">

               <speaker>PREDSEDNIK VILI TROFENIK:</speaker>

               <p>Hvala gospe sekretarki. Zdaj dovolite, samo, da si vzamem, da ...<stage>/Nerazumljivo./</stage>...
               pojasnila, samo besedo. Ugotavljam, da smo s strni predstavnikov Vlade, tisti, ki so
               želeli in ki so prisotni slišali kaj je bilo v tem trenutku potrebno. Jaz ... Gospod
               ...<stage>/Nerazumljivo./</stage>... takoj bo beseda, ker naj povem še nekaj stvari kot
               informacijo.</p>
               <p>Jaz bi rad poudaril, da je poročilo Računskega sodišča 2007 bilo povod za uvrstitev
               točke in razpravo o tej problematiki. Želim postaviti širše, kot je samo to poročilo.
               Poročilo Računskega sodišča pač osvetljuje problematiko za določen čas iz enega
               zornega kota. Zato kot smo nekateri poslanski v skladu s Poslovnikom zahtevali
               dodatna gradiva in o teh gradivih bi rad par besed povedal. Ta gradiva je
               pripravljen, tako kot smo ga mi zahtevali ali pa mi zaprosili in daje zadostne
               informacije za nadaljnjo razpravo. Če sem konkreten, gre to za tisti del, ki se
               nanaša na razvojno prioriteto 4. Gradivo, ki je pred tem, na prvo, drugo in tretjo
               razvojno prioriteto ni pripravljeno v taki obliki, kot smo to želeli. Zato bi prosil
               in tudi samo gradivo, ki nosi naslov - črpanje evropskih sredstev v Sloveniji, bi
               avtorjem predlagal, da ga še enkrat preučijo in sami ugotovijo, da na marsikaj ne
               daje odgovorov, na marsikatero vprašanje. Navesti samo, da je s področja kohezije
               večji projekt in tako naprej pa nič drugega, je očitno za to delovno telo in za ta
               Državni zbor, ne zamerit, premalo.  Pričakujemo in želimo več. Tudi tiste odgovore zakaj marsikateri
               projekt, recimo iz prometnega področja ni bil uvrščen. Pa vemo da ni bilo virov
               finančnih za njega in čakajo v predalu nekateri projekti nacionalni programov in
               podobno. Ne bi o tem, to bi prosil.</p>
               <p>Drugič. Iz celega gradiva, ne zameriti, ko gre za regionalna področja oziroma
               regionalne spodbude ni nobene informacije o skladnosti odobrenih projektov z
               regionalnimi razvojnimi programi. Jaz se v konkretne primere ne bi spuščal ampak vam
               lahko povem, da imate na temu seznamu izdane sklepe v nasprotju z veljavnimi
               regionalnimi razvojnimi programi in celo pogodbe so podpisane v nasprotju, po
               podatkih ki tu pišejo. Ne bom zdaj, ker ne bomo diskutirali. Prosil bi in to razumem
               zdaj iz zadnjega prispevka državne sekretarke, da bo potrebno kaj takšnega pogledati
               in mislim da je nujno pogledati. To, zakaj se je to zgodilo jaz ne vem, vse skupaj je
               dobronamerno. Glede na to, da ekipa s strani vlade ni kompletna, da nimamo vseh
               želenih gradiv, na katere se čakamo, ki smo jih zahtevali, nekatere bo potrebno
               dopolniti je moj predlog, da to točko v temu trenutku prekinemo in jo nadaljujemo
               seveda pred tem, bom povedal informativno, glede na možnosti prostorske,
               organizacijske in druge in kar so povedali nekateri predstavniki, ki jih danes ni
               tukaj, se pripravlja še katera gradiva, da bi to nadaljevali predvidoma 4. februarja,
               sredo popoldne ob 14.00 uri.</p>
               <p>Zdaj pa bi prosil predsednik skupnosti občin gospod Kangler želi besedo. Želiš v
               imenu s tem? Prosim.</p>
            </sp>
            <sp xml:id="SDT5-OZLSIRR-Redna-001-2009-01-22.sp14">

               <speaker>FRANC KANGLER:</speaker>

               <p>Hvala lepa, želim v imenu te točke. Hvala lepa za povabilo, zelo sem vesel, da sem se
               lahko temu odzval.</p>
               <p>Skupnost občin ima sto petinšestdeset članic ali na nek način naša skupnost pokriva
               okoli tisoč osemsto petdeset tisoč prebivalcev v celotni Sloveniji in pa zraven tudi
               mojega kolega, ki je predsednik združenja občin moram odkrito reči, da je prav in
               pozdravljam skupnosti občin, da imamo danes z Državnim zborom to točko in to razpravo
               in je tudi prav, da prisluhnite nekaterim pogledom ki jih imamo, tako župani kot
               poslanci, ki so člani tega odbora oziroma Komisije za lokalno samoupravo in
               regionalni razvoj. In moram odkrito reči, da je potrebno to razpravo odpreti ne glede
               na podlagi ugotovitev Računskega sodišča.</p>
               <p>V lokalni skupnosti imamo tudi nekoliko druge težave kot je samo Računsko sodišče
               ugotovilo, tiste operativne. In lokalne skupnosti se velikokrat srečujemo z
               birokracijo, ki je nepotrebna in če bi si kdo vzel čas in ugotovitev skupnosti občin
               Slovenije da so lokalne skupnosti dobro sodelovale z vladno službo v prejšnjem
               mandatu pod gospodom ministrom dr. ...<stage>/Nerazumljivo./</stage>... in da smo ogromno sredstev
               počrpali in mi bi ta sredstva še več počrpali in ta procent realizacije bi bil še
               večji, da če ne bi bilo dodatne administracije ali birokratizma, ki je bil prisoten.
               Kakšni so postopki mislim, da je odveč da na temu mestu govorim ker župani ki ste
               danes v vlogi poslanca in tudi člani tega odbora, boste lahko sami spregovorili.</p>
               <p>Bi pa na nekatere stvari opozoril. Mislim, da je prav, da vas tudi na tej točki
                  seznanim, da smo se včeraj
               začeli pogajati za rebalans proračuna, ki je temelj črpanja evropskih sredstev,
               takšnih ali drugačnih, tako za lokalne skupnosti kot druge subjekte v temu. In da je
               povprečnina zelo pomembna koliko bomo občine uspešne v naslednjih letih, do leta 2014
               je finančna perspektiva, uspešni črpati ta sredstva. In me je malo zbodlo ali pa so
               me malo zbodle besede gospe iz Vlade, gospe Rine, če se ne motim, ko govori in
               poudarja, zaostrene razmere. Jaz mislim, da velikokrat sami v temu danemu trenutku
               povzročamo te zaostrene razmere. In da se slučajno ne bi zgodilo da bi kdo zaradi
               zaostrenih razmer začel znotraj Vlade premeščati takšne ali drugačne projekte ali jih
               izločevati. To so resne stvari, skupnost občin opozarja, da bo bdelo nad tem in tudi
               opozarja, da imamo dve regiji, vzhodno in zahodno kohezijsko in spoštovani poslanski
               kolegi, spoštovani predstavniki vlade ne pozabiti kaj pomeni beseda in nekatera
               zakonodaja skladnejši regionalni razvoj. Ta beseda se v zadnjem času ne uporablja,
               skladnejši regionalni razvoj. Velike občine lažje zagotavljamo lastna sredstva pri
               prijavi nekaterih projektov v črpanju evropskih sredstev. Male občine imajo večje
               težave. Mi smo tu v skupnosti občin tako kot v združenju solidarni.</p>
               <p>Zato opozarjam, da je zelo pomembna povprečnina kakšna bo vsaj v temu delu do leta
               2013 in tudi apeliram na predstavnike Vlade, da premislijo in da pregledajo in
               preverijo vsa ostala sredstva, ki so namenjena po nekaterih drugih ministrstvih, če
               ne bodo uspešno prečrpana da se prestrukturirajo na območje lokalnih skupnosti. Mi
               imamo projektov dovolj in časa tudi dovolj, da jih lahko pripravimo, da lahko za
               potrebe infrastrukture, ne samo komunalne tudi kulturne, športne, turistične, ki so
               kakorkoli razvojnega potenciala ali v občini ali v regiji ali v vzhodni ali zahodni
               kohezijski regiji prisotna. Projekte speljemo, prijavimo projekte in tudi ta sredstva
               počrpamo. Samo eno ministrstvo je nemočno.</p>
               <p>Vam bom odkrito povedal kaj se je včeraj zgodilo na Ministrstvu za finance, je prav
               da slišite poslanci in tudi predstavniki vlade. Kot predsednik skupnosti občin
               ocenjujem, da so bila pogajanja dobra in se zahvaljujem državni sekretarki na
               Ministrstvu za finance in še enemu ministru, ministru za okolje in prostor, gospodu
               Karlu Erjavcu, ki je bil edini minister, ki je na zahtevo Ministrstva za finance
               glede pogajanja poplačnine Ministrstvo za finance obvestil glede subvencioniranja
               neprofitnih stanovanj lokalnih skupnosti. Ko so pa bila ostala ministrstva pozvana,
               da naj Ministrstvo za finance obvestijo katere naloge v preteklosti so bile iz države
               prenesene na občine ali kateri zakonski predpisi so se spremenili, ki so bremenili
               občinski proračun pa ministrstva niso reagirala oziroma so sporočila, da se v
               preteklosti v zadnjih dveh letih ni zgodilo nič. Če se pa samo spomnimo tako
               imenovanega Virantovega zakona, vse občine smo morale  zaradi plač v javnem sektorju v letu 2008 delati
               rebalans, da smo lahko zagotovili plače za tako občinske uslužbence kot uslužbence v
               vrtcih in v osnovnih šolah. In to je samo ena takšna zgodba. Ali to ni dodatna
               bremenitev občine? Nekdo v državi postavi kriterije, nekdo postavi plače, občine pa
               ne glede na to kakšno dobimo povprečnino zagotavljamo finančni vir. Mala občina
               majhne obveznosti, velika občina večje obveznosti ampak sorazmeren delež je popolnoma
               enak. Da se ne menimo kakšne so nastale obveznosti glede predšolske vzgoje, glede
               standardov. Mislim da je odveč, da o tem govorim, ker vem da vsi ki ste člani tega
               odbora oziroma komisije to poznate.</p>
               <p>Bi pa rad poudaril, da skupnosti občin, še enkrat da podpiramo to razpravo, da bi
               bila ta razprava malo širša, ker je potrebno hitro in učinkovito na temu področju
               reagirati in tudi sam pozdravljam, da pride do neke hitre koordinacije na nivoju
               državnih sekretarjev med ministrstvi. Velikokrat stvari stojijo ko eno ministrstvo
               zaprosi drugo. Šest občin nas sodeluje v projektu kulturne prestolnice, dva župana
               sta tu, koordinacije pa ni ali bomo projekte prijavili preko evropskih sredstev ali
               preko sredstev, ki jih bomo zagotavljali za občine ali iz državnega proračuna? In mi
               podpiramo takšno koordinacijo bi pa želel, da če se da, da pozivam tako Vlado kot to
               koordinacijo, da skupnosti občin oziroma obe dve združenji o tem redno obveščate, ker
               je zelo pomembno, mi se zavedamo da občine so tiste, ki bodo kakor koli neposredno
               najbolj čutile tisto finančno krizo, ki jo velikokrat prevečkrat naglas poudarjamo v
               našem okolju, bodisi v lokalnih skupnosti bodisi v državi.</p>
               <p>In jaz ne vidim nobenih izrednih kaj šele zaostrenih razmer zaradi tega, to niso
               zaostrene razmere. Pač pride do takšnega trenutka, ko je potrebno hitro predvsem pa
               učinkovito reagirati in lokalne skupnosti smo pripravljene tu pomagati. Pomagati na
               ta način da v svoje okolje pripeljemo tudi nekaj evropskega denarja več kot nam ga je
               pa bilo namenjeno v finančni perspektivi 2007-2013. Samo o tem se mora Vlada odločiti
               in reči, občine imate potenciale jaz garantiram da jih imamo, v imenu vseh občin,
               člani odbora oziroma komisije pa lahko sami presojate. Jaz sem prepričan, da boste
               znali o tem tudi, ne samo presojati ampak tudi ovrednotiti delo lokalnih skupnosti in
               drugih organov.</p>
               <p>In še enkrat hvala lepa spoštovani predsedujoči, da si mi dal besedo, mi smo se tudi
               odločili da bomo redno prihajali zmeraj takrat ko bomo dobili vabilo kot predsednik
               skupnosti občin na vašo komisijo in želim plodno, na kulturen način in primeren način
               tudi sodelovati pri kreiranju zakonodaje na temu področju.</p>
            </sp>
            <sp xml:id="SDT5-OZLSIRR-Redna-001-2009-01-22.sp15">

               <speaker>PREDSEDNIK VILI TROFENIK:</speaker>

               <p>Hvala gospod Kangler. Strahu, da ne bi bilo vabil ni potrebno imeti. S tem prekinjam
               1. točko dnevnega reda, vsem povabljenim se zahvaljujem za udeležbo. Glede na višjo
               silo, če tako rečem, smo prisiljeni to napraviti in še enkrat napovedujem, da bo
               najverjetneje nadaljevanje v sredo 4. februarja ob 14.00 uri in takrat bomo
               nadaljevali z razpravo in še s tistimi uvodničarji ki jih danes pogrešamo. Še enkrat
               hvala lepa.</p>
               <p>Prehajamo k <title>2. TOČKI DNEVNEGA REDA - RAZNO.</title>
                   Pod to točko bi članice in
               člane odbora želel najprej seznaniti, da smo dobili vabilo na slavnostno akademijo ob
               deseti obletnici delovanja združenja občin Slovenije. Glede na to, da sem sam zadržan
               z drugimi obveznosti na ta dan predlagam, da zastopa naš odbor podpredsednik gospod
               Milan Čadež.</p>
               <p>Potem je drugo obvestilo, dobili smo tudi dopis, ki ga je poslal vsem članicam in
               članom odbora z možnostjo udeležbe na medparlamentarnem srečanju v Bruslju, ki bo
               potekalo 11. februarja. Na povabilu, ki ste ga dobili v pisni obliki odzval samo
               kolega Franc Bogovič in ta predlog oziroma željo smo posredovali službi za mednarodne
               odnose, prevajanje in protokol. Želi pod točko razno kdo besedo? Gospod Kangler,
               izvolite.</p>
            </sp>
            <sp xml:id="SDT5-OZLSIRR-Redna-001-2009-01-22.sp16">

               <speaker>FRANC KANGLER:</speaker>

               <p>Lep pozdrav.</p>
               <p>Seveda mene so na skupnosti občin Slovenije oziroma njegovemu predsedstvu na nek
               način zaprosili oziroma zadolžili, da spregovorim pred tem odborom s prošnjo, da bi
               pravzaprav predstavnika predsedstva oziroma združenja enega ali drugega vabili na
               redne seje za lokalno samoupravo da bi s tem na nek način imeli kontakt oziroma
               neposredno informacijo tudi v predsedstvu enemu in drugemu kaj se na odboru za
               lokalno samoupravo seveda pravzaprav pogovarjamo oziroma kakšna stališča v zvezi z
               občinami sprejemamo.</p>
            </sp>
            <sp xml:id="SDT5-OZLSIRR-Redna-001-2009-01-22.sp17">

               <speaker>PREDSEDNIK VILI TROFENIK:</speaker>

               <p>Hvala. Ponavljam to kar sem prej rekel, da za vabila ni potrebno imeti strahu. Meni
               sploh postaja na nek način nelogično, sem preveril pri službi kako je bilo v
               preteklosti, da ne bi bilo kaj narobe, vabila baje so bila razen za seje oziroma za
               točke nekaterih so bili na dnevnem redu ustavni spori oziroma opredelitve do stališč
               v zvezi z ustavnimi spori in proračunom. Jaz ne vidim osebno in tudi ne v funkciji
               predsednika nobenega razloga, da ne bi bili povabljeni in dobrodošli na vsako sejo,
               na vsako točko dnevnega reda predstavniki obeh združenj in to mislim da bomo
               zagotovili. Gospod Kangler, želiš?</p>
            </sp>
            <sp xml:id="SDT5-OZLSIRR-Redna-001-2009-01-22.sp18">

               <speaker>FRANC KANGLER:</speaker>

               <p>Nič več kot pet minut ne bom vzel, če mi dovolite da me še pet minut poslušate.</p>
               <p>V imenu Skupnosti občin Slovenije kot sem tudi sam dejal imamo sto petinšestdeset
               članov, nekateri naši člani so tudi člani drugega združenja. Mi bolj pokrivamo
               problematiko mestnih občin in vseh občin, drugo združenje je nastalo bolj združenje
               malih občin ker v preteklosti je bil nek strah, da ne bi velike povozile male ali
               obratno. Z obema združenji mi dobro sodelujejo in tudi midva predsednika dobro
               sodelujeva bi pa želel izpostaviti, da tudi mi želimo, ko imamo seje predsedstva, da
               bi predsednika ali predstavnike članov odbora in komisije oziroma Komisije za lokalno
               samoupravo in regionalni razvoj vabili. Čeprav sta to dva, trije člani našega
               predsedstva sem zelo vesel pa vseeno mislim, da v temu mandatu bi lahko tako skupnost
               občin oziroma obe dve združenji in vaša komisija veliko postorili na področju razvoja
               lokalne skupnosti. Mi tudi odpiramo in ne zapiramo nobene razprave okoli bodočih
               pokrajin. Jaz mislim, da smo tisti župani, ki moramo od spodaj navzgor velikokrat
               dali signal državi kakšne naj bodo pokrajine, kakšne naj bodo vsebine. In da bodo
               tudi oni zgoraj, predvsem mislim Vlado drugače gledali na nas ali upoštevali.  Mi ne zapiramo nobenih vrat imamo
               pa recimo velike težave in če se elektrika podraži v eni občini za potrebe družbenih
               dejavnosti ali predšolske vzgoje za 50% to ni mali strošek proračuna ali 75% za
               potrebe javne razsvetljave.</p>
               <p>In če je prejšnja Vlada predlagala pokrajine in če vsebina zakonodaje glede pokrajin
               ni bila vprašljiva, vprašljive so bile samo število pokrajin in nekateri zapleti,
               mislim da je prav da tudi mi obe združenji in vi o tem spregovorimo enkrat. In če je
               prejšnja Vlada predlagala v zakonodaji, da bi naloge sklada kmetijskih zemljišč,
               primer govorim, prenesla na pokrajine je naš predlog obeh dveh združenj, enkrat smo
               že sprejeli, drugačen. Mi predlagamo in bi želeli z vami v to stvar iti enkrat,
               odpreti razpravo na temu odboru, da se kmetijska zemljišča prenesla na lokalne
               skupnosti. Zakaj? Občine smo tiste, ki gospodarimo s prostorom in s prostorskimi akti
               in bi ta Vlada lahko to z lahkoto storila in ne bi bilo v opoziciji nobenega
               nasprotovanja, ker je že opozicija, ki je bila v prejšnjem mandatu bila v oblasti na
               nek način v zakonodaji pokrajin to podpirala. Podpiramo pa da gozdovi ostanejo pod
               okriljem Sklada kmetijskih zemljišč in da imamo to samo sklad kmetijskih gozdov in
               boljšega gospodarja kot so lokalne skupnosti glede nepremičnin ni. Nobenega strahu
               ni. Župan ne more niti kvadratnega centimetra spoštovani zbrani, ne odtujiti ne
               pridobiti brez sklepa občinskega ali mestnega sveta. In verjemite mi, da svetniki v
               občini nekoliko drugače bdijo nad trgovino nepremičninami v občinah kot pa v temu
               danemu trenutku nadzorniki na skladu. Imamo pa velike težave, tisti ki planiramo
               prostorske akte, tisti ki planiramo kakor koli investicije, da potrebuje en župan da
               skladno s kmetijskim zemljišč Republike Slovenije zamenja eno zemljišče dve leti,
               leto pa pol, če bi pa to bilo pod okriljem lokalne skupnosti na eni seji občinskega
               sveta.</p>
               <p>In bi tudi ta potencial, ne samo investicije, ta potencial upravljanja, vzdrževanje
               nekaterih stvari, mi smo tudi pripravljeni, jaz sem to že večkrat javno povedal,
               spoštovani zbrani zaposlene, ki pokrivajo smo pripravljene lokalne skupnosti
               prevzeti. Mi v regiji, naši se bomo zmenili, mi ne želimo da bi kdo znotraj sklada
               širil negativizem na ta način da bodo brezposelni. Ne, občine prevzamemo zaposlene po
               enotah, ni problem, vsaj kolikor sem se pogovarjal z župani, ni problem. Župani smo
               se znali vedno v neki regiji dogovoriti kakšen je bil odstotek skupnega recimo
               medobčinskega organa ali takšnega organa, ki bi opravljal s kmetijskimi zemljišči. Bi
               bila pa ta poteza ena velika dodana vrednost razvojev in občinam. Ne zato da bi
               kmetijska zemljišča pozidali, ta strah je odveč ker vemo kakšni so postopki glede
               prostorskih aktov in podobno in nima smisla da na temu mestu o tem govorim ima pa
               smisel da o tej spremembi ker splošna javnost ali pa nekdo, ki bo temu nasprotoval bo
               želel nekomu drugače interes županov v lokalni skupnosti to predstaviti.</p>
               <p>In takšne so recimo nekatere problematične panoge znotraj lokalne skupnosti ki bi mi
               želeli, da tudi s Skupnostjo občine Slovenije, preden bi bila neka obravnava
               prenesemo to problematiko z obeh združenj, če smem govoriti v imenu skupnosti in
               združenja na vaš odbor in da tukaj odpremo razpravo. Ta razprava bi bila plodna, ne
               zato, da bi si želeli župani, ki smo združeni v eno združenje nekoga v Vladi, po
               domače povedano, zafrkavati. Ne! Ker želimo dialoga, ker želimo partnerstva, ker
               želimo z Vlado vzpostaviti neki dialog, neki konsenz in ta dialog in konsenz morata
                   prinesti pozitivne učinke.
               In to si želimo in je moje mnenje takšno, da bi tisti ki hodite na predsedstvo SOS-a
               velikokrat kakšno takšno razpravo odprli na Komisiji za lokalno samoupravo in
               regionalni razvoj pri čemer bi vi kot poslanci sprejeli ustrezne sklepe, takšne ali
               drugačne narave, kakršno je vaše mnenje in s tem tudi pozvali ali zavezali slovensko
               vlado da poskuša proučiti ali zahtevati, da pripravi zakonodajo za Državni zbor. In
               jaz mislim, da je način razmišljanja in tega in da na ta način lahko na področju
               lokalne samouprave tako poslanci Državnega zbora, skupnosti občin, župani in Vlada
               kar veliko postorimo. In mi ponujamo roko, jaz se bom tudi odločil in skupaj z mojim
               kolegom predlagala nekaj gradiv in da bi predsednik enkrat sklical vašo komisijo na
               temo problematike, ki se srečujemo v skupnosti občin in ZOS-u odprli razpravo,
               prenesli nekatere sklepe mi z našega predsedstva vam in da odpremo vsebinsko razpravo
               o nekaterih pogledih, ki sem jih jaz na kratko sedaj predstavil. In to je naš interes
               in jaz sem prepričan, da smo skupaj lahko zelo uspešni.</p>
            </sp>
            <sp xml:id="SDT5-OZLSIRR-Redna-001-2009-01-22.sp19">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa gospod Kangler za vaše podajanje. Bi mogoče še kdo želel besedo? Gospod
               Robert Smerdelj, predsednik Združenja občin Slovenije, izvolite.</p>
            </sp>
            <sp xml:id="SDT5-OZLSIRR-Redna-001-2009-01-22.sp20">

               <speaker>ROBERT SMRDELJ:</speaker>

               <p>Lep dober dan želim tudi v imenu združenja.</p>
               <p>Gospod Kangler je kar nekaj povedal pa bi bilo malo čudno če s strani združenja ne bi
               čisto nič, ampak bom kratek. No, jaz sem vesel, da pravzaprav dobimo povabila na
               odbore in želimo prispevati kolikor je v naši moči. Zelo mi je všeč ta predlog ta
               koordinacija pravzaprav, ki bi jo lahko v okviru tega odbora , bom rekel, sodelovanja
               med lokalnim nivojem pa državnim. Tako da to se mi zdi ena zanimiva zadeva, ki jo je
               za stestirati probati ampak seveda je predvsem odvisno od odbora.</p>
               <p>Kar se tiče kmetijskih zemljišč je gospod Kangler že povedal, da je tudi s strani
               združenja podpiramo to varianto prenosa bi pa prosil, kolikor je v vaši moči za pomoč
               pri oblikovanju oziroma pri rebalansu proračuna namreč zdaj se dogaja rebalans, na
               novo se bo postavljala povprečnina, ta je pa bistvenega pomena za imeti neko finančno
               moč, za črpanje sredstev tako z evropskih skladov kot za investicije in tako naprej.
               Saj ste sami večinoma župani in veste kako to zgleda. Tako da tukaj zares, bi najmanj
               kar ne smeli si privoščiti da se nam tukaj s povprečnino zmanjša moč ker je v
               preteklem obdobju dveh let, dajmo reči, nastalo precej novih predpisov zakonodaje, ki
               pomeni precej novih finančnih obveznosti. Tako da tukaj apel tudi s tega zornega
               kota. Jaz imam od včeraj tudi dober občutek tako da upam, da bomo uspeli zbalansirati
               te obveznosti oziroma prihodke in te obveznosti, ki jih imamo na podlagi zakonodaje.
               Vem pa da ne bo enostavno zaradi situacije, finančne in tako naprej, kriza dajmo
               reči. Tako da tudi bo potrebno najti neke smiselne, pametne rešitve. Toliko,
               hvala.</p>
            </sp>
            <sp xml:id="SDT5-OZLSIRR-Redna-001-2009-01-22.sp21">

               <speaker>PODPREDSEDNICA RENATA BRUNSKOLE:</speaker>

               <p>Hvala lepa. Sam odbor za lokalno samoupravo in regionalni razvoj seveda želi
               prisluhniti temu kar je bilo danes podano. Torej potrebam občin in lokalni
               samoupravi, ravno tako tudi slovenska Vlada S tem pa tudi prekinjam to točko in tudi prekinjam današnjo sejo, ki
               jo bomo nadaljevali čez štirinajst dni, to je v sredo, 4. februarja, ob 14.00 uri.
               Zahvaljujem se vam za udeležbo.</p>
               <stage type="time">(Seja je bila zaključila 22. januarja2009 ob 14.19.)</stage>
            </sp>
         </div>
      </body>
   </text>
</TEI>