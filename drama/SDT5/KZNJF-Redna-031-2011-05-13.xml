<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-KZNJF-Redna-031-2011-05-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">B73EFF3FD23D0CE6C125787800314E9C</idno>
               <idno type="custom" subtype="day">ED00380B3355F8DFC125788F003B5C57</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=ED00380B3355F8DFC125788F003B5C57</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KZNJF-Redna-031-2011-05-13.KZNJF" n="031">
               <name>Redna</name>
               <date when="2011-05-13"/>
            </setting>
         </settingDesc>
         <particDesc>
            <listOrg>
               <org xml:id="SDT5-KZNJF-Redna-031-2011-05-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KZNJF-Redna-031-2011-05-13.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA NADZOR JAVNIH FINANC</stage>
            <stage type="session">31. seja</stage>
            <stage type="date">(10. maj 2011)</stage>
            <stage type="chairman">Sejo je vodil mag. Andrej Vizjak, predsednik komisije.</stage>
            <stage type="time">Seja se je pričela ob 12.08.</stage>
            


            <sp xml:id="SDT5-KZNJF-Redna-031-2011-05-13.sp1">

               <speaker>PREDSEDNIK MAG. ANDREJ VIZJAK:</speaker>

               <p>Spoštovani. Pričenjam 10. redno sejo Komisije za nadzor javnih financ.</p>
               <p>Obveščam, da nisem prejel nobenih opravičil s strani članov komisije. Kot nadomestni
               člani pa na današnji seji sodelujejo in sicer namesto poslanca Janeza Janše sodeluje
               poslanec Ivan Grill s pooblastilom in pa namesto poslanca Rada Likarja sodeluje
               pooblaščen poslanec Branko Marinič.</p>
               <p>Prehajamo na določitev dnevnega reda. S sklicem ste prejeli tudi dnevni red seje
               komisije s tremi točkami. Naknadno pa sem vam podal tudi predlog za razširitev
               dnevnega reda s točko obravnava obvestila Računskega sodišča Republike Slovenije o
               hudi obveznosti dobrega poslovanja, obravnava v skladu z desetim odstavkom 29. člena
               zakona o računskem sodišču. Vaših predlogov za druge spremembe dnevnega reda v času
               določenem s poslovnikom nisem prejel. Prehajamo na razpravo o predlagani razširitvi
               dnevnega reda. Razlogi za razširitev so nastali po sklicu seje, to je pomembno
               poudariti. Ta je bil 20. 4. 2011, saj smo prejeli obvestilo računskega sodišča pa dva
               dni kasneje, 22. 4., torej po sklicu 31. seje. Ocenjujem tudi, da je zadeva pomembna,
               aktualna, saj je računsko sodišče podalo predlog za razrešitev odgovorne osebe, ki ga
               je pa nadzorni svet Darsa zavrnil. Zato menim, da je tudi ta razširitev upravičena.
               Sprašujem vas, kdo želi razpravljati glede predlagane rešitve dnevnega reda?
               Ugotavljam, da ni prijavljenih za to, seveda zaključujem to razpravo in prehajamo na
               glasovanje o razširitvi dnevnega reda.</p>
               <p>Sprašujem vas, kdo je za to, da se ta točka obravnava na današnji seji? <stage>(10 članov.)</stage>
               Kdo je proti? <stage>(Nihče.)</stage></p>
               <p>S tem smo to točko tudi uvrstili.</p>
               <p>Zdaj to točko predlagam, da obravnavamo kot 1., ker se mi zdi, da je tudi pereča
               problematika takšna. Pa mislim, da tudi ne bo dolgo trajala, glede na to, da vidim
               oziroma da smo prejeli obvestilo prav o vseh, razen računskega sodišča, prav vseh
               vabljenih k tej točki. Prav vseh.</p>
               <p>Tako, da se s takim predlogom strinjate, če se, potem tudi o tem ne bi glasovali in
               je določen dnevni red torej, da je kot 1. točka obravnava obvestila računskega
               sodišča o hudi kršitvi obveznosti dobrega poslovanja, obravnava v skladu z desetim
               odstavkom 29. člena zakona o računskem sodišču in potem poročilo o opravljenem
               inšpekcijskem nadzoru Ministrstva za finance, Urada Republike Slovenije za nadzor
               proračuna in tako naprej po predlogu, ki je bil že z vabilom tudi vsem
               posredovan.</p>
               <p>Prehajamo na <title>1. TOČKO DNEVNEGA REDA - TO JE OBVESTILO RAČUNSKEGA SODIŠČA
                  REPUBLIKE SLOVENIJE O HUDI KRŠITVI OBVEZNOSTI DOBREGA POSLOVANJA, OBRAVNAVA V
                  SKLADU Z DESETIM ODSTAVKOM 29. ČLENA ZAKONA O RAČUNSKEM SODIŠČU.</title> Za
               obravnavo te točke imamo številna gradiva: Obvestilo Računskega sodišča aprila letos,
               se pravi 22. 4., Revizijsko poročilo, sklepe, ki jih je Komisija že sprejela januarja
               letos, dopis Okrožnega državnega tožilstva, februarja letos in številne druge dopise.
               Ne bi vseh našteval, ker jih je veliko. Obveščam vas torej, da smo k tej točki
               povabili Računsko sodišče. Med nami pozdravljam predsednika računskega sodišča z
               namestniki in vrhovne državne revizorje. Povabili smo gospoda dr. Milana Medveda,
               predsednika nadzornega sveta, ki se je opravičil in se je opravičil  menda že tretjič ali četrtič in ga še nikoli
               nismo videli na tej seji komisije, pa čeprav smo ga večkrat vabili, pa se je vedno
               opravičil. Očitno gre za zelo zaposlenega človeka. Poslovni razlogi so botrovali
               temu, da se je danes zjutraj opravičil. Ni se opravičil prejšnji teden ali kdaj prej,
               ampak danes zjutraj. Prejeli smo tudi opravičilo gospe predsednice uprave agencije
               gospe Dagmar Komar, ki pravi v opravičilu, da nam nima kaj novega povedati. Potem se
               je opravičil tudi minister in državni sekretar in poslal generalnega direktorja sem k
               nam. Opravičila se je tudi gospa Mateja Duhovnik, predsednica uprave. Malo smo v
               skromni zasedbi, kar se tiče gostov in predlagam torej, da k tej točki da uvod
               predsednik računskega sodišča oziroma tudi ostali vabljeni s strani računskega
               sodišča, potem bomo dali besedo tudi predstavnikom ministrstva, čeprav imamo malo
               težav z njihovim nastopom tukaj, ampak dobro. Potem bi seveda odprli razpravo članov.
               Izvolite, predsednik.</p>
            </sp>
            <sp xml:id="SDT5-KZNJF-Redna-031-2011-05-13.sp2">

               <speaker>DR. IGOR ŠOLTES:</speaker>

               <p>Hvala za besedo. Lep pozdrav vsem tudi s strani ekipe računskega sodišča. Če na
               kratko povzamem, zakaj gre v predmetni zadevi, bi poudaril naslednje. Računsko
               sodišče je v revizijskem poročilu, o poročilu<stage>(?)</stage> odškodnine in gradnji nadvoza nad
               avtocestnim odsekom Pluska - Ponikve v obdobju od 1. 1. 2009 do 31. 5. 2010 ocenilo,
               da Dars pri izplačilu odškodnine fizični osebi in gradnji nadvoza nad tem avtocestnim
               odsekom ni ravnal gospodarno, zato smo tudi od uprave Dars zahtevali izvedbo
               popravljalnih ukrepov. Glede odprave nesmotrnosti in pa nepravilnosti pri izplačilu
               konkretne odškodnine od nadzornega sveta pa izvedba nadzora nad preostalimi primeri
               izplačila odškodnin na tej trasi. Nadzorni svet Darsa je pričel z izvajanjem nadzora
               tako, da je imenoval komisijo, ki naj bi določila nadzor 40-ih primerov izplačanih
               odškodnin, ter rok za izvedbo do 30. 6. 2011, kar smo ocenili kot zadovoljiv ukrep.
               Bomo pa seveda po vsej verjetnosti prejeli tudi to poročilo o opravljenem nadzoru.
               Ravnanje uprave Darsa smo ocenili kot zadovoljivo glede vložitve skupne tožbe z
               državnim pravobranilstvom za ničelnost dela pogodbe in sporazuma s fizično osebo,
               glede uveljavljanja ničelnosti izplačila 1,347 milijonov evrov, ki se nanaša na
               izplačilo milijon evrov odškodnine fizični osebi in izgradnji nadvoza v vrednosti 347
               tisoč evrov. Kot nezadovoljivo pa smo ocenili ravnanje uprave Darsa pri naročilu
               novih cenitev za potrebe sklenitve novega sporazuma z družbo Avtotransport in tukaj
               je treba posebej opozoriti, da je uprava Darsa naročila te cenitve, ne da bi ta
               omenjena družba sploh izrazila zahtevo za izplačilo kakršnekoli škode, kar ocenjujemo
               na negospodarno ravnanje Darsa, ker so seveda tudi ti stroški, ki niso majhni,
               nepotrebni.</p>
               <p>V zahtevi za odzivno poročilo smo izrecno poudarili, da naj se cenitve izvedejo šele
               takrat, če bi zahtevek tega podjetja presegel zahtevo za izgraditev nadvoza, predvsem
               zaradi nesodelovanja fizične osebe in pa družbe, gospodarski ocenjevalci tudi niso
               razpolagali z ustreznimi podatki za cenitve, zato te tudi niso dokončne, ker
               vsebujejo kar vrsto omejitev. Ponovno in seveda na zelo podoben način, kot smo
               ugotavljali v revizijskem poročilu je uprava Dars vplivala na izkazane vrednosti v
               cenitvah, ker ocenjevalcem vrednosti ni podala ustreznega naročila predmeta cenitve
               in tudi ni posredovala vseh razpoložljivih podatkov in pa dokumentov. Njim<stage>(?)</stage> celo
               razkrila cenitveno poročilo zemljišč in zunanje ureditve, ki je bila oziroma bilo
               podlaga za izplačilo odškodnine v tem neosporavanem delu odškodnine.  In kot smo navedli že pri
               predstavitvi samega revizijskega poročila, gre za cenitve z naročenim rezultatom, kar
               uprava Dars dosega z nepravilnim naročilom predmeta cenitev. Tako je izkazana
               vrednost škode zaradi potrebne izgradnje nadvoza izkazana v vrednosti nekaj več kot
               500 tisoč evrov, kar naj bi izhajalo iz ponudb izvajalcev Dars v tožbi za ničnost
               pogodbe in pa sporazuma, uveljavlja škodo v višini 347 tisoč evrov, kot je dejansko
               stara izgradnja nadzora.</p>
               <p>Največja ta nepravilnost in pa nesmotrnost pri teh ponovljenih cenitvah izhaja iz
               naročila ocenjevalcev, da morajo oceniti vrednost investicij, ki jih mora fizična
               oseba izvesti, da bo ugotovila nadomestno parkirišče, zaradi česar je v novih
               cenitvah vsebovan tudi izračun škode zaradi potrebne ureditve novega parkirišča,
               kljub temu, da je bila ta odškodnina fizični osebi že v celoti plačana, se pravi v
               delu neosporavane odškodnine za zemljišča in pa zunanjo ureditev v skupni vrednosti
               663 tisoč evrov, od tega na zunanjo ureditev nekaj več kot 30 tisoč evrov, zato
               cenitev v tem delu sploh ni bila niti potrebna.</p>
               <p>Zaradi tega tudi nesmotrnega ravnanja in neustreznih ravnanj glede samih cenitev, kar
               je tudi v neskladju z 12. členom Zakona o ureditvi določenih vprašanj v zvezi z
               izgradnjo avtocest ter posledično neustreznih vrednosti v teh cenitvah in glede na,
               če temu lahko rečemo "modus vivendi" ravnanja v takšnih in podobnih primerih, posebej
               tukaj opozarjamo na tako imenovane cenitve z znano vrednostjo, smo na podlagi presoje
               pomembnosti, po vrednosti in pa predvsem v kontekstu ugotovili, da gre za hudo
               kršitev v vrednosti dobrega poslovanja in predlagali nadzornemu svetu Dars, da prične
               s postopkov razrešitve Mateja Duhovnik, predsednico uprave in Gordane Boškovič,
               članice uprave. Kako se je odločil nadzorni svet, pa tako ali tako veste. Toliko za
               uvod.</p>
            </sp>
            <sp xml:id="SDT5-KZNJF-Redna-031-2011-05-13.sp3">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Želi še kdo drug k tej točki? <stage>(Ne.)</stage></p>
               <p>Torej dovolite, spoštovani kolegi, da naredim en kratek uvod, kajti zdi se mi, da smo
               pravzaprav pred enim primerom, ki je zopet specifičen in ki lahko postane nek vzorec,
               neka praksa tudi v prihodnje in se postavlja pravzaprav vprašanje sploh še nadaljnje
               smiselnosti opravljanja revizij v tej državi in obstoj Računskega sodišča sploh.
               Namreč če revidiranci lahko po milji volji, pa še posebej, če gre za čiste
               gospodarske subjekte in neke vrste gospodarjenje tudi z javnim denarjem, po mili volj
               upoštevajo ali ne upoštevajo, pripombe, ukrepe in torej tudi ugotovitve Računskega
               sodišča in pozive Računskega sodišča, potem se bo očitno ob nekem ne odzivu na ta
               primer zgodilo še lahko veliko veliko takšnih primerov. Mi smo imeli že podobne
               pozive Računskega sodišča k razrešitvi ob primerih ministrov. Takrat je bilo večkrat
               izpostavljena neka, tudi politična komponenta tega in tudi vprašanje koalicij in na
               nek način tudi nekih širših posledic, ki jih ima taka odločitev. In so se ti primeri
               tudi pojavljali v sedanjem mandatu. Sedaj pa imamo tukaj primer gospodarske družbe,
               torej Darsa, ki je pravzaprav, upam da izvzet iz te scene politike, ker naj bi šlo
               pravzaprav za gospodarski subjekt, ki je od črke A do črke Ž gospodarski subjekt.
               Upam, da ni kakšna črka, ki še, da je tudi kakšen politični akter ali pa, da ima neko
               politično vlogo. In v tem primeru se ravna po istem modelu, torej nekega prezrtja,
               neupoštevanja pozivov Računskega sodišča. To se je zgodilo s strani nadzornikov
               Darsa. Še več, komisija za nadzor je januarja to že obravnavala oziroma obravnavala
               je to problematiko in je 
               agenciji za opravljanje kapitalskih naložb predlagala določene sklepe. Predlagala je
               razrešitev nadzornega sveta Darsa in posledično uprave Darsa. Agencija od takrat do
               danes pa je preteklo štiri do pet mesecev, ni ne A ne B rekla ne nič naredila in
               pravzaprav ta kalvarija očitno teče naprej. Mimogrede se je še marsikaj ugotovilo s
               strani, tudi v javnosti in tudi obravnavali smo ravnanje Darsa v primeru poplačil
               podizvajalcev. Ne nazadnje je bilo zadnjič izpostavljeno tudi dejstvo, da se je
               uprava Darsa zavarovala za primer odgovornosti iz sredstev Darsa. Torej tudi karkoli
               naredijo, kakršnokoli škodo povzročijo, bo na koncu to plačal slovenski
               davkoplačevalec. In menim, spoštovani člani komisije, da ta primer presega samo ta
               primer. Presega tudi položaj oziroma zajema tudi položaj Računskega sodišča, ki je
               ustavno opredeljen in zakonsko opredeljen in težko bi bil sedaj v koži recimo
               predsednika Računskega sodišča, ki je že očitno načelo ene institucije, ki jo vsi
               tisti, ki bi jo morali upoštevati, ignorirajo. Tako da, zadeva je izjemno
               problematična in eskalira, to se pravi, zadeve se ne rešujejo, temveč se poglabljajo.
               In jaz mislim, in na koncu bi tudi predlagal, spoštovani, da od teh problematik, tudi
               širše v kontekstu pozicije, veljave in ne nazadnje tudi dosedanje prakse glede
               upoštevanja ukrepov Računskega sodišča spregovorimo tudi na plenarni seji. Mislim, da
               je ta problem, problem sedaj res izbil na površje in to zadevo moramo razširiti.</p>
               <p>Spoštovani, odpiram razpravo na to temo. Kdo želi kaj povedati? Predsednik,
               izvolite.</p>
            </sp>
            <sp xml:id="SDT5-KZNJF-Redna-031-2011-05-13.sp4">

               <speaker>DR. IGOR ŠOLTES:</speaker>

               <p>Hvala. Mogoče samo v tem širšem kontekstu, bi samo izpostavil, da smo tudi v tem
               primeru posebej rekli in opozorili na to, da se očitno postavljajo neki novi
               standardi glede razumevanja pomena in vloge Računskega sodišča ne glede na to, da je
               v Ustavi ta institucija zapisana kot vrhovni varuh javnih financ. To kar smo že
               večkrat povedali, ta institucija glede zakonodajnega ustroja in sistemske ureditve je
               prilagojena oziroma urejena na način kot ima večina skandinavskih in evropskih držav,
               torej nima represivnih pristojnosti. In prepričan sem, da snovalci te zadnje
               spremembe od leta 2001 so nekako pričakovali, da se bo ta finančna kultura nekako
               dvigala in da bodo že sama mnenja ugotovitve in tudi pozivi že dosegli svoj namen
               brez potrebe po uveljavljanju kakršnihkoli pristojnosti sankcioniranja. Ampak očitno
               kaže zadeva v neko drugo smer, da se pravzaprav ta odnos nekako spreminja. Mogoče gre
               v neko slabšo smer in današnji primer je tudi nekako dokaz tega, ker pravzaprav tudi
               prisotnost na komisiji ni zagotovljena, pa gre za zelo pomembna vprašanja, torej ne
               gre samo odnos do računskega, ampak v tem konkretnem primeru tudi do parlamenta in
               komisije. Torej smo pred neko pomembno dilemo kako pravzaprav naprej in če nekako
               rečem, bolj optimistično, upam, da se bo krivulja počasi oziroma, da se mora obrniti
               navzgor, da ne bi bilo potrebno poseči po spremembah zakona, ki bi vnesla v
               pristojnosti tudi posamezne ...<stage>/nerazumljivo/</stage>... pristojnosti, ki pa, to pa
               opozarjam, so lahko tudi, ne bom rekel kontra produktivne, ampak se lahko obrnejo
               tudi v svoje nasprotje, se pravi, lahko postanejo tudi nevarno orožje. Zato je tako
               kopičenje lahko tudi kontraproduktivno in skrb zbujajoče, zato še enkrat opozarjam,
               upam, da bodo ti primeri res izjeme, ne pravilo tukaj pa vloga vseh nas in vas kot
               parlamenta in nadzornih institucij, da skušamo, če rečemo, to zavedanje o pomeni
               institucij, tudi teh, ki nimajo oblastvenih atributov, ki torej nimajo represivnih
               pristojnosti, da imajo svojo vlogo in svoj namen v našem ustavnem sistemu, sicer je
               treba razmišljati o drugačni celotni ureditvi. Hvala.</p>
            </sp>
            <sp xml:id="SDT5-KZNJF-Redna-031-2011-05-13.sp5">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Jaz mislim, da je pravzaprav ta kultura, da ima nek negativni gradient,
               ne pozitivni, da krivulja. 
               Hvala da ste opozorili, da niste pri tem odnosu in tej nekulturi samo vi, pravzaprav
               izpostavljeni, temveč je tudi parlament, kajti nadzorni svet, agencija, pravkar
               ustanovljena agencija in tudi uprava ne čutita potrebe, da bi Komisiji za nadzor
               javnih financ, ki je parlamentarno delovno telo, posvečeno in namenjeno prav temu,
               dobila kakšne sveže odgovore in kakšna upanja, da se bo ta krivulja kam pomaknila, v
               tem konkretnem primeru. Tako, da jaz se bojim, da to upanje, da bo jutri bolje, ni
               dovolj. To je pač upanje, ki ga gojimo že zadnjih 10 let, in smo tam kjer smo.
               Pravzaprav zadeve eskalirajo. Tako, da spoštovani, jaz bi predlagal, da opravimo na
               plenarni seji razpravo o tem konkretnem primeru in tem širšem problemu, ki ga imamo.
               To se pravi, problemu neupoštevanja ukrepov in ugotovitev Računskega sodišča s strani
               revidirancev, in seveda smiselnosti ureditve in popravkov zakonodaje v smeri novih
               pooblastil Računskemu sodišču.</p>
               <p>Poslanec Grill, prosim.</p>
            </sp>
            <sp xml:id="SDT5-KZNJF-Redna-031-2011-05-13.sp6">

               <speaker>IVAN GRILL:</speaker>

               <p>Hvala lepa.</p>
               <p>Prav zanimivo je kako Dars ignorira Državni zbor, to komisijo in ne nazadnje tudi
               Računsko sodišče, in res je, da je veliko dela, zdaj na avtocestnih odsekih, ampak
               tam nisem nikjer videl gospe Duhovnikove, tako, da tisto opravičilo nima neke takšne
               resne podlage za njeno odsotnost. Očitno so razlogi drugje, in prav na te možnosti
               takšnega obnašanja takšne institucije, in ne nazadnje tudi agenciji smo mi
               opozarjali, ko se je v Državnem zboru sprejemal zakon o teh agencijah, ko se je
               sprejemal zakon o Darsu, da bodo vse te nove spremembe dejansko omogočale tak
               ignorantski odnos do države oziroma Vlade, ne nazadnje tudi do Državnega zbora. In da
               se nadzorni svet Darsa, vsaj po izjavah sodeč, gospoda Medveda, ki ne vidi v
               ugotovitvah Računskega sodišča nobenih utemeljenih razlogov, da bi se sploh
               poglobljeno ukvarjali. S temi primeri kaže, da je tukaj verjetno nekaj več, kot samo
               tisti odnos ali tudi vloga nadzornega sveta do tako pomembne institucije. In tukaj se
               strinjam, da bi bilo treba o teh zadevah razpravljati bistveno širše na seji
               Državnega zbora, čeprav tam ne bo moč dobiti odgovorov neposredno od tistih
               vpletenih, tako s strani nadzornega sveta, kot s strani uprave Darsa, ampak mislim,
               da bomo pa lahko opravili politično razpravo dosti strokovno, poglobljeno in tudi
               utemeljeno.</p>
               <p>Bi pa veljalo razmišljati, ne samo da se gre v spremembo zakona o Računskem sodišču,
               kjer bi se lahko tudi neke pristojnosti povečalo, tudi v smislu nekih represivnih
               ukrepov, da se gre raje v spremembo tistih zakonov, ki ste jih v tem mandatu,
               spoštovana koalicija, že spreminjali, pa se je to pokazalo, kot neučinkovito ali pa
               so bili s tem namenom, da so te institucije obnašajo tako, kot so, načrtno. Ampak, v
               drugih zakonih se pa verjetno da kaj spremeniti, da bi se lahko te institucije, ki so
               predvsem za javni interes, obnašale drugače.</p>
               <p>Bi pa lahko navedel primer dobre prakse, predvsem za tiste institucije, to je
               agencija, ki ima pristojnost na nadzornem svetu, smo imeli nedavno primer tu v
               Ljubljani na Hypo banki, ko smo videli, da so v bistvu čez noč prišli lastniki,
               razrešili nadzorni svet, pobrali dokumentacijo in seveda začeli postopke brez
               kakršnihkoli filozofiranj in zaključevanj. To je lahko primer dobre prakse, da se
               tiste ustrezne institucije tako odzivajo, in da takoj, ko se pokaže nek sum
               nepravilnosti, tudi reagira. Saj ni samo ta primer, ki ga je računsko sodišče tukaj
               obravnavalo v svojem poročilu. 
               Vemo kakšne so tukaj tudi nepravilnosti ali usode ali travme podizvajalcev, ki so
               tudi na račun Darsa ostali brez težko prigaranih sredstev. Tako, da tukaj je več kot
               dovolj razlogov za zamenjavo in odstavitev. Tako, da predsednik, jaz v celoti
               podpiram ta predlog, da se to tematiko obravnava na sami seji Državnega zbora.</p>
               <p>Hvala lepa.</p>
            </sp>
            <sp xml:id="SDT5-KZNJF-Redna-031-2011-05-13.sp7">

               <speaker>PREDSEDNIK MAG. ANDREJ VIZJAK:</speaker>

               <p>Hvala.</p>
               <p>Poslanec Rezman, prosim.</p>
            </sp>
            <sp xml:id="SDT5-KZNJF-Redna-031-2011-05-13.sp8">

               <speaker>VILI REZMAN:</speaker>

               <p>Hvala lepa, gospod predsednik. </p>
               <p>No, jaz lahko rečem, da po izkušnjah, kolikor sem jih imel z različnimi
               institucijami, tudi Računskim sodiščem Republike Slovenije, sem to razumel vedno kot
               neko proaktivno sodelovanje za razreševanje bodisi težav bodisi iskanje poti za
               razrešitev kakšnih problemov, ki so nastajali, in bi na ta način pravzaprav najbrž
               tisti, ki so danes po moji sodbi koordinirano odsotni morali to tudi tako razumeti,
               da se da kaj izboljšati, kaj popraviti in tudi kadar gre za kritiko, bi verjetno
               morali biti pripravljeni razmisliti o tem kaj se je v resnici zgodilo in kaj se
               popraviti da. Zdaj ta dogajanja, ki so tipična v zadnjih mesecih, ta neodzivnost, in
               spomnim naj da smo tudi na tej komisiji govorili o tem kako se sploh ne respektira
               nekaterih ključnih državnih institucij, kako se nekateri obnašajo tudi do te
               komisije, pravzaprav arogantno, in ker se to ponavlja in ker je bilo tudi že na tej
               komisiji pozivano k resnemu razmisleku o tem ali ustrezni ljudje ustrezno reagirajo,
               zlasti imam v mislih upravo in nadzorni svet Darsa, verjetno potencirati ta politični
               pritisk, ki si ga predlagal. Saj za kaj drugega pravzaprav ne gre. In če se prav
               spomnim, tudi na zadnji seji te naše komisije smo o tem govorili, da je treba to
               stopnjevati, ker druge poti za enkrat ne najdemo, razen če bo padel kakšen pameten
               nasvet, da se da še kaj drugega storiti. Ta ignoranca ključnih institucij je
               nesprejemljiva, tudi če bi imeli tisti, ki so bili revidirani, vse prav, bi morali
               zastaviti najbrž vse za to, da bi se v postopkih dokazovali, da imajo v resnici prav,
               in ne da nas pustijo tukaj sedeti, kot da nas je nekdo pozabil v tej sobi. Takšen
               občutek dobimo, kadar imamo opravka z vodstvom Darsa. Jaz zato podpiram oboje, menim
               da je prav, da komisija predlaga, da se stopnjuje ta ambicija, da se razčistijo
               nekatere stvari. Menim pa da je tudi prav, da, čeprav je predsednik Računskega
               sodišča takoj opozoril na morebiten negativni efekt, da je vendarle prav, da se tudi
               o tem razmisli do katere mere se sme ignorirati Računsko sodišče, če pod narekovaji
               tako rečem, in tudi če lahko ima to negativne efekte zaradi tega, ker bi lahko
               Računsko sodišče, bi rekel teoretično to zlorabljalo. Tudi če ta teoretična možnost
               je, naj razprava o tem steče. Naj steče razprava o tem ali ima Računsko sodišče
               dovolj pristojnosti, če jih nima katere bi moralo pridobiti, pokazati na to kaj je
               eventualno potem tudi slabega, če bi se to sprejelo, in potem se bomo odločali. Zdaj
               mi samo iniciramo razpravo o tem problemu. In jaz, če gre za ti dve stvari, se pravi
               razpravo na Državnem zboru in razpravo o pristojnostih in moči ukrepanja Računskega
               sodišča pač pristajam in s tem soglašam.</p>
            </sp>
            <sp xml:id="SDT5-KZNJF-Redna-031-2011-05-13.sp9">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa.</p>
               <p>Res je, mi kot komisija lahko v okviru svojih pristojnosti delujemo, lahko
               predlagamo, lahko sprejmemo določene sklepe, to smo že naredili. Jaz bi danes še
               enkrat ponovil tudi sklep, da Agencijo ponovno pozovemo k razrešitvi nadzornega sveta
               oziroma zamenjavi članov nadzornega sveta, kajti mislim, da je tako brezbrižen
               pristop članov nadzornega sveta na zadnji seji do ugotovitev Računskega sodišča
               pravzaprav jasno kaže, da ti ljudje ne razumejo vloge Računskega sodišča in tudi
               svoje vloge ne. In posledica je, da je verjetno bolje, kot jim to dopovedati, jih prej zamenjati. In zelo dobro bi
               bilo, da bi uprava agencije tudi to spoznala. In iz zadnjega dopisa, ki sem ga prejel
               danes, ni razbrati, da bi agencija za upravljanje kapitalskih naložb to razumela. In
               zato je tudi danes tu ni. Stopnjevanje, res, na plenarni seji lahko stopnjujemo ta
               politični pritisk, ampak se bojim, da pravzaprav te ekipe ljudi obvladuje nekdo drug,
               neki lobiji in da je malo mar, očitno tudi premieru in pristojnim ministrom in tudi
               tem, ki so politično odgovorni za sedanjo oblast, kaj se počne in da pač tolerirajo
               to. Vsi ti politični pritiski očitno ne zaležejo, to kar mi lahko sproduciramo.
               Karavana gre dalje, ni nobenega. Dela se po svoje, nobenega se ne razreši. In zato
               mislim, da je ta obravnava potrebna. Jaz ne vem, ali bomo to kar pustili naprej, ker
               to bo danes v primeru Darsa, jutri bo v primeru neke druge državne družbe, ali
               sklada, ali ne vem česa še vse. Imamo tukaj pokojninsko blagajno, imamo zdravstveno
               blagajno. Revizije teh blagajn bomo obravnavali na prihodnji seji, še ta mesec. Fino
               bi bilo, da ugotovimo kje smo, ali bomo tolerirali to eskalacijo te dvotirnosti, ko
               imamo po eni strani Računsko sodišče, oblast, ki je politično odgovorna in posledično
               neke druge sisteme, ki funkcionirajo po nekih čudnih pravilih in se ne ozirajo veliko
               na ugotovitve drugih organov, in parlamenta in Računskega sodišča. Tu nam pridejo te
               ugotovitve Računskega sodišča prav zato, ker je verjetno to le neko telo, ki je
               podalo neverjetno, sigurno neke strokovne ugotovitve vizavi tega. To ni neka
               politična presoja, kot si jo mi lahko privoščimo kot politiki. Zato je seveda še ta
               zadeva bolj skrb vzbujajoča.</p>
               <p>Spoštovani, če ni več interesa po razpravi bi predlagal.... Poslanec Majhenič.</p>
            </sp>
            <sp xml:id="SDT5-KZNJF-Redna-031-2011-05-13.sp10">

               <speaker>SILVEN MAJHENIČ:</speaker>

               <p>Hvala za besedo, gospod predsednik. Zelo nenavadno, Računsko sodišče ugotovi hudo
               kršitev obveznosti dobrega poslovanja, izda poziv, da se začne s postopkom za
               razrešitev odgovorni osebi Dars. Nadzorni odbor pa ne upošteva predloga Računskega
               sodišča. Ob odgovorni ostaneta na svojih položajih brez posledic, še več. Kot smo
               slišali iz medijev, bi si radi izplačali še nagrade. Predsednik Vlade je z zadevo
               seznanjen in se je odzval na vse to zelo mlačno, da pač naj agencija za nadzor
               preveri ustreznost nadzornega sveta. Seveda se potem vprašamo, ali ne bi kazalo na
               odgovornost poklicati vse, predsednika nadzornega sveta in ga povprašati po njegovi
               odgovornosti do neodgovornega dela vodstva Darsa in nadzornega sveta. Kajti,
               nepravilnosti so se na vsak način zgodile! Ne vidi jih pa nihče od organov
               odkrivanja, pregona in protikorupcijske komisije. Hvala lepa.</p>
            </sp>
            <sp xml:id="SDT5-KZNJF-Redna-031-2011-05-13.sp11">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Spoštovani, jaz bi prešel počasi k sklepom k 1. točki, in bi predlagal
               sledeče. Prvič, bi predlagal sledeč sklep: Komisija za nadzor javnih financ
               ugotavlja, da nadzorni svet Darsa ni upošteval poziva Računskega sodišča za
               razrešitev odgovorne osebe Dars, zato komisija poziva Agencijo za upravljanje
               kapitalskih naložb, da razreši oziroma zamenja člane nadzornega sveta Darsa, hkrati
               naj novemu nadzornemu svetu poda usmeritev, da zaradi nepravilnosti v zvezi z
               delovanjem Dars na odseku avtoceste Pluska-Ponikve in neplačevanja podizvajalcev in
               predor Markovec razreši upravo Darsa. To je ugotovitev, ki je pravzaprav podobna
               tisti iz januarja letošnjega leta.</p>
               <p>Drug predlog sklepa bi pa formulirali v tem smislu: Komisija predlaga predsedniku
               Državnega zbora, da na dnevni red seje Državnega zbora uvrsti točko Obravnava
               obvestila Računskega sodišča Republike Slovenije o hudi kršitvi obveznosti dobrega poslovanja v zvezi z
               revizijskim poročilom, izplačilo odškodnin in gradnja nadvoza nad avtocestnim odsekom
               Pluska-Ponikve. Predlog sklepa na seji Državnega zbora naj se glasi: Državni zbor
               predlaga Vladi in Agenciji za upravljanje kapitalskih naložb, da pripravi ustrezne
               ukrepe za upoštevanje priporočil Računskega sodišča v zvezi z nezadovoljivimi
               popravljalnimi ukrepi ob revizijah. To se mi zdi, da na eni strani zajema konkretna
               ravnanja in morebitne spremembe zakona v smislu večje represiven vloge Računskega
               sodišča v takšnih primerih. Če mi dovolite, spoštovani člani, bi še skupaj s
               strokovnimi službami to ustrezno formulirali ta sklep, vendar bi šel v duhu in bi ga,
               seveda, preden bi ga posredovali tudi vam poslali v seznanitev in morebitne pripombe.
               Se strinjate s takim predlogom? Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>S tem sta ta dva sklepa sprejeta.</p>
               <p>Zaključujem tudi 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - POROČILO O OPRAVLJENEM INŠPEKCIJSKEM
                  NADZORU MINISTRSTVA ZA FINANCE, URADA REPUBLIKE SLOVENIJE ZA NADZOR PRORAČUNA ZA
                  OBDOBJE JULIJ DO DECEMBER 2010.</title> K tej točki smo vabili Ministrstvo za
               finance, med nami pozdravljam državno sekretarko, in pa Urad za proračunski nadzor,
               tu je direktorica gospa Nataša Prah, ki jo tudi lepo pozdravljam. Predlagam, da
               naredite uvod iz Urada za proračunski nadzor, potem bo državna sekretarka kaj dodala,
               če bo želela, potem bi pa prešli na razpravo. Izvolite.</p>
            </sp>
            <sp xml:id="SDT5-KZNJF-Redna-031-2011-05-13.sp12">

               <speaker>MATEJA VRANIČAR:</speaker>

               <p>Če dovolite, dogovorili sva se, da bi jaz dala kratek uvod pri teh poročilih, ker je
               Vlada tista, ki je poročilo predložila Državnemu zboru v skladu z zakonom o javnih
               financah. Kolegi me bodo pa s podrobnostmi dopolnili, če bo glede na razpravo to
               potrebno.</p>
               <p>Proračunska inšpekcija je prva oblika finančnega nadzora državnega proračuna, ki jo
               poznamo od leta 1994 dalje in za razliko od Računskega sodišča, ki predstavlja
               zunanji nadzor, predstavlja proračunska inšpekcija notranji organ nadzora.
               Proračunska inšpekcija deluje v okviru Urada za nadzor proračuna, ki je organ v
               sestavi Ministrstva za finance. Organizirani so v posebnem sektorju in kadrovsko,
               moram reči, da relativno omejeni pač glede na splošno kadrovsko situacijo v državni
               upravi. V času od julija do decembra 2010 na katerega se nanaša poročilo je
               inšpekcija skupaj zaključila 16 inšpekcijskih postopkov, 5 jih je bilo iz preteklih
               obdobij poročanja, med tem, ko jih je bilo 11 začetih in zaključenih v tem
               poročevalskem obdobju. Poleg teh 16 inšpekcijskih postopkov je trenutno v teku
               oziroma je v poročevalskem obdobju bilo v teku še sedem inšpekcijskih postopkov, ki
               pa v času na katerega se nanaša poročilo niso bili še zaključeni. Inšpekcijski
               postopki so se opravili večinoma na podlagi rednega  letnega plana, to je 12 od omenjenih šestnajstih postopkov, ostali pa
               prav tako po uradni dolžnosti, vendar na podlagi prijav oziroma vlog, ki jih je urad
               preje. Inšpekcija je v teh inšpekcijskih postopkih ugotovila nekaj kršitev predpisov
               na področju javnih naročil, predpisov s področja javnih financ, kršitev načel
               gospodarnosti in učinkovitosti. Podrobneje so ugotovljene kršitve oziroma
               nepravilnosti nanizane v samem poročilu. Ne glede na vse, pa kršitve, ki jih je v tem
               obdobju ugotovila inšpekcija, niso zahtevale ukrepanje z vidika uvedbe kakršnihkoli
               prekrškovnih postopkov, ampak je bila večina kršitev take narave, da jih je mogoče
               odpraviti v okviru ustreznih ukrepov pri poslovanju posameznega proračunskega
               uporabnika, ki ga je inšpekcija pregledovala. Pet predlogov pa je bilo podanih
               pristojnim organom, ki so ali pristojni za nadzor ali pristojni za izvedbo posameznih
               postopkov pri osebah, ki so bile pregledovane. Toliko za kratek uvod. V kolikor pa
               vas zanima kakšna podrobnost, smo pa s kolegi na razpolago. Hvala lepa.</p>
            </sp>
            <sp xml:id="SDT5-KZNJF-Redna-031-2011-05-13.sp13">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa tudi vam. Odpiram, spoštovani, razpravo, okoli tega. Kdo želi besedo od
               članov komisije ali drugih vabljenih k tej točki? Vidim, da smo danes zelo racionalni
               ali pa, da je zadeva jasna.</p>
               <p>V redu, če ni interesa po razpravi, bi predlagal v sprejem naslednji sklep. In
               zaključujem razpravo. Torej predlagam sklep; komisija za nadzor javnih financ se je
               seznanila s poročilom o opravljenem inšpekcijskem nadzoru ministrstva za finance,
               Urada Republike Slovenije za nadzor proračuna za obdobje julij - december 2010 in
               meni, da njegova obravnava na seji Državnega zbora ni potrebna. Torej odpiram
               glasovanje.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da smo to tudi sprejeli.</p>
               <p>S tem tudi zaključujem to točko in se zahvaljujem tistim, ki so vabljeni samo k tej
               točki.</p>
               <p>Nadaljujemo s <title>3. TOČKO DNEVNEGA REDA - OBRAVNAVA REVIZIJSKEGA POROČILA
                  RAČUNSKEGA SODIŠČA, IZVAJANJE NALOG URADA REPUBLIKE SLOVENIJE ZA NADZOR PRORAČUNA.</title> S sklicem ste prejeli tudi gradiva in sicer revizijsko in po revizijsko
               poročilo. Naknadno ste prejeli tudi opomnik za razpravo, ki ga je pripravilo Računsko
               sodišče. Ponovno oziroma z nami so še vedno vsi, ki smo jih vabili in tudi vrhovni
               državni revizor. Torej jaz ne bi ponavljal določb poslovnika, ki govorijo o obravnavi
               takšnih revizijskih poročil o smotrnosti in o učinkovitosti glede na specifiko in bi
               kar prešli na vprašanja. Nam so bili predlogi teh vprašanj postavljeni. In sprašujem
               člane komisije, kdo želi prvi zastaviti vprašanje? Kakšno bi bilo vsem treba? Pa da
               ne bom doživel spet očitkov, da jaz postavljam vprašanje oziroma, da sem jih komu
               ukradel, bi prosil, da kdo drug proba biti prvi?</p>
               <p>Dobro, če ne želi nihče, jih tudi jaz ne bom postavljal. Tako da, verjetno ne bo
               težko pripraviti poročilo ali pač... Očitno sploh poročila o tem ni potrebno
               pripraviti, tako da, kakorkoli, če nihče ne želi postaviti vprašanja, tudi odgovorov
               ni potrebnih in zaključujem razpravo in predlagam... Pravzaprav, pa tudi sklepa ne
               potrebujemo. Pač predlagam samo to, da  smo se seznanili s poročilom Računskega sodišča in to je to.</p>
               <p>Torej hvala lepa. S tem tudi zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA - OBRAVNAVA REVIZIJSKEGA POROČILA RAČUNSKEGA
                  SODIŠČA REPUBLIKE SLOVENIJE, DOSTOPNOST PREDŠOLSKE VZGOJE.</title> S sklicem ste
               bili seznanjeni, da je gradivo k tej točki tudi revizijsko poročilo z decembra lani.
               Naknadno smo prejeli tudi opomnik za razpravo. K tej točki smo povabili ministra s
               sodelavci za šolstvo in šport in med nami pozdravljam ministra dr. Igorja Lukšiča.
               Med nami, torej tudi predstavnike Računskega sodišča, ki so nadzirali ta del in tudi
               k tej točki smo seveda prejeli opomnik kakor tudi ob prej omenjenih gradivih, podlago
               za obravnavo tega in tudi tukaj vas sprašujem, spoštovani kolegi, ker tudi to
               obravnavamo po tako imenovanem angleškem modelu.</p>
               <p>Kdor želi seveda prvi besedo? ...<stage>/Glas iz ozadja./</stage>... Ne, saj bomo kmalu. Morebiti
               bom moral tudi sam kaj vprašati pri tem.</p>
               <p>Torej, predšolska vzgoja je gotovo ena izmed pomembnih vzgoje, ki jih organizira
               država in tudi financira država in lokalne skupnosti in je povezana tudi z visokimi
               javnimi izdatki. Seveda vsi tisti, ki smo kdajkoli delovali tudi v organih lokalnih
               skupnosti vemo, da so proračunske postavke za predšolsko vzgojo najvišje postavke v
               občinskih proračunih. Najvišje, daleč najvišje postavke. Nekje predstavljajo tudi 20%
               ali celo več proračunov in seveda po navadi se problemi rešujejo pri največjih
               postavkah ne pa pri najmanjših. Zato se še kako postavlja vprašanje, "cost benefit"
               oziroma razmerja med učinki, stroški tudi tega pomembnega poslanstva, ki jo izvaja
               država in posredno preko lokalnih skupnosti. Mi radi povemo, da to financirajo
               lokalne skupnosti. Jaz se čisto s tem ne strinjam. To je samo neposredno. Posredno se
               to seveda priznava preko financiranja potem tudi države lokalnim skupnostim in škarje
               in platno ima tukaj država. Kakorkoli obrnemo, kakorkoli potem to izgleda v naravi in
               neposredno je posredno to tukaj država. Zato se mi zdi, da smo še kako poklicani tudi
               parlamentarci, da se s tem soočimo. Morebiti v zvezi s tem bi izpostavil tudi to, da
               se nam kaže en permanentni primanjkljaj v državnem proračunu v obdobju te gospodarske
               krize, ko enostavno slovensko gospodarstvo ni več v stanju proizvajati in
               zagotavljati toliko proračunskih virov za vse odhodke, ki jih v tej državi imamo. In
               meni se postavlja prvo vprašanje ministru za šolstvo in šport, ki je ne nazadnje tudi
               odgovoren za pripravo zakonodaje, ki ureja predšolsko vzgojo. Ali ocenjuje, da smo v
               Republiki Sloveniji glede na našo gospodarsko moč, glede na našo, torej sposobnost
               financirati javne storitve, še v stanju tudi v prihodnje financirati tak obseg
               predšolske vzgoje kot doslej oziroma kateri - to je seveda tudi povezano z
               dostopnostjo - oziroma kateri 
               so po mnenju Ministrstva za šolstvo tisti ukrepi, ki bodo sledili da se na nek način
               soočimo tudi s to problematiko, da bomo ob kar se da dobri učinkih, kar se da
               največji možni dostopnosti, tudi racionalno locirali javna sredstva za te namene in
               kakšni bodo učinki teh ukrepov, finančni učinki teh ukrepov v prihodnje.</p>
               <p>Toliko z moje strani.</p>
               <p>Še kdo? Če ne, minister, prosim za odgovor.</p>
            </sp>
            <sp xml:id="SDT5-KZNJF-Redna-031-2011-05-13.sp14">

               <speaker>DR. IGOR LUKŠIČ:</speaker>

               <p>Predsednik, hvala lepa za vabilo. Vsi navzoči, lep pozdrav, zlasti poslancem.</p>
               <p>Je ena okoliščina, ki je otežujoča, to seveda ni bilo bistvene razprave, ker je to
               Odbor za nadzor proračuna. Mi imamo pri kolegih in kolegicah na Odboru za šolstvo
               bolj vsebinske razprave, ta pa bo potem na nek način hendikepirana, ker smo tukaj
               osredotočeni predvsem na finančni del. Ampak, vendarle bi, preden odgovorim na to
               vprašanje gospoda predsednika rad še nekaj glede priporočil in poročila, ki ga je
               izdelalo Računsko sodišče. Najprej bi rad rekel, da se mi zdi dobro, da se je
               Računsko sodišče spustilo tudi v vprašanje dostopnosti in v enem delu pravičnosti,
               čeprav oboje obravnava pod istim vprašanjem, torej dostopnosti.</p>
               <p>Druga zadeva, ki se mi zdi, da je pomembna, je ta da med vladami v Republiki
               Sloveniji ni nekih bistvenih razlik v odnosu do predšolske vzgoje.</p>
               <p>Tretja stvar, ki se mi zdi, da je pomembna je, da je Slovenija znotraj tokov, ki se
               tudi v Evropi in svetu dogajajo. Poudarek na predšolski vzgoji je v svetu tako zelo
               močan, da je bila lani prvič v zgodovini konferenca Unesca na temo predšolska vzgoja.
               Da OECD namenja temu vprašanju pomembno mesto, zlasti v tistem podorganu, ki se
               ukvarja s šolstvom, in da tudi Evropska unija, čedalje bolj daje predšolski vzgoji
               poseben poudarek. Vsi ugotavljajo, tudi ekonomisti, Unesco je angažiral celo neke
               nobelovce, da ugotavljajo kako je investicija v predšolski prostor 7-krat do 20-krat,
               odvisno od posameznih okolij, boljša investicija, kot investicija v kasnejše dobe
               šolanja. Zlasti recimo v osnovno in srednjo, ker se tam formira mlad človek, in zato
               je to toliko bolj pomembno. In to je pomembno, da v Sloveniji ni v resnici nikogar na
               odgovornih funkcijah, ki bi mislil, da Slovenija daje preveč ali da je kvaliteta
               našega predšolskega prostora nizka ali da jo je treba zmanjšati. Seveda imamo vsi
               probleme s tem, kot je bilo že rečeno, da v obdobju krize, seveda tudi ta predšolski
               prostor gledamo pod drobnogledom in se ukvarjamo s tem ali je vsak evro v resnici
               dobro investiran.</p>
               <p>Mi imamo vrtce, ki so najboljši ali med najboljšimi v svetu. Letos za potrebe Bele
               knjige, oziroma lani, je bila narejena anketa med starši, rezultat je bil, da 95%
               staršev je mnenja, da so naši vrtci odlični. Takšnega rezultata ni nikjer v svetu. Mi
               imamo tudi vzgojiteljice, ki so zelo visoko izobražene, čedalje več jih je z visoko
               izobrazbo, tudi na položajih, kjer imamo postavljeno pod pogoj samo srednješolsko
               izobrazbo, tako da tudi po tej plati imamo to visoko stopnjo kvalitete.</p>
               <p>Zdaj to, s čimer se ukvarja poročilo v priporočilih je precej od tega že bilo izvedenega, torej nekaj od
               tega pa zahteva dodatna sredstva. Tako, da recimo to, kjer se priporoča, da se kaj
               prouči ali da se kaj dodatno zagotovi, zbiranje podatkov in tako naprej, to seveda
               zahteva dodatna sredstva, in na nek način daje ministrstvu nalogo, ki ni čisto naloga
               ministrstva, ampak je naloga občin. Recimo, prva zadeva, ki govori o neki aplikaciji
               o prostih mestih v vrtcih. Vi veste, da so prosta mesta v vrtcih predvsem vezana na
               občino, zlasti po tem sistemu, kot so ga zdaj neke občine sprejele, da jemljejo v
               vrtce samo otroke iz lastnih občin. Ne glede na to, ministrstvo že dela na tem, da bi
               vendarle to združili na enem mestu in bi bila ta preglednost zadosti velika.</p>
               <p>Tisto, kar je pomembno tu poudariti, je glede dostopnosti, da se cilj, ki je bil
               postavljen leta 2007 za prvo starostno obdobje, to so otroci od prvega do tretjega
               leta starosti, cilj je bil takrat postavljen, da se vključi v vrtce 33% teh otrok.
               Cilj je bil postavljen za leto 2010/2011. Mi letos v tem letu 2011 dosegamo 49%
               vključenost, torej smo presegli ta cilj. Za drugo starostno obdobje je bil cilj 90%
               vključenost, mi imamo ta cilj na ravni 92%. Tako, da te cilje presegamo, in zdaj je
               glavna zasluga, da imamo te cilje do te ravni dosežene, je na strani občin, svetov in
               županov, ki so spoznali, da je to ena od prioritet Slovenije, da je to tako pomembna
               zadeva, kot sem prej govoril, da se o njej izjasnjuje ali jo poudarjajo celo tako
               eminentni organi, kot je Unesco. Število oddelkov je v teh zadnjih letih naraščalo.
               Če povem tako, v letih 2007/2008 je bilo število oddelkov 3586, se pravi 3600 skoraj,
               leto kasneje 2008/2009 3878, se pravi, koliko, 300 več. 300 na leto več. In potem
               naslednje leto spet približno za 300 več in naslednje leto spet za 300 več. Tako, da
               jih imamo zdaj že 4483. Število otrok, ki je vključenih če vzamemo 2007/2008 -
               61.359, potem 65.966 v letu 2008/2009, 71.124 v letu 2009/2010 in v letu 2010/2011
               76.000. Se pravi, tako letno narašča od 4 do 5 tisoč otrok, ki so vključeni v vrtec.
               Seveda gre tudi nekaj na račun večanja natalitete. Problemi, ki so vezani na to, na
               kar opozarja tudi Računsko sodišče, se pravi neko višjo stopnjo planiranja ali
               predvidevanja so pa naslednji. Mi na ravni države, kot veste, ne operiramo z neko
               kosovno kvoto, ampak gre tu za občine, ki so v različnih položajih. V nekaterih
               občinah se povečuje rodnost, v nekaterih rodnost se povečuje kombinirano še
               migracija, prihajajo novi, zlasti mladi ljudje. Torej, imamo priseljevanja. In zdaj
               seveda je zelo težko načrtovati, zato, ker Računsko sodišče pričakuje od, ne toliko
               od države, kot v nekem smislu od občin, je neka visoka stopnja predvidevanja.
               Zakonodaja predpostavlja oziroma zahteva, da se v prostorskih načrtih, ko se gre v
               neko novo naselje, da se predvidi tudi prostor za vrtce in osnovno šolo. Večinoma se
               to spoštuje, v nekaterih primerih pa projektanti oziroma odgovorni na to pozabljajo.
                   Mi smo dosegli, da je pri
               pregledu prostorskih načrtov občine vključeno tudi Ministrstvo za šolstvo. Na ravni
               zakonodaje in formalnih procesov bi to moralo od sedaj naprej teči, to je bilo 2009
               uvedeno, tako da bi to moralo teči. To je sedaj nek dolgoročen proces, da tudi mi
               opozarjamo občine na to, da je pri načrtovanju novih naselij potrebno upoštevati
               tovrstno infrastrukturo.</p>
               <p>Naslednji problem je pa seveda vezan na, ideološki problem, če hočete. Mi živimo v
               dobi neoliberalizma. Temu smo prilagodili tudi precejšen del zakonodaje, kar pomeni,
               da je zelo težko načrtovati za skupnost koristne dejavnosti, ker imamo težave pri
               vodenju raznih evidenc. Pri poudarku na tem, da rečemo kaj je za skupnost, občino
               bolj pomembno, ampak vse gradimo na tem, da je država servis posameznikov, kar je
               tipično neoliberalna zgodba. Se pravi, imamo tudi na tej ravni problem, da imamo
               zakonodajo, ki je problematična in ne prave volje, da bi tovrstno zakonodajo
               spreminjali. Ko govorim ne prave volje, ne mislim tu strankarsko, ker ne gre tu za to
               vprašanje, ampak gre za neko vladajočo ideologijo, ki jo pač Slovenija deli s tem
               svetom.</p>
               <p>Pomembno za nas je, preden grem na to vprašanje, da vrtci za nas niso samo vprašanje
               varstva, na kar bi nekateri radi zreducirali to vprašanj. Ti so sicer v manjšini,
               ampak je za nas vprašanje predvsem vzgoje in čedalje bolj tudi izobraževanja. Mi
               imamo sorazmerno zahtevne programe, ki se izvajajo v vrtcih. Tisti župani, ki vedo,
               da je to pomembna prioriteta gradijo celo nadstandardne vrtce kot objekte, se pravi
               po opremi in dajejo tudi nadstandardne programe, se pravi uvajajo tuje jezike,
               uvajajo neke plesne dejavnosti in ne vem kaj še vse. Skratka, ogromno teh zadev, samo
               zato, da bi otroci v tem obdobju, ko so najbolj odprti, tudi najbolj napredovali.</p>
               <p>Tisto, kar je še pomembno pri tej stvari je to, da nam gre za to, da gradimo javno
               mrežo, in občine v glavnem na tem vztrajajo. Nekatere občine so se pa odločile tudi
               zato, kar predlaga Računsko sodišče pod zadnjo točko, da dajejo posameznikom, se
               pravi staršem sredstva v višini, kot jim po nekem kriteriju pripada in potem starši
               ta sredstva vlagajo v neke svoje lastne rešitve. To je stvar občin, kako bodo delali
               s proračunom, ampak s strani države po zakonih, ki so v veljavi, je naloga
               ministrstva, da skrbi predvsem za javno mrežo in da se ta krepi in da je tudi
               kvalitetna.</p>
               <p>Glede dostopnosti. Ministrstvo je, kot veste, saj ste v Državnem zboru sprejemali ta
               zakon, zakon o vrtcih, v tem zakonu omogočilo, da lahko občine uporabijo začasno za
               vrtec tudi prostore, ki so že bili v javni rabi in po hitrem postopku brez nekih
               dodatnih soglasij lahko ta prostor preuredi v vrtec. Ta možnost je bila zelo redko,
               to moram reči, izkoriščena, ampak obstaja in nekje so jo uporabili. Tovrstni postopki
               gredo tudi zelo počasi, recimo, vem vsaj za eno občino, kjer bi bilo možno, da
               prostore bivše vojašnice predelajo in imajo to v programu, gre zelo počasi, tudi
               prenos lastnine, kar je gotovo problem, ne toliko na ravni zakonodaje, kot na ravni
               neoperativnosti nekaterih ljudi v javni upravi.</p>
               <p>Kar zadeva pa finančne zgodbe, o čemer je tudi predsednik govoril, pristojnosti,
               seveda bi si želeli, da bi tudi država lahko  več sredstev namenjala vrtcem. Mi smo z rebalansom 2009 investicijska
               sredstva v višini milijon in pol povečali na tri milijone, se pravi za 50%, ampak vi
               veste, da to v rednici ni ne vem kakšna poteza, ker to je komaj za dva vrtca in pol.
               Služba Vlade Republike Slovenije za lokalno samoupravo je namenila okoli 12 milijonov
               sredstev za energetsko obnovo za vrtce v letu 2010. Se pravi, to niti ni resorni
               denar. In to je pravzaprav vse, kar država daje. Kot sem že prej rekel, čedalje več
               je občin, ki niti ne računa na državna sredstva in sami iz lastnih sredstev gradijo
               vrtce.</p>
               <p>Kar bi bilo še treba reči glede zadnjih treh, predvsem predzadnjega in pred
               predzadnjega priporočila, mi smo že tako na začetku mandata navezali stike z
               Ministrstvom za finance in ministrico, ministrom in potem spet ministrico za lokalno
               samoupravo, da bi v zakonu o financiranju občin spremenili formulo, ki bi dajala
               večjo težo tistim občinam, ki imajo odprt problem vrtcev. Dosegli smo načelno
               soglasje z vsemi tovrstnimi predhodnimi ministri, ampak stvari nismo premaknili z
               mrtve točke. Predlagali smo neko formulo, kako bi ta bila bolj v prid občin, z
               namenom, da bi za 200 milijonov evrov, ki so namenjeni plačam vzgojiteljice, se pravi
               plačam ljudem, ki so zaposleni v vrtcih, da bi to prenesli z enotno formulo, ne
               direktno na državo, da ne bi prizadeli proračunskega obsega občin, ker na to se veže,
               kot veste, tudi problem kreditiranja, sposobnosti za kreditiranje, ampak da bi
               naredili tako, da bi vsi starši imeli enako plačilo, enake obveznosti do vrtcev. Kot
               veste se dogaja, da je vrtec, ki je dražji, dražji pa je zaradi tega, ker, recimo,
               eden od faktorjev je ali so tam zaposleni starejši vzgojitelji in vzgojiteljice, ali
               so mlajši. Če so mlajši je cenejši, ker gre za plače manj in tako naprej. Vsaj ta
               segment bi izenačili in bi zadevo naredili bolj pravično. Kot pravi, zadeva je v
               postopku. Bomo videli kaj pravzaprav še lahko naredimo, ker tam, kot vidite, na ravni
               predlagatelja tega zakona imamo težave.</p>
               <p>Na koncu bi želel še odgovoriti na vprašanje, ki ga je zastavil predsednik. Torej,
               kako ocenjujem, ali smo glede na obstoječo gospodarsko situacijo še sposobni
               financirati v tem obsegu predšolsko vzgojo. Mislim, da je to tako strateškega pomena,
               da dokler bomo imeli kaj sredstev je to najboljša investicija, ki jo lahko imamo. Se
               pravi, prej bi, ne bom sedaj nekolegialen do drugih, ki odgovarjajo vsak za svoj
               resor, ampak preden bi kjerkoli rezali sredstva oziroma preden bi tu rezali sredstva
               se mi zdi, da je potrebno premisliti in najti kakšne druge vire pred tem. Torej,
               vrtci so gotovo zadnja stvar, ki bi jih zmanjševali. Zato mislim, da je prav, da
               ostajamo pri teh prioritetah, ki so se pokazale ne glede na spremembo vlade, da so
               prioriteta. Tu lahko že skoraj rečemo, prioriteta Republike Slovenije in v glavnem
               tudi vseh strank, ki nastopajo v parlamentu.</p>
               <p>Predsednik, toliko bi jaz imel. Hvala.</p>
            </sp>
            <sp xml:id="SDT5-KZNJF-Redna-031-2011-05-13.sp15">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Minister razumem, ampak jaz verjamem, da se tudi vi kot član vlade
               zavedate, da  bo v letu 2011
               vlada predelala oziroma da bomo predelali v tej državi dve milijardi proračunskega
               primanjkljaja, dve milijardi evrov. To se pravi leto 2011 bo zaznamovano s približno,
               tako na palec povedano 8 milijard evrov prihodkov in 10 milijard evrov odhodkov. To
               pomeni minus 25%, bi rekel temu izgube na letni ravni, če gledamo centralno glede na
               prihodke. Pravite predšolska vzgoja ne. Verjetno, če bi vprašali osnovnošolska
               vzgoja, še manj. Potem srednješolska še manj, visokošolska verjetno še manj ali pa
               enako manj, potem verjetno raziskave in razvoj tudi manj, potem prometna
               infrastruktura verjetno še manj, sociala, glede na socialdemokratsko vlado še manj.
               Kje? To je retorično vprašanje, jaz ne pričakujem od vas odgovora, ampak jaz mislim,
               da bi morala, zelo vesel bom, če lahko tukaj pomagate. Pri čemer pa, spoštovani
               minister, se niste v svojem odgovoru dotaknili do teh dilem, ki jih je ugotovilo
               računsko sodišče ob lepo formuliranih stavkih. Namreč, ministrstvo oziroma računsko
               sodišče ugotavlja, da pri teh tako potrebnih, kot pravite in želenih investicijah v
               predšolsko vzgojo ministrstvo ne parira, torej sofinanciranju, to ste tudi sam
               ugotovil, dva vrtca, tri še, vse ostale bo treba oziroma vsi, ki se prijavljajo na
               razpis, drugi pa verjetno izvisijo in potem se postavlja pod vprašanje enakosti
               obravnave in torej ali res sledimo temu cilju, da je to prioriteta prioritet. Tudi
               ostala ugotovitev glede cen storitev je naravnost zaskrbljujoče. Tukaj imamo razmerje
               88% razlike med najvišjo in najnižjo ceno programa vrtca v letu 2009 in 2010 za prvo
               starostno obdobje in 57% razlika med cenami, me najvišjo in najnižjo za drugo
               starostno obdobje. To so razlike, ki jih ureja regulativa, za regulativo ste pa vi
               pristojen, ne občine. Občine seveda imajo tukaj bi rekel, zelo omejene pristojnosti
               in so na koncu tisti financer, ki plačujejo vse to, kar je posledica regulative. Zato
               seveda se na eni strani postavlja vprašanje ali za temi lepo zvenečimi besedami
               sledijo seveda tudi ukrepi, katere ugotavlja računsko sodišče, da so, bi rekel,
               najmanj ali milo rečeno krivični, saj nekatere občine ne dobijo sofinanciranje
               programov za investiranje, nekatere dobijo, so malo v neenakopravnem položaju. Tukaj
               ste omenili neke pogovore, ki jih imate vizavi tega. Nismo pravzaprav skoraj nič
               izvedeli glede teh, odprave razlik v cenah posameznih starostnih obdobij, ki so po
               moje pretirane, ne vem zakaj bi en otrok v neki občini oziroma nek starš stal družbo
               in starša, 82% več kot v nekateri drugi občini. Kajti toliko se razlikujejo oziroma
               takšna je razlika med najvišjo in najnižjo ceno programa za prvo starostno obdobje.
               Tako, da mogoče bi vas še prosil v nadaljevanju za te odgovore, pa da se ne bi
               ponavljal bi še seveda dal priložnost, tukaj je poslanec Rezman pa poslanec Trofenik
               želel besedo. Prosim. Minister prosim, če se izklopite, samo da se bo lahko
               vklopil.</p>
            </sp>
            <sp xml:id="SDT5-KZNJF-Redna-031-2011-05-13.sp16">

               <speaker>VILI REZMAN:</speaker>

               <p>Hvala lepa, gospod predsednik. Jaz sem tisti, ki je imel kar nekaj kontaktov z našim
               sistemom vzgoje in izobraževanje. Sem ga dolga leta tudi spremljal, sem zelo vesel,
               da imamo v Sloveniji dober standard, kar se tega tiče in ravno tako natančno vem ali
               pa sem dobro obveščen, da smo ogromna sredstva v lokalnih skupnostih vlagali v ta
               sektor.</p>
               <p>Tisto, kar se meni postavlja pod vprašanje, je vprašanje ali je vedno večjemu
               vlaganju sredstev v vzgojo in izobraževanje predšolsko zlasti ustrezno sledil tudi
               učinek, vendar ga je težko meriti, ker je kvalitativen, ker ni kvantitativen, ampak
               mi vemo, da lahko imamo vedno
               boljšo vzgojo in zato vlagamo vedno več sredstev, vendar pridemo do neke meje, ko
               nobeno vlaganje več ne da novega rezultata. Torej ali so ti učinki, kakor so pač
               merjeni in kolikor so merjeni ustrezni v zvezi z vlaganji v to in tukaj se postavlja
               vprašanje ali je možno, torej enako dobre vrtce imeti, enako dobro vzgojo z morebiti
               manj potrošenih sredstev. Zakaj se to sprašujemo ali pa se sprašujem, da ne bo kdo
               drug za vprašanje kriv, ker mi tudi vemo, da je v zadnjem obdobju, minister je prej
               sam omenil zelo hitro rasla povprečna stopnja izobrazbe tistih, ki so aktivni v tem
               vzgojnem sistemu, da s tem seveda zelo hitro rastejo tudi plače, kar je normalno in
               povečali smo standard in normative tudi na ta način recimo, da smo pač določali bi
               rekel, potrebno prisotnost enega ali dveh v posamičnih oddelkih z velikostjo oddelkov
               in tako naprej, kar seveda vse pač vpliva na to. Ključno vprašanje strateško je, mene
               to zdaj ne skrbi, mislim, tega vlada ne bo naredila, da bi v letu 2011 popravljali
               denar za vrtce in reševala krizo, to se ne bo zgodilo, ampak strateško vprašanje pa
               to je. Kje je ta oportunost nekih stroškov, bi rekel še sprejemljiva, kje pa mora
               biti nima takšnih učinkov, kot če bi ta sredstva vložili v kakšen drug resor. To je
               zdaj eno izmed vprašanj.</p>
               <p>Drugo izmed vprašanj je, čisto zadnjih informacij nimam, upam, da se v čem ne motim.
               Ali vlada kani kaj storiti za to oziroma ministrstvo, da se bo prenehala praksa,
               slaba praksa domicilnih cen, ko posamične občine izračunajo relativno visoke cene
               prispevkov staršev. Potem za svoje občine dovolijo oziroma določijo popuste in za
               otroke, ki se pripeljejo iz drugih lokalnih skupnosti, zaračunajo tisto najvišjo ceno
               in na ta način bi rekel, pač ustvarjajo neka sredstva, ki po mojem, če bi imeli bolj
               pravičen sistem, ki se ne bi smela tako prelivati iz ene v drugo lokalno
               skupnost.</p>
               <p>In tretje, mi smo imeli pred 15-imi leti približno res ta poskus, mislim, da je bil
               pravi, da smo to naredili, ko smo plače iz lokalnih skupnosti za učitelje in
               učiteljice v osnovni šoli prenesli na državo, že takrat smo nekateri menili, da bi
               bilo zelo dobro, ko bi se to zgodilo tudi na področju predšolske vzgoje, zato ker bi
               to zagotovo vzpostavljalo večjo pravičnost in manjše razlike v obremenitvah
               posamičnih lokalnih skupnosti. Mi vsi vemo, da je zelo pomembno, koliko sredstev se
               troši za otroški vrtec od tega, kakšna je osnovna politična filozofija nekega
               občinskega sveta ali pa župana. On lahko odločilno vpliva na to. Pa to ni samo na tem
               področju, ampak na tem področju to zagotovo je tako. Jaz mislim, da bi to niveliranje
               cen lažje dosegli, če bi vse skupaj bilo na ravni države. Bi država to tudi
               financirala in bi verjetno bila tudi toliko bolj skrbna do tega denarja, ki ga bi
               morala sama, ne vem, skozi različne oblike plasirati v lokalne skupnosti. To so ena
               takšna vprašanja, ki se mi zdi, da so se nakopičila v preteklih letih, ki še vedno
               niso ustrezno rešena in me pač zanima, kako se ministrstvo tega problema loteva.</p>
               <p>Čisto za zadnje pa mislim, da je ugotovitev, kako se skozi zelo različne obremenitve
               posamičnih slojev v Sloveniji, plasira denar v otroško varstvo, vzbujajoča strah in
               mi srednji sloj že tako ali tako z dohodninskimi lestvicami, bi rekel, spravljamo na
               dno, potem ga še tukaj spravljamo in na koncu srednjega sloja sploh ne bo več. Torej
               s tem se ne da tega vsega odpraviti. Je pa to ena izmed možnosti, da se kaj popravi.
               Bolj bistveno je, da bi se na področju dohodninskih lestvic kaj spremenilo, ampak to
               ni stvar ministrstva za šolstvo in šport.</p>
            </sp>
            <sp xml:id="SDT5-KZNJF-Redna-031-2011-05-13.sp17">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Najprej poslanec Trofenik, potem bomo dali besedo ministru  in potem Računskemu sodišču.
               Prosim.</p>
            </sp>
            <sp xml:id="SDT5-KZNJF-Redna-031-2011-05-13.sp18">

               <speaker>VILI TROFENIK:</speaker>

               <p>Hvala lepa. Jaz se moram opravičiti, jaz bo diametralno nasprotno, stališča nekatera
               od kolega oziroma od predgovornika, ampak tukaj na podlagi profesionalnih izkušenj
               sem se ukvarjal s tem 1982. leta, sem dal vse reforme skozi. Tudi poenotenje
               pravilnika o prispevku staršev in mislim, da tako slabega pravilnika, krivičnega, pa
               je ta že od prejšnjega mandata. To nima z aktualno vlado nobene veze, ni bilo, ko je
               vsaka izmed 58. občin imela lastni pravilnik, takega nekorektnega ni bilo. Najprej
               seveda nekaj, hvala bogu, da so vrtci v pristojnosti občin. In vsako razmišljanje
               pomeni vodo na mlin večji centralizaciji, ki pomeni vedno pristojnost, odliv denarja.
               Če vzamemo lanskoletne podatke oziroma podatke za leto 2000, realizacijo, so občine
               namenile 245,6 milijona za tekoče transfere, to se pravi za sofinanciranje dejavnosti
               vrtcev. Če to preračunamo na otroka, povprečno je to 3576 evrov ob upoštevanju
               različne strukture za dve vrsti storitev deveturnega programa, poenostavljeno. Ali
               drugače povedano, je to približno malo manj kot 300 evrov mesečno na otroka. To je
               prispevek iz javne blagajne. Če od povprečne cene, ki ima notranje rezerve, brez
               škode za kvaliteto storitev, odštejemo to kar je ministrstvo ugotovilo statistično
               povprečno ceno, zagotovitvenih sklepov za prehrano in materialne stroške, bom jaz
               poenostavil, začuda dobimo 300 evrov. To se pravi, s tem nivojem javnih sredstev, ki
               ga imamo, plačamo ravno toliko kot stanejo otroci zajeti v vrtce leta 2009 brez hrane
               in materialnih stroškov. To je relativno ogromen denar in omogoča bistveno reformo
               prispevka staršev. Zakaj? Če bi otrok bil doma, bi moral jesti. Prvo kar bi starši
               vsi morali plačati je prehrana, čeprav o realni ceni prehrane je možno diskutirati,
               tako kot tudi o višini stroškov. In iz tega se da reformirati bistveno pravičnejši
               sistem z vidika prispevka staršev. Veste. To kar Računsko sodišče ugotavlja, to
               neskladnost med plačanimi davki, poenostavljeno, dohodnino in prispevkov, to seveda
               imaš eno globoko, en globok razlog v naše, nelogični dohodninski lestvici, ker
               stopničaste lestvice ne srečate kjerkoli v Evropi. To imamo Slovenci neko
               pogruntacijo, ki bi jo bilo treba že davno popraviti. Moja efektivna davčna stopnja v
               dohodnini ni tisto kar tam piše, ampak je 31%. In iz različnih razlogov bi se morali
               že od obstoječega dohodninskega sistema stopničaste funkcije posloviti. Tukaj bi
               sedaj lahko razvijali to do onemoglosti, pa ni časa. Ampak na nekaj je pa treba
               opozoriti; tega očitka - jaz nisem odvetnik ministra ali pa ministrstva, ampak
               neustrezen je očitek, da ministrstvo ni poskrbelo zadostnih investicijskih sredstev.
               Seveda mi nismo Danska. Pa vam bom povedal izkušnjo iz Danske. Ko smo vprašali na
               letošnjem obisku koliko pa sofinancirate. Nič, 0 cela Josef. Nobene občinske
               investicije. In seveda, je mogoče očitek, da je komaj v petem razpisu za evropska
               sredstva bila možnost prijaviti projekt izgradnje vrtca. To je bilo slabo, ker smo
               investirali večin v asfaltne ceste ne pa  vrtce. Na drugi strani, če bi šli analizirati realizacijo namenskih
               investicijskih sredstev v dotaciji iz državnega proračuna občinam po 21. oziroma 23.
               členu zakona, jaz sem to za eno leto opravil, veste koliko ...<stage>/nerazumljivo/</stage>... je
               šlo za vrtce, po prijavah občin - 1,6% vseh sredstev za investicije, ki so pavšalno
               odobrene občinam, so občine prostovoljno namenile za investicije v vrtce. To izkaže
               iskreno skrb za otroško varstvo na lokalnem nivoju ne tisto kar jamrajo, da je država
               premalo dala. Naslednja anomalija, ki je posledica sistema, je pa to, da se v
               izračunu primerne porabe, ker takrat ni bilo na razpolago drugih podatkov, 1998. leta
               in potem je prišlo po inerciji do ohranjanja sistema, ne glede, da se je delno sistem
               spremenil, se upošteva populacija ne pa dejansko zajeti otroci v vrtce. In kaj to
               pomeni? Ene občine ali lokalne skupnosti na račun otrok služijo, ali jim ostaja,
               drugače povedano, nekaterim pa mogoče kaj zmanjka. In seveda, kaj je še naslednja
               slabost sistema, to naj mi ne zamerijo tudi na računskem sodišču, pregled bi bil
               seveda kompletnejši, če bi uspeli poleg primerjave cen opraviti strukturo cene
               kadrovske normative, ki so. Tukaj notri je skrito marsikaj. Tukaj ni razlika v ceni
               samo zaradi strukture zaposlenih glede na starost, izobrazbeno strukturo in podobne,
               gre tudi, grdi termin bom uporabil, za prebogate kadrovske normative ne glede kar je
               predpisano. To je slovenski običaj. Kako je do tega prišlo? V letu 1993 je bilo
               preveč pedagoškega kadra v vrtcih, v sedanjih mestnih občin Ljubljana in Maribor.
               Številke so točno znane. Eni za 350 milijonov tolarjev, drugi za 700 milijonov. Ker
               si nihče ni upal ugotavljati tehnološkega viška zaposlenih na tem sektorju, je bil to
               glavni motiv za spremembo normativa. In to se je projiciralo na celo Slovenijo. Nato
               se nadaljuje iz leta v leto v različnih sredinah tako, da tam kjer prepustijo lokalne
               skupnosti, ker nimajo ustrezne oprave ali so po domače "komot", da s cenami prihajajo
               izvajalci, občine pa dajejo samo soglasja. Sploh ne vedo h čemu dajejo soglasje in
               kje so notranje rezerve in to je temeljni razlog v teh nevzdržnih razlikah v cenah,
               ki so več kot 50%. Ogromne razlike so, brez vsake objektivne. Tukaj so notranje
               rezerve in sem prepričan, da bi iz javnih sredstev z drugačnim prispevkom,
               pravičnejšim, manj krivičnim, staršem lahko zagotovili enako kvaliteto, če bi
               prevetrili na eni strani cene in na drugi strani se potrudili z novim sistemom
               prispevka, ker ta prispevek - pravilnik vemo kaj pravi - in v kombinaciji z
               dohodnino, ki jo plačujejo ti isti prizadeti, je nevzdržen in bi se bilo treba od
               njega posloviti in bi prišli hitro na primerljive sisteme od drugje, da plača starš,
               seveda tudi odvisno delno od socialnega statusa hrano, ki jo je treba plačati, ker bi
               ta strošek bil in verjetno varstvo. Jaz varstvo pravim tistemu delu, poenostavljeno,
               ki ga opravlja pomočnica vzgojiteljice sama, to je pa približno tri ure dnevno. In ni
               treba nobenega večjega poseganja v javno blagajno. Kar se investicij tiče, pa mora
               pač segment otroškega varstva dejansko imeti enako težo kot kakšne druge investicije,
               ki so marsikje bolj popularne, vrtci so pa potisnjeni na stran, ker če se to
               analizira podatke, koliko so občine porabile po 23. členu,  zakon o zagotovljenih sredstev in koliko od petega
               razpisa naprej evropskih sredstev je to, oprostite, klavrna slika glede na
               odgovornost tam, ko je. Sem pa za kakršnekoli, direktno bom povedal, nasprotujem
               vsakršnemu razmišljanju o prenosu kakršnihkoli obveznosti ali pristojnosti iz tega
               segmenta družbenih dejavnosti na ministrstvu oziroma na državo. Hvala lepa.</p>
            </sp>
            <sp xml:id="SDT5-KZNJF-Redna-031-2011-05-13.sp19">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Preden dam besedo ministru naprej bi opozoril, da bomo verjetno morali
               imeti sejo komisije posvečeno tem. Jaz sem mislil uvodoma že, uveljavljenem angleškem
               modelu. Tu se postavljajo vprašanja in posledično so odgovori ministra, vse skupaj
               sme trajati 15 minut. Minister boste tako težko kaj odgovorili poslancu Trofeniku,
               ker je za nevprašanje porabil 15 minut.... Ne vprašanja, verjetno je bilo to
               vprašanje in odgovor zapakirano v mnenje. In jaz nisem namenoma prekinjal, ker tega
               nisem nikoli doslej počel, tudi v tem primeru ne. Prav se mi zdi, da opozorim na
               določbe Poslovnika in določbo tistega 10. člena, ki govori o obravnavi teh
               revizijskih poročil o smotrnosti in učinkovitosti, kjer postavljamo revidirancu
               vprašanja in seveda potem revidiranec odgovarja in intervenira Računsko sodišče v
               skladu z interesom. Najprej odgovor ministra, glede na to, da ste bil že uvodoma zelo
               obsežen morebiti na te dodatke, ki so bili izpostavljeni s temi vprašanji.</p>
            </sp>
            <sp xml:id="SDT5-KZNJF-Redna-031-2011-05-13.sp20">

               <speaker>DR. IGOR LUKŠIČ:</speaker>

               <p>Hvala lepa za besedo. Hvala tudi za te pripombe, kjer so bila tudi dana tudi
               priporočila in vpoglede. Nekateri so pač tudi zame novi, zlasti ti od kdaj je kaj,
               kakšni normativi, ker pač nisem bil zraven, ampak s to dediščino delamo, kakršna pač
               je.</p>
               <p>Torej, to, kar ste gospod predsednik vprašal na začetku glede razlik v plačilu, to je
               pravzaprav vsem trem skupno vprašanje in je vezano tudi na tisto, kar sem na začetku
               govoril, da bi prek Zakona o financiranju občin to poskušali vzpostaviti. Ampak kot
               sem že prej rekel, nekako nam tam niso prisluhnili, ob vseh teh težavah o katerih je
               gospod Trofenik govoril.</p>
               <p>Glede čarobne formule, kako bi se dalo javne finance rešiti, recimo, ker smo v
               parlamentu je dovoljeno se pogovarjati. Jaz sem na strani tega, da bi bilo treba
               kakšen davek, se pravi tudi na strani virov. Se pravi, to kar je prejšnja vlada
               naredila v upanju, da bo prosperiteta tekla naprej in na ta način z ukinjanjem davkov
               za 500 milijonov zmanjšala proračun je gotovo sedaj se pokazalo kot velik problem in
               hendikep. Tej vladi pa ni uspelo na vprašanju dodatnih virov narediti nobenega
               koraka. To je gotovo ena od možnosti. In če gremo v logiko o kateri sem prej govoril,
               to skrb za skupnost in za kvaliteto, potem vsaj zase lahko rečem, da sem pripravljen
               dati več v državno blagajno zato, da vsaj ohranimo to raven kvalitete zdravstva,
               šolstva in sociale, kot jo imamo sedaj. In potem tudi na ravni porabe pa zadevo
               narediti tako, da ne bodo samo ti, ki so v javnem sektorju na slabšem, ampak tudi
               vsi, ki živimo v tem. Skratka, bil bi za to, da pravično porazdelimo breme, ki ga
               bomo morali vzeti nase kot država in kot posamezniki. Kaj je to, bomo pa itak imeli
               še možnost govoriti tako na Vladi, kot v parlamentu.</p>
               <p>Vprašanje, ki ga je gospod Vili Rezman zastavil je, seveda, zmeraj aktualno
               vprašanje. Mi nimamo tovrstnih raziskav o tem, kako sledi učinek investicije, potem
               tudi realnemu dvigu  neke
               sposobnosti ljudi, ki so bili v vrtcih v primerjavi, recimo s tistimi ki niso bili.
               Raziskave, ki so bile narejen v različnih sredinah so verjetno težko neposredno
               prenosljiva v naša okolja, ker so šli to delati, recimo, v latinski Ameriki, kjer je
               razlika, recimo, med tistimi, ki so bili v vrtcih, in tistimi, ki niso bili, zelo
               velika. Ker tisti, ki so v vrtcih so seveda tudi slojevsko čisto nekje drugje in
               potem cela zgodba njihovo longitudinalna, se pravi kariera, ki jo naredijo v 30 letih
               je popolnoma drugačna od tistih, ki niso bili, ampak tam je res zgodba zelo različna
               in vezana pravzaprav na usodo celotnega sloja. Tovrstne raziskave bi gotovo tudi
               Slovenija lahko delala, samo si jih verjetno težko privošči, ker to bi šlo za
               raziskavo, ki bi bila dolga vsaj 30 let ali 20, da se vidi kakšen efekt potem skozi
               celo življenjsko obdobje, kaj se zgodi z otroci, ki so bili v vrtcih, potem v osnovni
               šoli, srednji šoli, se pravi koliko so usposobljeni za nadaljnje šolanje, koliko so
               pa dejansko že v tem zgodnjem obdobju in koliko se da sploh sklepati usposobljeni
               bolj od tistih, ki niso bili v vrtcih, zato da imajo na koncu, recimo, kvalitetno,
               srečno, uspešno življenje. Ampak to je gotovo poudarek, ki bo Slovenijo moral peljati
               na to pot, da ta premislek opravijo.</p>
               <p>Potem je naslednja zadeva vprašanje teh domicilnih cen in vezano na občine. Mislim,
               da bi del te zgodbe vsaj poskusili rešiti znotraj financiranja lokalne samouprave.
               Res gre za nepravično situacijo, da ene občine niso investirale nič v predšolsko
               vzgojo in so svoje otroke izvažale v druge občine. Potem, ko je pa situacija postala
               težka in je tudi v teh občinah prostora zmanjkalo je pa seveda problem, kako naprej.
               To je ena zadeva.</p>
               <p>Druga zadeva je pa ta, da nekatere občine lahko potem imajo bogate kulturne domove,
               pa ceste in tako naprej, druge občine pa, tu če gledamo razlike, ena občina da 51%
               proračuna, 52% proračuna za vrtce, ena, recimo, Hodoš pa 2% proračuna za vrtce. Ta
               razlika je. Dobro, razlika je tudi v bogastvu, ampak ti dve nista tako zelo različni.
               Kako tu povečati stopnjo pravičnosti, se pravi, da dejansko če sprejmemo to, da so
               otroci od vseh in da moramo poskrbeti za vse otroke enako, potem bi bilo treba tu
               vpeljati enotne standarde. Naša rešitev, ki jo ponujamo je pač ta enotni standard,
               seveda ne z dejanskim prenosom sredstev, ampak s takim, ki bi omogočal, da bi
               poenotili te cene.</p>
               <p>Potem imamo plače, prenos na državo. Rekel sem že, da nismo prišli nikamor zaradi
               SVRL-ja. Ta razmislek o vprašanju obremenitve posameznih slojev, ta razmislek je
               čedalje bolj na mestu. Bojim se, da prihajamo v čedalje bolj egalitarno družbo, kjer
               bomo vsi enaki in bomo izgubili tisto potrebno napetost, ki jo vsaka družba, pa naj
               bo še tako egalitarna, rabi zato, da bodo vsi, to pa se pozna pri otrocih, vsi otroci
               hoteli postati nekaj, ne pa nič, ali pa enaki z drugimi. Sistem, ki ga imamo nekako
               egalitaren pri nas, vodi v to, da ima že skoraj okoli 40 otrok odličen uspeh, da so
               plače zelo izenačene. Recimo, to kar je pregrešno govoriti, da ima predsednik Vlade
               štirikratno plačo, recimo, šoferja ali snažilke. To se mi zdi, da ni dobro. Tudi,
               recimo, vprašanje vseh teh višjih plač v sistemu se nekako niža, s tem, ko smo
               dvignili, recimo, minimalno plačo se nam je razmerje  porušilo itn. Skratka, tukaj dolgoročno bomo imeli
               problem in potem jasno bo srednji sloj izginil tudi zaradi tega, ker bosta samo dva
               sloja, višji pa nižji. Ampak to je samo en dodatek k tej razpravi, ki jo je kolega
               Rezman odprl in se mi zdi, da je pomembno, da se v parlamentu in da se tudi javno o
               tem razpravlja. Da ne bomo zdrsnili v reševanje teh kriznih razmer v zadeve, kjer
               bomo res dolgoročno stvari pokvarili. In potem, to kar je gospod Trofenik govoril, so
               predvsem dobra priporočila in vpogledi. Bomo videli kaj lahko v skladu s tem kar ste
               povedal, gospod Trofenik, naredimo. Tudi kar zadeva normativov, ki so se tukaj na
               slovenskem, kot veste, prijeli. Vztrajajo na nek način in mogoče je tu še kakšna niša
               o kateri bo treba spreminjati neko soglasje in je to vprašanje gotovo odprto.</p>
            </sp>
            <sp xml:id="SDT5-KZNJF-Redna-031-2011-05-13.sp21">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Še računsko sodišče, prosim.</p>
            </sp>
            <sp xml:id="SDT5-KZNJF-Redna-031-2011-05-13.sp22">

               <speaker>MIROSLAV KRANJC:</speaker>

               <p>Hvala lepa gospod predsednik. Moje ime je Miro Kranjc, sem vrhovni državni revizor,
               ki je bil pristojen za izvedbo te revizije. Pozdravljam tudi vse druge prisotne!
               Računsko sodišče je poleg te revizije, ki jo danes obravnavamo, že februarja 2007
               izdalo prvo revizijsko poročilo na to temo. Ta komisija na kateri ste členi še vedno
               enaki, je to delovno telo parlamenta je obravnavalo to revizijsko poročilo, preden
               smo sploh prejeli odzivno poročilo, ki je bilo že tedaj zahtevano. Mi smo izdali
               potem seveda tudi po revizijsko poročilo o izvedenih popravljalnih ukrepih
               ministrstva. Izdali smo to, ki ga danes obravnavamo, o dostopnosti predšolske vzgoje
               in izdali smo tudi revizijsko poročilo o učinkovitosti delovanja informacijskega
               sistema za vrtce, ki je ena pod zgodba, ki izhaja iz te zgodbe. Kar želim, kar je
               poanta tega je, da Računsko sodišče ima predšolsko vzgojo kot eno o strateških
               področij od katerega ne bomo odstopili, tudi po tej sedanji obravnavi ne. In to zato,
               ker menimo, da so res otroci tisti, ki jih potrebujemo in ki so prihodnost te družbe.
               Dejstvo je, da se stanje izboljšuje na tem področju. Tistega kar je bilo v letu 2007,
               se je spremenilo. Spreminja se zakon o vrtcih, spreminja se ...<stage>/nerazumljivo/</stage>...
               podzakonskih aktov, prišlo je do cele vrste sprememb. Spremenilo se je tudi to, da je
               več otrok kot jih je bilo leta 2006, kar je tudi dobro, ampak zato ni parlament kriv
               niti mi niti ministrstvo. Zaslužno, tako. no, mogoče tudi kakšen posameznik. Vsekakor
               se pa želja staršev, da vključijo svoje otroke v organizirane oblike predšolskega
               varstva in vzgoje, ker o tem mi govorimo o naših revizijskih poročilih, povečuje.
               Tako da, današnje debata se v glavnem vrti okrog vrtcev, ki so pa samo ena izmed
               dvanajstih oblik oziroma dve od dvanajstih oblik predšolske vzgoje, ki jih predvideva
               zakon. In leta 2007, ko smo izdali to poročilo, smo spraševali tedanje ministrstvo,
               kje so pa druge oblike predšolske vzgoje. Kje imate pa vrtec Zarja d.o.o.? Kje imate
               pa skrbnik otroka na domu, s.p.? Kje imate pa vzgojitelj otrok, ki dela to tudi na
               domu otroka, itn.? Se pravi, te druge oblike, ki niso samo institucionalno varstvo,
               se pravi vrtec ali vrtec pri odnosni šoli, ker je s stališča starša, niti ne ve o čem
               je razlika še manj pa to njihov otrok opazi razliko. Bistvo je, da zato, da ta država
               v svojih aktih predvideva, da se za naše otroke, te najmlajše, preden stopijo v
               osnovno šolo, lahko skrbi in se za njih pazi in jih vzgaja na različne načine. Teh
               drugih oblik, se danes niti nismo dotikali, pa so po moji oceni v sedanjem času, ko
               recimo starši ravno v tem mesecu dobivajo odločbe o tem ali so njihovi otroci  sprejeti v vrtec ali ne,
               pomembne. Ker sprejeti so v vrtce in želijo jih večina v vrtec priti in v vrtcih so
               otroci in njihovi starši izjemno zadovoljni, tako kot ministrstvo ugotavlja, smo tudi
               mi že ugotovili v naši anketi leta 2006 in 2007, da so starši tistih otrok, ki so
               vključeni v vrtce, izjemno zadovoljni. Problem so seveda tisti, ki niso prišli v
               vrtec, ki ne morejo biti vključeni v vrtec zato, ker enostavno ni prostora za njih.
               Tukaj pridemo pa tudi na vprašanje enakosti, ki seveda daleč od tega kar bi, je
               normalno delo Računskega sodišča, ko skrbimo za to, da se čim manj denarja porabi.
               Tukaj govorimo pa o enakosti državljanom pred zakonom in o tem ali država zagotavlja
               enakopravno obravnavo otrok in njihovih staršev o tem primeru. Tako da ti širši
               vidiki mogoče danes niso bili tako izpostavljeni, nam so se pa zdeli pomembni in na
               njih bomo še vztrajali. Poglejte, kar nekaj vprašanj je bilo, ki so jih tudi poslanci
               in mi ne bi radi posegali v to razpravo, angleško, ki nam je všeč in ki smo jo mi
               letos želeli imeti, ta odnos med parlamentom, med izvoljenimi predstavniki ljudstva
               in Vlado, ki skrbi za izvajanje politik tega parlamenta. Mi želimo, da to poročilo,
               vsebinsko obravnava tudi kakšen drug odbor Državnega zbora, ki bo vsebinsko ta
               vprašanja verjetno res lahko dobro obdelal, še na drugačen način. smo vam pa, glede,
               posebej ugotovitev gospoda Trofenika, v poročilu smo jih obravnavali in jih nakažemo
               in tisti med vami, ki ste skrbeli za te stvari v svojih prejšnjih življenjih,
               službah, veste kaj to pomeni in razumete zgodbe, ki so tukaj notri in bi vas prosil
               samo toliko, da naš kratek opomnik, kjer na eni strani razumete, da to ni naš
               revizijski izdelek. Revizijski izdelek je revizijsko poročilo in tam notri imamo
               obširnejše podatke in zgodbe so vse notri. Tako da, ne bi pa želel z vami
               polemizirati, ker mislim, da so res zgodbe pravilne, ...<stage>/nerazumljivo/</stage>... se z vami
               konec koncev tudi strinjava. Hvala lepa.</p>
            </sp>
            <sp xml:id="SDT5-KZNJF-Redna-031-2011-05-13.sp23">

               <speaker>PREDSEDNIK MAG. ANDREJ VIZJAK:</speaker>

               <p>Dobro. Spoštovani! Še Vili Rezman. Prosim.</p>
            </sp>
            <sp xml:id="SDT5-KZNJF-Redna-031-2011-05-13.sp24">

               <speaker>VILI REZMAN:</speaker>

               <p>Hvala predsednik. Samo dve stvari bi morebiti še malo bolj razumljeno kot vprašanje
               postavil gospodu ministru. Zdaj, vemo, da je pritisk po tem, da se čim več otrok
               vključi v predšolsko vzgojo, je dejstvo in je tudi naša želja, da je to tako, vendar
               se sedaj sprašujem ali sedaj kar preprosto iz tega moramo ekstrapolirati učinke, ki
               bodo posledično pomenile, da potrebujemo več sredstev, drugače to ne gre, če ni
               variabel, potem se bo terjalo, če bo ...<stage>/nerazumljivo/</stage>... število otrok, potem se
               terja več sredstev. Ali pa moramo kaj razmisliti o recimo o prostorskih normativih, o
               kadrovskih normativih in o ugotoviti ali so ti optimalni ali ne. Torej to je eden
               izmed mojih vprašanj, ko sem prej tudi uvodoma, ko sem o tem govoril. Ali lahko isti
               učinek dosežemo tudi z nekoliko drugačnimi vlaganji in v prostor in v kader. Mi vemo,
               da v vrtcih je veliko zaposlenih, ki so se izobraževali v preteklih letih, dosegali
               višjo stopnjo izobrazbe, posledično višjo plačo in seveda je to pomenilo tudi neko
               breme za občinske proračune. In to je breme za občinske proračune predvsem zavoljo
               tega, ker je struktura cene predvsem od tega odvisna ne od hrane, ne od jabolka in
               mleka, ki ga otrok spije, ampak od tega kakšen kader je v kakšnem otroškem vrtcu in
               zato bi bilo dobro, če bi to bilo kolikor toliko poenoteno, po moji sodbi tudi na
               ravni državi, ne more biti to odvisno od tega ali bodo nekje spodbujali izobraževanje
               in usposabljanje, nekje drugod pa ne, ker je to tudi s stroški zvezano. In drugo,
               samo še, ne vem, če sva se prav razumela gospod minister, kar se tiče domicilnih
               otrok, se stanje spreminja v zadnjem obdobju, potem ko smo tudi v parlamentu zakon
               spreminjali, sicer pa domicilni otroci so bili pretežno otroci, ki so jih starši iz
               ene lokalne skupnosti peljali v drugo lokalno skupnost, v tisti prvotni lokalni
               skupnosti pa so bile kapacitete in kadri neizkoriščeni in je to bil velik problem.
               Zdaj se nekoliko  to najbrž
               spreminja, ampak mi moramo doseči takšno stanje, da ne bo ne ena lokalna skupnost in
               ne druga pri tem deprivilegirana. Ni pa mogoče pristati na to in jaz tega nisem imel
               v mislih, da bi rekli ena lokalna skupnost se odreče sleherni investiciji in kasneje
               amortizacijo naprti sosednji občini, pa bi kljub temu lahko imela isto ceno pri
               prispevku, to pa matematično preprosto ne gre.</p>
            </sp>
            <sp xml:id="SDT5-KZNJF-Redna-031-2011-05-13.sp25">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Minister.</p>
            </sp>
            <sp xml:id="SDT5-KZNJF-Redna-031-2011-05-13.sp26">

               <speaker>DR. IGOR LUKŠIČ:</speaker>

               <p>Hvala lepa predsednik za besedo. Hvala za vprašanje. Torej, glede prve zadeve. Tukaj
               imamo en problem, recimo 2010 septembra je za 2500 otrok zmanjkalo prostora v vrtcu
               in za 2500 otrok je bilo prostih mest. Nam se dogaja, da nimamo tega po celotnem
               prostoru dobro razporejeno. Tako, da to je prvo vprašanje, je vezano na to, da je od
               občine odvisno, kakšne ima tam razmere in potem koliko da lahko tega prostora na
               razpolago. Potem je bilo vprašanje glede kvalitete in izobrazbe in mi imamo že 40%
               zaposlenih, ki imajo visokošolsko izobrazbo, tudi na delovnih mestih, kjer se zahteva
               srednješolska, ampak plačo dobivajo za srednješolsko izobrazbo. Imamo pa pritisk
               seveda sindikata, ki bi rad spremembe normativov tako, da bi tudi za vzgojiteljsko
               funkcijo, se pravi, kako se temu reče, za pomočnico vzgojiteljice, da bi se tudi tam
               predpisalo univerzitetno izobrazbo. Mi imamo tukaj zelo visok normativ, v primerjavi
               z Avstrijo, ki je recimo na področju, za položaj pomočnike zahtevajo samo 80-urni
               kurs na osnovno šolo, na osnovnošolsko izobrazbo in potem dosti nižjo stopnjo za
               vzgojiteljice je to zelo zahteven kriterij. Tudi glede recimo prostora, trije
               kvadratni metri na otroka in tako naprej je pravzaprav kriterij, ki ga uporabljamo
               predvsem pri graditvi novih zgradb, zato da je to obsežno. Ampak po drugi strani
               veste, imamo pa občine, ki gredo v velike nadstandarde. Ravno zdaj sem bil v
               Podčetrtku, to je zelo dober vrtec, zelo dober vrtec v vseh segmentih. Se pravi tam,
               kjer so sredstva, tam kjer imajo prioriteto, kjer občina diha skupaj s tem in se ji
               zdi, da je to v redu. Tam sploh ni problema pri tem. Tako, da je tukaj vrsta
               vprašanj, ki se po Sloveniji zelo različno rešujejo, zelo različne so tudi zatečene
               situacije in je to s stališča ali pa s strani države tudi težko naenkrat poenotiti,
               je pa seveda vsa ta razprava dobrodošla zato, da bomo še bolj poenotili kriterij,
               predvsem zaradi tega, da bi tam, kjer je slabše dvignili kvaliteto. Hvala,
               predsednik.</p>
            </sp>
            <sp xml:id="SDT5-KZNJF-Redna-031-2011-05-13.sp27">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Spoštovani jaz predlagam v sprejem naslednji predlog sklepa in sicer da
               strokovne službe komisije oziroma ena je samo, strokovna služba Komisije za nadzor
               javnih naj o obravnavi revizijske poročila računskega sodišča glede dostopnosti
               predšolske vzgoje pripravi osnutek poročila s priporočili iz razprave, ki ga bomo
               sprejeli na eni izmed prihodnjih sej. Mimogrede strokovna služba ima samo enega. To
               se pravi strokovni uslužbenec komisije oziroma dva strokovna uslužbenca.</p>
               <p>Kdo je za ta predlog sklepa? <stage>(7 članov.)</stage> Kdo je za? <stage>(Nihče.)</stage></p>
               <p>S tem je tudi to sprejeto.</p>
               <p>Zaključujem tudi to točko dnevnega reda in 31. redno sejo komisije in se vsem
               navzočim zahvaljujem za udeležbo in sodelovanje.</p>
               <stage type="time">(Seja je bila zaključena 10. maja 2011 ob 14.02.)</stage>
            </sp>
         </div>
      </body>
   </text>
</TEI>