<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZDDSZII-Redna-019-2010-06-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo družino socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">EE411474B5409223C125771F0040092D</idno>
               <idno type="custom" subtype="day">8C14D7AB4646D7A0C12578650028C55E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=8C14D7AB4646D7A0C12578650028C55E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZDDSZII-Redna-019-2010-06-29.OZDDSZII" n="019">
               <name>Redna</name>
               <date when="2010-06-29"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZDDSZII-Redna-019-2010-06-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZDDSZII-Redna-019-2010-06-29.OZDDSZII">
                        <orgName key="OZDDSZII">Odbor za delo družino socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA DELO, DRUŽINO, SOCIALNE ZADEVE IN INVALIDE</stage>
            <stage type="session">19. seja</stage>
            <stage type="date">(29. junij 2010)</stage>
            <stage type="chairman">Sejo je vodila dr. Andreja Črnak Meglič, predsednica odbora. </stage>
            <stage type="time">Seja se je začela ob 14.00. </stage>


            <sp xml:id="SDT5-OZDDSZII-Redna-019-2010-06-29.sp1">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Dober dan. Lepo pozdravljeni na 19. redni seji Odbora za delo, družino, socialne
               zadeve in invalide.</p>
               <p>Obveščam vas, da se je za današnjo sejo opravičil gospod Vili Rezman. Imamo pa kar
               nekaj nadomestnih poslancev, in sicer: poslanca Franca Juršo nadomešča poslanec
               Matjaž Zanoškar, <stage type="mag"/> (nadaljevanje) Roberta
               Hrovata dr. France Cukjati in Dejana Levaniča Darja Lavtižar Bebler.</p>
               <p>Pozdravljam vse prisotne, predstavnike medijev in tudi gledalce pred televizijskimi
               sprejemniki.</p>
               <p>V poslovniškem roku nisem prejela predlogov za spremembo dnevnega reda, zato
               ugotavljam, da je določen dnevni red, kot ste ga prejeli s sklicem seje, in sicer
               točka dnevnega reda je nadaljevanje razprave o Predlogu Družinskega zakonika in pod
               točko 2 razno.</p>
               <p>Torej, prehajam na <title>1. TOČKO DNEVNEGA REDA - PREDLOG ZAKONA O DRUŽINSKEM
                  ZAKONIKU.</title>
               </p>
               <p>Nadaljujem z drugo obravnavo predloga zakona, kjer bomo nadaljevali z razpravo o 2.
               členu in potem prešli tudi na glasovanje.</p>
               <p>Jaz upam, da imate vsi poslanci tudi pregled amandmajev k Družinskem zakoniku, tako
               da boste lažje spremljali sejo. Kdor jih nima, imamo še nekaj rezervnih izvodov.</p>
               <p>Prav, gospa Jerajeva, izvolite.</p>
            </sp>
            <sp xml:id="SDT5-OZDDSZII-Redna-019-2010-06-29.sp2">

               <speaker>ALENKA JERAJ:</speaker>

               <p>Hvala.</p>
               <p>Jaz bi samo proceduralno vprašala, zadnjič smo vam 23. aprila posredovali, da
               predlagamo da se dodatne vabljene vabi na to sejo. Jaz sicer ne želim odpirati vedno
               istih zadev, ampak takrat ste nas informirali, da tega našega drugega dopisa niste
               dobili. Potem smo celo sejo prekinili, preverjali in tako naprej. Mi odgovora nismo
               dobili, nismo pa čutili potrebe, da to ponovno vlagamo, ker smo razumeli, da boste ob
               ponovnem sklicu ta naš predlog upoštevali oziroma jaz ne vem zakaj je problem. Mi smo
               predlagali samo tri dodatne vabljene. Mislim, da to ni tako velika številka, da bi
               zaradi prostorske stiske, ki je zdaj nek razlog, da se ljudi ne vabi ne mogli biti
               tukaj. Nobenega odgovora v zvezi s tem nismo dobili - niti pisno niti kako
               drugače.</p>
               <p>Zato me zanima v čem je problem, da ni predstavnik oziroma predsednik Komisije za
               medicinsko etiko tukaj, tudi Vrhovno državno tožilstvo oziroma zakaj niso bili
               vabljeni, konkretno tožilka, ki je pripravljala pripombe in predloge k Družinskemu
               zakoniku, kar mislim, da bi bilo za naše odločanje pomembno, da slišimo tudi njihova
               stališča. Jaz ugotavljam, da so vabljeni k točki ostali isti, kot so bili vabljeni k
               prvotnemu sklicu. Takrat smo pač na to pristali oziroma je bilo to na tak način
               sprejeto, vendar pa, mi smo predloge podali - jaz ne vem, ali bi jih morali še enkrat
               za to sejo. Doslej praksa ni bila, da če je katera od poslanskih skupin predlagala
               dodatne vabljene, da ti niso bili vabljeni.</p>
               <p>Zato bi prosila odgovor v zvezi s tem. Kot rečeno, je takrat bil problem da tega
               dopisa baje niste dobili. Mi smo to vložili 23. aprila, 4. maja smo imeli sejo. Od
               takrat je minilo skoraj dva meseca, v dveh mesecih pa smo menda že uspeli ugotoviti
               ali je zadeva v hiši ali ni. Tako, da bi prosila odgovor v zvezi s tem.</p>
            </sp>
            <sp xml:id="SDT5-OZDDSZII-Redna-019-2010-06-29.sp3">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>No, jaz sem že v prvem dopisu na zahtevo poslanskih skupin SDS in Ljudske stranke
               napisala, da pač je razprava o družinskem zakoniku, nadaljevanje javne razprave, ki
               je potekala v mesecu novembru v veliki dvorani Državnega zbora. Po našem
               predvidevanju smo povabili na razpravo zadostno število predstavnikov civilne družbe,
               in v kolikor bi imeli polno zasedbo bi bila dvorana totalno polna. Po prekinitvi
               začetka seje, pa sem vam ustno odgovorila, da menim, da sem povabila na sejo zadostno
               število predstavnikov, tistih javnosti, ki lahko prispevajo k odločanju, zato svojega
               sklepa ne nameravam spremeniti in predlagam, da nadaljujemo z razpravo.</p>
               <p>Izvolite. Jaz bi vas opozorila, da smo pri 2. členu Družinskega zakonika, in po
               vrstnem redu prijavljenih, besede nista dobila še dva sogovornika, in sicer: dr.
               Strehovec, ki ga danes nadomešča mag. Andrej Naglič in gospa Barbara Rajgelj.</p>
               <p>Sprašujem gospoda mag. Andreja Nagliča, če želi predstaviti stališča Komisije za
               pravičnost in mir. Je prisoten?</p>
            </sp>
            <sp xml:id="SDT5-OZDDSZII-Redna-019-2010-06-29.sp4">

               <speaker>MAG. ANDREJ NAGLIČ:</speaker>

               <p>Ja, tukaj. Hvala.</p>
            </sp>
            <sp xml:id="SDT5-OZDDSZII-Redna-019-2010-06-29.sp5">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Izvolite.</p>
            </sp>
            <sp xml:id="SDT5-OZDDSZII-Redna-019-2010-06-29.sp6">

               <speaker>MAG. ANDREJ NAGLIČ:</speaker>

               <p>Želim predstaviti stališče Komisije pravičnost in mir. Najprej vsem lep pozdrav.
                  <stage type="mag"/> (nadaljevanje) Komisija pravičnost in mir
               je že v mesecu septembru podala izjavo za javnost, v kateri je izpostavila pomen,
               vrednoto družine, ki je predmet 2. člena predloga Družinskega zakonika. Po mnenju
               komisije je družina pravna vrednota, ki ima zasebni in javni pomen. Zasebni pomen
               družine zagotovo lahko vidimo v okolju, ki zagotavlja razvoj dostojanstva človeške
               osebe odraslih oseb. Po drugi strani se zasebni pomen izkazuje tudi v možnosti, da se
               v okviru družine najbolj izrazito lahko korist otroka upošteva. Družina pa ima tudi
               javni pomen, zagotavlja vir in stabilnost v družbi in osmišljuje zakonsko zvezo, kot
               drug pravni institut, ki je z družino tesno povezan. Lahko rečemo, da v tem primeru
               družina promovira zakonsko zvezo in skladno tudi s stališčem pravne stroke, pravo
               lahko promovira vrednote s tem, da določeno zadevo normira. Temu stališču, kot
               rečeno, ustreza izjava Komisije pravičnost in mir, pred časom, naj pa tudi tukaj
               obvestim odbor in širšo javnost, da se v petek pripravlja skupna izjava dr. Stresa v
               imenu Slovenske škofovske konference in dr. Grabusa, predstavnika Islamske skupnosti,
               ki bosta skupaj predstavila stališče o pomenu družine za družbo.</p>
               <p>Komisija pravičnost in mir predlaga odboru pri 2. členu, da se člen spremeni tako, da
               bi bilo izpostavljeno, da je družina življenjska skupnost staršev in otrok, ki zaradi
               koristi otrok, varovanja materinstva in očetovstva uživa posebno varstvo države. S
               tem bi po našem prepričanju konkretizirali dolžnost države, da varuje družino,
               materinstvo, očetovstvo, otroke in mladino, kot je to določeno v 53. členu slovenske
               Ustave. Če naprej sledimo dikciji Konvencije Združenih narodov o otrokovih pravicah,
               kjer je v preambuli navedeno, da je interes otroka treba presojati skladno s
               tradicijo in vrednotami posameznih narodov, je očitno, da v kolikor pristajamo na to,
               da slovenska ustava normira temeljne vrednote slovenske družbe, da je treba korist
               otroka presojati v okviru te zapisane določbe o varovanju materinstva, očetovstva,
               otrok in mladine. Po našem prepričanju takšnemu stališču sledi tudi Evropsko sodišče
               za človekove pravice v Strasbourgu, ki je v več sodbah poudarilo, da je ustanovitev
               družine pravica moškega in ženske. To je poudarilo leta 2005 v sodbi B in L proti
               Združenemu kraljestvu, v sodbi iz leta 1987 F proti Švici, leta 2006 v sodbi Parry
               proti Združeno kraljestvo in leta 2006 v sodbi R in F proti Združenemu
               kraljestvu.</p>
               <p>Zato predlagamo odboru, kot rečeno, da 2. člen, kjer je govora o družini, amandmira v
               tem smislu, da bo tudi bolj tesno družina povezana z ustavno pravico varovanja
               materinstva in očetovstva.</p>
               <p>Hvala.</p>
            </sp>
            <sp xml:id="SDT5-OZDDSZII-Redna-019-2010-06-29.sp7">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Zdaj pa predajam besedo gospe dr. Barbari Rajgelj.</p>
               <p>Opozorila bi vas, da je gospa Rajgelj ženskega spola in v nasprotju z informacijami,
               ki ste jih prejeli, lahko vidite, da je na sejo vabljenih kar precejšnje število
               žensk, tako da nismo prvič priče dezinformacijam v zvezi z obravnavo Družinskega
               zakonika. Zadnjič sem vas že opozorila, da sem vabila uravnoteženo število
               zagovornikov in nasprotnikov Družinskega zakonika, tokrat vam dajem možnost, da se
               prepričate, da je v zadostnem številu vabljeno tudi število žensk.</p>
               <p>Izvolite, gospa Rajgelj.<stage type="mag"/>
               </p>
            </sp>
            <sp xml:id="SDT5-OZDDSZII-Redna-019-2010-06-29.sp8">

               <speaker>DR. BARBARA RAJGELJ:</speaker>

               <p>Hvala lepa za besedo.</p>
               <p>V zvezi z 2. členom predlaganega Družinskega zakonika, bi uvodoma povedala, da je
               razvoj zakonodaj v evropskem in nacionalnem kontekstu v zadnjih letih na področju
               definicije družine šel zelo v smer raznolikosti družin, ki se tudi pravno priznavajo.
               To, kar zakonodajalec želi uvesti z 2. členom predlaganega zakona, je pred nekaj
               dnevi potrdilo tudi Evropsko sodišče za človekove pravice v Strasbourgu, ki pravi, da
               je skupnost istospolnih partnerjev, ki živita v defakto partnerstvu, torej ki živita
               v stabilnem partnerstvu, sodi v kontekst pojma družinskega življenja. Torej, pojma iz
               12. člena oziroma iz 8. člena Evropske konvencije za človekove pravice. Torej, v
               svoji zadnji odločitvi na to temo je Evropsko sodišče za človekove pravice sicer
               reklo, da države niso dolžne zagotavljati zakonske zveze tako heteroseksualnim, kot
               istospolnim partnerstvom, da je to stvar posamezne nacionalne države in da Evropska
               konvencija za človekove pravice tega od držav ne zahteva. Pri tem je poudarilo, da je
               to odločilo glede na trenutno situacijo razvoja družinskega prava, glede na to, da je
               v Svetu Evrope v tej organizaciji, ki jo pokriva to sodišče vključenih več kot 40
               držav, vključno s takšnimi državami, kot so recimo: Ukrajina, Azerbajdžan, Gruzija in
               tako dalje. Je pač stanje stvari takšno, da preveč proaktivno to sodišče ne more
               delovati, zato je odločilo, da zakonske zveze ni nujno treba zagotavljati državami,
               da s tem ne bi kršile Evropske konvencije za človekove pravice. Hkrati pa je prvič v
               zgodovini poudarilo, da sodijo istospolna partnerstva v kontekst družinskega
               življenja, torej v kontekst pojma družine. To je kar se tiče evropskega
               konteksta.</p>
               <p>Druga stvar pa je nacionalni kontekst. O tem smo že veliko govorili na prejšnjih
               sejah. Še enkrat bi poudarila, da je slovenska sodna praksa šla tako daleč, da
               velikih odstopanj od predlagane zakonodaje ne more več biti. Mogoče nenavadno, ampak
               vendarle zlasti na posvojitvenem področju, do česar bomo še prišli, pravzaprav veliko
               manevrskega prostora zakonodajalec nima več. Morda nenavadno, več ga ima na področju
               partnerskih skupnosti, kot na področju posvojitev. Torej, morda se komu zdijo
               posvojitve bolj problematičen pravni koncept, za istospolne partnerje, vendar temu
               pravno gledano ni tako. Trenutno torej imamo v Sloveniji možnost enostranskih
               posvojitev, že po sedanji zakonodaji, še en mogoče nenavaden podatek, tovrstno
               možnost imamo že 30 let, vendar je nismo izkoristili, zaradi tega, ker so bili centri
               za socialno delo o tem, bi rekla, premalo obveščeni, žal tudi o posvojitvah po
               sedanji zakonodaji, odločajo centri za socialno delo in ne sodišča, kar bi se po
               novem spremenilo in tudi zato je pomembno, da se sprejme družinski zakonik. Skratka
               to možnost že imamo, in ne znam si predstavljati, in tudi Vrhovno sodišče nekako
               opozarja na to, da je vprašanje ali položaj ko so možne v istospolnih družinah
               enostranske, torej posvojitve bioloških otrok, ne pa posvojitve tretjih otrok, torej
               zunanjih otrok, ali je to sploh skladno z ustavo. Skratka, ne znam si predstavljati
               ali je možno v isti družini, recimo v lezbični družini različno <stage type="mag"/> (nadaljevanje) obravnavati posvojitve biološkega otroka in
               posvojitve tretjega otroka. Torej, zdaj imamo v Sloveniji situacijo, ko lahko ena
               mama posvoji otroka biološke mame, hkrati pa ne moreta skupaj posvojiti tretjega
               otroka, ki ni z njima biološko vezan. To je nekoliko nenavadna situacija, zato je to
               zagotovo treba v istem zakonu z istimi pravili. Torej, posvojitve danes niso več
               dilema, družina danes ni več dilema. Vse kar ostane zakonodajalcu je to, da se odloči
               ali zakonsko zvezo poimenuje na enak način v istospolnih in heterospolnih
               partnerstvih, ker namreč gre samo za poimenovanje, ker tudi pravice v nacionalnem in
               evropskem kontekstu tudi niso več dilema, ker pravice morajo biti tako rekoč
               izenačene, vprašanje pa je ali boste vključili v isti institut z istim imenom.
               Mislim, da je to pač edino vprašanje, ki ostaja odprto.</p>
               <p>Torej, v tem smislu, v tem kontekstu družine, posvojitev in partnerstev se pravzaprav
               giblje ta 2. člen, zato bi bil to moj prispevek na 2. člen.</p>
               <p>Hvala lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp9">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Najlepša hvala.</p>
               <p>Ugotavljam, da so besedo ob razpravi k 2. členu dobili vsi prijavljeni
               razpravljavci.</p>
               <p>Zato predlagam, da preidemo na glasovanje k... .../Oglašanje v ozadju./...</p>
            </sp>
            <sp xml:id="SDT5-OZDDSZII-Redna-019-2010-06-29.sp10">

               <speaker>FRANCE CUKJATI:</speaker>

               <p>.../Mikrofon ni vključen./... k 2. in 3. je tekla razprava na prejšnji seji in želim
               razpravljati.</p>
            </sp>
            <sp xml:id="SDT5-OZDDSZII-Redna-019-2010-06-29.sp11">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ne, razprava je tekla o 2. členu, in s tem smo izčrpali razpravljavce o 2. členu.</p>
            </sp>
            <sp xml:id="SDT5-OZDDSZII-Redna-019-2010-06-29.sp12">

               <speaker>FRANCE CUKJATI:</speaker>

               <p>.../Mikrofon ni vključen./... Še en razpravljavec France Cukjati!</p>
            </sp>
            <sp xml:id="SDT5-OZDDSZII-Redna-019-2010-06-29.sp13">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ja, izvolite.</p>
            </sp>
            <sp xml:id="SDT5-OZDDSZII-Redna-019-2010-06-29.sp14">

               <speaker>FRANCE CUKJATI:</speaker>

               <p>.../Mikrofon ni vključen./... Seveda!</p>
            </sp>
            <sp xml:id="SDT5-OZDDSZII-Redna-019-2010-06-29.sp15">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Jaz sem predlagala. Če ne sprejmete, pač ne bomo šli po temu.</p>
               <p>Izvolite, gospod Cukjati.</p>
            </sp>
            <sp xml:id="SDT5-OZDDSZII-Redna-019-2010-06-29.sp16">

               <speaker>FRANCE CUKJATI:</speaker>

               <p>.../Mikrofon ni vključen./... 2. člen govori, kot ste rekli, o katerem je zdaj
               pogovor... Prosim, da se izklopite ja.</p>
               <p>Hvala.</p>
               <p>O definiciji družine. Družina je življenjska skupnost otroka z enim ali obema
               staršema ali z drugo odraslo osebo. To seveda je skupaj s 3. členom, ki govori o
               zakonski zvezi popolna globoka, radikalna sprememba definicije družine. In za to gre
               v teh členih.</p>
               <p>Predhodnica je rekla, da ni več dileme pri nas kaj je družina, po vsebini in kakšna
               definicija ji pritiče. Ne vem, morda govorite v imenu neke ozke skupine, jaz poznam
               mnogo ljudi, ki te definicije ne sprejemajo. Ta definicija je še izpred 30, 40 let,
               in ni bila nikoli sporna. In sprememba te definicije je seveda velik poseg v našo
               družinsko politiko in s tem tudi v tisto, kar pravzaprav, o čemer naj bi ljudje
               odločali oziroma gre za tista vprašanja, ki so zelo občutljiva in vsaka normalna
               državniška politika bi morala spoštovati mnenje države o kateri piše zakone in za
               katere piše zakone. In če primerjam 30 istospolnih partnerskih skupnosti v Sloveniji
               in 400 tisoč družin, bi vendarle bilo smotrno tudi tisto populacijo, ki se čuti
               neposredno prizadeto s takšno radikalno spremembo definicije.</p>
               <p>Grem po vrsti, po vseh teh obrazložitvah, in mislim, da se mi bodo še drugi
               pridružili, in razprava o tem še zdaleč ni končana, še zdaleč ni končana. Namreč,
               najprej Ustava. Naša Ustava zelo jasno govori o družini in tudi tisti, ki so pred 20
               in več leti sodelovali pri pripravi ustave govorijo da nikoli v ustavnem besedilu
               pojem družine ni bil mišljen drugače in pojem zakonske skupnosti, kot zveza<stage type="mag"/> (nadaljevanje) moškega in ženske, družina pa
               starši in otroci. Nikoli ni bilo drugače mišljeno. Nikoli, v ustavi. Tukaj imam enega
               od ustvarjalcev ustave, od piscev, ki pravi tako: Ko smo sprejemali ustavo, smo
               nedvomno imeli namen družini dati poseben pomen in posebno varstvo, kot tudi
               materinstvu in očetovstvu. Materinstvo in očetovstvo pač ne more nastati brez
               sodelovanja oseb dveh različnih spolov, in prav zato je družina definirana že v
               ustavi, kot skupnost moškega, ženske in otroka. In če izhajam iz tega, zakaj pa je
               družina in zakonska zveza posebnega družbenega pomena? Potem pridemo do te bistvene
               razlike med zakonsko zvezo moškega in ženske in vsemi drugimi življenjskimi
               skupnostmi. Ne more biti vsaka življenjska skupnost posebnega družbenega pomena.
               Nemogoče. Ljudje živijo pod različnimi motivi skupaj. Tudi sama seksualna usmerjenost
               ne more biti. Kaj pa če bi dva živela skupaj od strasti do pornografije? Ali je to
               posebnega družbenega pomena takšna skupnost?! Ni osnove za poseben družbeni pomen. To
               pomeni, družbeni pomen pa je tisti pomen za katerega, ki ga država uresničuje v skrbi
               za tisto skupnost s posebnim namenom - z občutkom, da je ta skupnost pomembna za
               narod, pomembna za skupnosti in ima dolgoročen pomen za obstoj naroda. In prav zaradi
               tega pomeni, če bomo definicijo družine razvrednotili te osnovne vrednote za narod,
               potem seveda bomo lahko vsako življenjsko skupnost, ji dodelili poseben družbeni
               pomen, če pa dodelimo poseben družbeni pomen vsem skupnostim, potem tega posebnega ne
               bo več. Ker, poseben družbeni pomen je prav zaradi tega, ker je posebej za določeno
               skupino dana ta ustavna kategorija - ta ustavna kategorija govorim. In tukaj se
               sklicujete na razne, bom rekel, za lase privlečene argumente o teh judikatih in
               podobno.</p>
               <p>Če gremo po vrsti: listina Unije o temeljnih pravicah, v pogodbi o ustavi za Evropo,
               govori o otroku, o starših kjer je vedno mišljen biološki starš in otrok, in govori o
               koristi otroka, o pravici da, tako govori v 84. členu: Pri vseh ukrepih javnih
               organov ali zasebnih ustanov, ki se nanašajo na otroke, se morajo upoštevati predvsem
               koristi otrok, vsak otrok ima pravico do rednih osebnih odnosov in neposrednih stikov
               z obema staršema in podobno. V celotnem dokumentu je pojem družine tak, kot je pri
               nas v ustavi in v zdaj še veljavnem zakonu iz leta 1976. To se pravi, družina je kot
               pojem staršev in otroka.</p>
               <p>Dalje. Zadnja resolucija Evropskega parlamenta o demografski prihodnosti Evrope iz
               leta 2008 govori o potrebni skrbi nacionalnih držav da ustvarja materialno in
               psihološko naklonjeno okolje družinam in otrokom, pri čemer je povsem jasno, govori
               da je materinstvo, družina predstavlja nadvse intimno odločitev moškega in ženske, ki
               jo je treba spoštovati.<stage type="mag"/> (nadaljevanje) Povsem
               jasna definicija.</p>
               <p>Dalje. Tudi v naši subsidiarni zakonodaji, recimo zdravstvu, resolucija o nacionalnem
               planu zdravstvenega varstva, zadnja resolucija od leta 2008 do 2013 govori o
               reproduktivnem zdravju, posebni skrbi zdravstva za mater, očeta, družino. In je
               povsem jasno kaj je družina mišljena. In ko smo pri teh definicijah, na katere se
               sklicujete, bi prosil, da tudi poveste kakšni so bili zadnji judikati, sodba
               Evropskega sodišča za človekove pravice v primeru Schalke und Kopf iz Avstrije, iz
               24. junija letos, kjer Evropsko sodišče pove, nič ne gre za kršenje človekovih
               pravic, če se istospolnih partnerskih skupin ne izenači z zakonsko zvezo. Nič ni
               kršeno, kajti tudi istospolni imajo vse pravice, da se poročijo, vse pravice, da se
               moški poroči z žensko, ima otroke, ustvari družino. Vse pravice. Če on tega ne želi
               je to njegova spoštovanja vredna odločitev. Spoštovanja vredna odločitev, ampak
               družina je nekaj drugega. Če hočeš imeti družino moraš nekaj storiti. Torej, Evropsko
               sodišče, že pred leti je italijansko ustavo sodišče zavrnilo možnost istospolnih
               porok, potem... in tako naprej. Pa tudi vrhovno sodišče, pa nemško vrhovno sodišče.
               Tega je veliko, to tisti, ki poznate in če ste pošteni se ne boste sklicevali, da so
               te stvari že kar jasne, da so že kar urejene, da to zahteva mednarodno pravo tako
               rekoč in pa Evropsko sodišče za človekove pravice in podobno.</p>
               <p>Ker niste povabili Vrhovnega državnega tožilstva, ki je bilo vključeno v oceno
               ministrovega predloga Družinskega zakonika, kajti tukaj se bo sodstvo tudi zelo
               vključilo, aktiviralo, po tem zakoniku, nekako čutim, da vendarle moramo spregovoriti
               o mnenju tega vrhovnega državnega tožilstva. Moram reči, da ga ni, ker morda so
               nekateri alergični na ime Barbara Brezigar, podpisala ga je in pripravila Erika
               Pajntar Podrekar, vrhovna državna tožilka, vodja civilno upravnega oddelka. In tu
               seveda Vrhovno državno tožilstvo se prav v to definicijo družine spušča. In pravi, da
               je dosedanja definicija družine, ki sledi naravni umestitvi otroka v družino in jo
               ocenjuje vrhovno državno sodišče kot primerno, in predlaga, da se ne spreminja ta
               definicija. Tako pravi: zdi se, da je predlagana nova definicija družine namenjena
               predvsem novi ureditvi in možnosti zasnovanja družine istospolnim partnerjem s
               posvojitvijo. To se pravi ni v službi ustavne zahteve po varovanju družine, ampak v
               službi nečesa drugega, nova definicija. In ta pristop je protiustaven. Dalje seveda
               govori vrhovno državno tožilstvo, da predlagatelj zavajajoče iz ustavne odločbe, to
               je tiste ustavne odločbe, ki je govorila, da je treba zakon o registraciji istospolne
               partnerske skupnosti<stage type="mag"/> (nadaljevanje) glede
               dedovanja dopolniti, popraviti v 22. členu, in ker se je predlagatelj v uvodnem
               besedilu skliceval na tisto oceno Ustavnega sodišča, pa Vrhovno državno sodišče
               pravi, da je to sklicevanje predlagatelja zavajajoče in sicer zavajajoče, ker izpelje
               sklep, da ima zakonska zveza ali zunajzakonska skupnost dveh oseb istega spola enake
               pravne posledice, kot zakonska zveza ali zunajzakonska skupnost dveh oseb različnega
               spola, tudi v razmerju do otrok v postopku posvojitve. In potem Vrhovno državno
               tožilstvo podrobno razlaga zakaj je to sklicevanje ministrstva zavajajoče. In seveda,
               zavajajoče prav z vidika da razvrednoti družino, jo postavlja v povsem drugo luč, ji
               daje povsem drugo težo in ji pravzaprav jemlje tisto ustavno pozornost, ki naj bi
               slovenska država v skladu z ustavo posvetila družini. In se sprašuje, vprašanje je
               torej ali je ustavno dopustno z zakonom odvzeti otroku pravico do matere in očeta,
               seveda v nadaljevanju tudi posvojitve istospolnim, ampak o tem bomo še govorili. In
               na koncu, Vrhovno državno sodišče pravi: V tej fazi se nam zato predlagana rešitev
               zdi preuranjena, saj upošteva samo interese istospolnih partnerjeve, povsem pa
               zanemari drugo ranljivo skupino - otroke. Poleg tega v situaciji, ko otroka pravno
               umeščamo tudi v nov socialni in družbeni položaj, ne bi smeli zanemariti ugotavljanja
               pravnega občutka večina, ki se ga samo z zakonom ne da izsiliti. In seveda, tu ko smo
               pri tej definiciji, moram absolutno še dodati ta, bi rekel, nesprejemljiv surov
               pristop do tistih naravnih zakonitosti, ki so prisotne in na katerih pravzaprav
               marsikaj temelji. Prof. Karla Zupančiča, strokovnjaka za družinsko pravo poznate,
               tudi on je verjetno sodeloval pri tem, vendar ko se je pripravljal zakon o OBMP, je
               on sam, skupaj z gospodom Trontljem, ki ga tudi niste povabili, zelo jasno povedal,
               da v zadevah medicine in prave, družinskega prava in rojevanja otrok, naj bodo vse
               rešitve, kolikor mogoče v skladu z naravo. Naj skušajo posnemati naravo -
               "prokreacijo artecificialis imitetur naturam". To je bilo osnovno načelo in to je
               tudi osnovno načelo v medicini. To je osnovno načelo pri vseh intimnih posegih v
               ljudi, v tiste zakonitosti, ki pravzaprav nam, ki so temelj naše civilizacije. To pa
               je tisto, kar pravzaprav človeka najbolj boli, in najbolj boli da tega predlagatelji
               ne čutijo, ne vidijo.</p>
               <p>Da se vrnem nazaj na istospolne skupnosti. Nikoli, vsaj v naši poslanski skupini,
               nismo sovražno ali, bi rekel, postrani gledali na te ljudi. Zaradi tega, je v
               prejšnjem mandatu bil sprejet, po 12 letih liberalne demokracije, šele v prejšnjem
               mandatu sprejet zakon o istospolni partnerski skupnosti. Jaz sam zagovarjam, da če je
               kaj tam narobe, ker istospolnim partnerskim skupnostim ne<stage type="mag"/> (Nadaljevanje) odgovarja, je treba tem pripombam prisluhniti, je
               treba zakon dopolniti. Vendar nikoli se ne bom strinjal, da oni in posamezniki v
               Vladi spreminjajo definicijo družine. To pa ne. To pa ne. In če se mi ne bomo tega
               zavedali pri teh dveh členih, 2. in 3., potem seveda bomo glede definicije, to sta
               izhodiščna člena, vsi vemo in tukaj je tudi ves pristop, vsa energija vložena s
               strani predlagateljev, če tukaj ne bomo mi se zavedali, da je to vendarle zakon o
               družini, družinski zakonik in da so vse drugo pravzaprav lahko rešuje in mora
               reševati skladno z zainteresiranimi, mi bomo govorili tudi o rejništvu, ki tudi ne
               sodi v ta zakonik in podobno, toliko časa bo velika zmeda na področju družinskega
               prava in predvsem pa izhodiščna vrednostna opredelitev bo napačna, napačen signal in
               verjemite mi, da ti posamezni primeri v Evropi bodo ostali kot posamezni. Mi vemo,
               imamo polovico držav v Evropi, kjer je v veljavi zakon o istospolni partnerski
               skupnosti in samo 6 ali koliko je kjer se ta poroka izenačuje. Ampak ne gre za
               poroko, gre za definicijo družine, ne gre za zunanjo protokolarno zadevo. Sploh ne.
               Gre za definicijo družine, katera družina naj uživa posebno družbeno skrb, katera
               skupnost in družina, ko rečemo družina, definicija mora vedno opredeliti idealno
               družino, čeprav vemo, da idealne družine ni. Ali so prepiri, ali kaj takega, drugo,
               tretje. Vse druge družine so bolj ali manj podobne idealni podobi, ki jo mora
               opredeliti definicija. Vse druge. Če tega kompasa mi nimamo v družinskem pravu,
               resnično se nam bo z leti marsikaj sesulo. Tako kot v zdravstvu. Ni popolnoma
               zdravega človeka, vendar definicijo zdravega človeka imamo in moramo imeti.
               Holesterol, sladkor in tako dalje in tako dalje. Definicijo zdravega človeka moramo
               imeti in potem se lahko preventivno posvetimo pacientu, da ga približamo idealni
               podobi zdravega človeka. Če imamo mi idealno podobo pred očmi družine, potem se lahko
               tudi družba preventivno ukvarja s problemi družbe, s porodniško, z otroškimi dodatki,
               z vzgojo, z vrtci, da približa situacijo preventivno, to skupnost približa idealni
               podobi. Če pa mi to popolnoma izgubimo, popolnoma izgubimo in rečemo ni važno, ni
               važno kaj je tisto, kar povezuje to skupnost, vse je družina, otroka damo, bo država
               ustvarila družino, neki skupnosti ga bo dala in bo to družina, potem, če se nam
               izgubi kaj je tisti smisel družine, kaj je tisto, kar povezuje, kar pravzaprav
               usklajuje v neko celoto z otrokom in sorodstveno povezavo, če to izgubimo, potem bo
               tudi skrb za družino izvenela, se bo zvodenela in bomo dosegli to, kar morda nekateri
               želijo, da pravzaprav družin ne bi bilo več. Saj so bile take ideje. Tudi Hitler je
               imel idejo, farmo otrok in podobno, brez družin in podobno. Ampak tukaj so v osnovi
               posegi, ki so neproduktivni za državo, ki ustvarjajo veliko nejevolje med ljudmi, ki
               ne bodo prinesli nič pametnega, samo veliko grenkobe pri ljudeh, veliko <stage type="mag"/> (Nadaljevanje) nezadovoljstva. Jaz ne bom
               govoril, da je ta politika pač neumna, da se v to spušča, ampak nedržavotvorno je to,
               nedržavotvorno. Kaj bomo iz tega iztržili? Eno samo veliko nezadovoljstvo, pritisk na
               referendum in vse mogoče. Hvala gospa predsedujoča, da ste mi dali besedo k 2.
               členu.</p>
            </sp>
            <sp xml:id="SDT5-OZDDSZII-Redna-019-2010-06-29.sp17">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Imamo repliko dr. Rajgelj. Izvolite.</p>
            </sp>
            <sp xml:id="SDT5-OZDDSZII-Redna-019-2010-06-29.sp18">

               <speaker>DR. BARBARA RAJGELJ:</speaker>

               <p>Hvala. Jaz bi mogoče samo tukaj pojasnila par stvari, mogoče nisem bila prej dosti
               jasna. Prva stvar je to, da Ustava v nobenem členu ne definira kaj je družina. Samo
               pravi, država varuje družino, materinstvo, očetovstvo, otroke in mladino ter ustvarja
               za to varstvo potrebne razmere. Definicije družine v Ustavi ni, zato je pač o tem
               mogoče samo špekulirati kaj so tisti, ki so to zapisali in definicijo izpustili,
               mislili, ko so to pisali.</p>
               <p>Druga pomembna stvar se mi zdi ugotovitev, da iz vidika istospolnih družin med
               zakonom iz leta 1976 in med predlaganim zakonom ni nobene razlike, ker zato, za
               istospolne družine velja člen iz ZZDR-ja, ki pravi, torej iz sedanjega zakonika, iz
               sedanjega zakona, iz 1976, družina je življenjska skupnost staršev in otrok, ki
               zaradi koristi otroka uživa posebno varstvo in ker sem prej razložila, da je lahko
               zaradi enostranske posvojitve tudi istospolni starš postane enakopraven starš in enak
               starš kot biološki, tudi, če je samo socialni starš, torej že sedanja definicija
               družine zajema istospolne družine. Ker kar je razlike po novem, je ta del, ki pravi,
               da se poleg življenjske skupnosti otroka z enim ali obema staršema, še dodaja v
               družinsko definicijo tudi življenjska skupnost z drugo odraslo osebo in tako dalje.
               Skratka v delu, ki se nanaša na istospolne družine, definicija družine se ne
               spreminja. Torej v tistih skupnostih, kjer je otrok posvojen s strani socialnega
               starša, ko že obstaja biološka vez z drugim staršem, poudarjam. To je sedanja
               ureditev in pač tega se mi zdi, je pravniku zelo težko razumeti drugače.</p>
               <p>Tretja stvar, ki sem jo pa mogoče pa res slabo pojasnila prej, je pa ta sodba o
               kateri ste govorili iz 24. 6., torej izpred petih dni, šalkopf(?), to je sodba
               evropskega sodišča za človekove pravice. Ta sodba je sestavljena iz dveh delov in
               obravnava dva različna člena in dva popolnoma različna v bistvu instituta. En
               institut je člen 12. in sicer pravica do zakonske zveze in tukaj sodišče reče in to
               sem tudi prej povedala, da od držav članic v trenutnih pogojih razvoja družinskega
               prava ni zahteve s strani evropskega sodišča in evropske konvencije, da bi morale
               uveljaviti zakonsko zvezo tudi za istospolne. Torej ni nobene kršitve evropske
               konvencije za človekove pravice, tudi, če nacionalna zakonodaja istospolnim tega ne
               omogoči.</p>
               <p>Drugo pa je, da, drugi del te sodbe se pa tiče 14. člena, torej prepoved
               diskriminacije v zvezi s spoštovanjem zasebnega in družinskega življenja, kjer sem pa
               poudarila, da je sodišče izrecno prvič reklo, da je skupnost istospolnih partnerjev,
               ki živita v stabilni zvezi, da pade v pojem family life. Torej družinskega življenja,
               torej družine. Enako kot tudi skupnost raznospolnih partnerjev. Torej tukaj sem
               hotela samo še enkrat pojasniti, da ne bi se mi očitalo, da sem bila pristranska pri
               branju te sodbe in se strinjam z vami, o zakonski zvezi je manevrski prostor še
               odprt. Bistveno manj je odprt pri vprašanju koliko pravic partnerjem, ampak v tem
               smislu družina je pa iz vidika naše in tudi evropske zakonodaje mislim, da kar se
               tiče istospolnih partnerstev oziroma družin, pojasnjena.</p>
               <p>Zdaj bi pa samo še eno mogoče pojasnilo na naravno in družbeno. Mogoče, o tem <stage type="mag"/> (Nadaljevanje) se niste veliko spraševali, tudi
               jaz se nisem, dokler nisem o tem začela razmišljati, ampak naša razmerja med mano in
               mojimi starši in med vami in vašimi starši ali pa otroci, so družbeno in pravo
               konstruirana in ne naravno konstruirana. Zakaj to trdim? Zaradi tega, ker imamo dva
               načina kako pridemo do svojih staršev, zlasti do očeta. Mama, rečemo, ni nikoli
               sporna. Mater .../Nerazumljivo./... se ve kdo to je po navadi. Lahko pa je sporen oče
               in seveda država oziroma zakonodaja mora nekako najti tega očeta in najde ga na dva
               načina. Po zakonodaji sedanji in po prihodnji zelo podobno.</p>
               <p>Ena možnost je, če je otrok rojen v zakonski zvezi, potem se šteje, da je otrokov oče
               mož. Torej imamo presumcijo, domnevo, da je to oče. Torej pravno domnevo. Mi ne gremo
               z DNK analizo gledati ali je to res. Drugi način nastanka očetovstva je pa
               pripoznanje v skupnostih, ki niso zakonske zveze, torej v zunajzakonskih skupnostih
               mora pa oče pripoznati. Spet nek pravni akt, spet neka pravna konstrukcija
               očetovstva. Ne trdim pa, da osnova ni biološka, ker so možnosti izpodbijanja
               očetovstva recimo in takrat se pa potem seveda pogleda ali je biološka vez ali ni. Je
               pa dejstvo, da 99% naših očetov nikoli ni bilo preverjeno in jaz ne vem, če je moč
               oče moj oče, ampak mi je to pravzaprav popolnoma vseeno. Je moj oče, ne glede na
               njegovo in mojo biološkost. To sem hotela reči. Hvala lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp19">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod minister.</p>
            </sp>
            <sp xml:id="SDT5-OZDDSZII-Redna-019-2010-06-29.sp20">

               <speaker>DR. IVAN SVETLIK:</speaker>

               <p>Hvala lepa spoštovana gospa predsednica, poslanke in poslanci. Jaz bi želel za uvod
               povedati to, da odkar smo nazadnje razpravljali o teh istih vprašanjih, se, vsaj po
               našem videnju in spremljanju tega področja, ni zgodilo nič takega, kar bi spreminjalo
               predloge, ki smo jih dali v obravnavo Državnemu zboru in temu odboru. Celo več. Vsi
               tisti dogodki, ki jih spremljamo iz tega področja, nekako potrjujejo pravilnost naših
               predlogov, ki smo jih dali. Med njimi naj navedem, da sta se v tem času skupini
               držav, ki imajo podobno ureditev kot jo mi predlagamo, pridružili še dve. To sta
               Portugalska in Islandija, da imamo nov judikat iz tega področja, kjer gre za
               nadomestno materinstvo, ki ga je naše sodišče priznalo kot ustrezno rešitev, ko gre
               za priznanje tuje sodne odločbe in seveda, da so nekateri drugi dogodki, ki jih ne bi
               posebej izpostavljal, ki kažejo na to, da je treba tudi skozi to zakonodajo nekako
               inkluzivno odpirati možnosti za sožitje različnih oblik življenja na mikroravni zato,
               da bi postali drug do drugega bolj strpni, bolj tolerantni, da bi se bolj sprejemali,
               ne glede na to v kakšnih oblikah življenja se pač posamezniki odločajo živeti.</p>
               <p>Pri tem bi ponovno rad poudaril to, da je predlog, ki ga mi dajemo, predlog odprte,
               vključujoče družinske skupnosti, ki in pa tudi zakonske zveze, ko bo nadalje tekla
               razprava in, da tukaj mi seveda ne želimo s tem predlogom nikomur ničesar odvzeti,
               pač pa omogočiti to, da se ljudje svobodno odločajo za način svojega življenja, tako
               kot ga je praksa v zadnjem obdobju, v zadnjih desetletjih izoblikovala.</p>
               <p>Zdaj na konkretno debato, če lahko še odreagiram, bi rekel to, da 2. člen govori in
               subsumira vprašanje materinstva in očetovstva. To je že vključeno, tako, da ne vem
               zakaj bi bilo treba ta 2. člen kakor koli spreminjati in posebej ta 2. člen govori o
               tem, da družina uživa posebno varstvo države. Tako kot želite<stage type="mag"/> (Nadaljevanje) vsi poudariti. In s poudarkom seveda na koristi
               otroka, kar je nekaj, kar dodajamo s posebno pozornostjo tudi v teh rešitvah. Tako,
               da je vse to, za kar se pravzaprav zavzemate v tej debati, pravzaprav že vsebovano v
               tem 2. členu. Ostane samo vprašanje pravzaprav res kako je, kaj pripoznamo kot
               družino, kot obliko skupnega življenja, kaj pripoznamo in zdaj tukaj nastopita dve
               temeljni vprašanji.</p>
               <p>Če govorimo o naravni skupnosti, kaj je pravzaprav naravno. Če bi šli gledati iz
               zgodovinskega vidika, bi videli, da je to naravno imelo zelo različne oblike in, da
               je to naravno doživljalo svoje spremembe, da je ta skupnost doživljala svoje
               spremembe skozi čas, da so vsakokratne oblike skupnega življenja in skupnosti, ki so
               se oblikovale, pač preoblikovale tudi v to primarno skupnost in jo preoblikujejo še
               danes. In seveda na nek način lahko to gledamo tudi danes prečno skozi različne
               kulture na tem svetu, kjer bomo ugotovili, da se kot naravna, pod narekovajih, ker
               mislim, da ta koncept ne vzdrži, kot oblika skupnega življenja, pač pojavljajo
               različne oblike v različnih kulturah. To je samo dokaz, da ni ene naravne oblike, da
               te naravne oblike skupnega življenja pač vsaka družba po svoje skozi čas preoblikuje.
               In zdaj seveda, če bi pristajali po analogiji na naravno, tako kot pravite v
               medicini, potem bi pustili ljudi, da umirajo pa jih ne pa jih zdravimo in posegamo v
               to naravno, medicina posega, zato, da bi življenje ohranjala, da bi ga kot vidimo,
               uspešno podaljševala in nekaj takega seveda se dogaja tudi na drugih področjih. Tudi
               na področju skupnega družinskega življenja in to idealno družino, ki jo želimo, ki jo
               želite izpostaviti kot tisto edino pravo obliko skupnega življenja, pač negira praksa
               življenja. Zmeraj manj je primerov teh idealnih družin. Ampak to še ni razlog zato,
               da mogoče tako kot trdite, ne bi težili kot družba skozi zakonodajo tako obliko
               utrjevati. Problem nastane na tisti točki, ko zakonodaja določeni obliki skupnega
               življenja, torej družini in v njej živečih članom, daje določene pravice in tukaj pa
               imamo določeno težavo. Kajti, če bi pristajali samo na to idealno družino in bi
               dajali pravice samo tistim, ki v takih družinah živijo in neenakih pravic tistim, ki
               tega ideala niso v tem življenju iz tega ali onega razloga dosegli, potem seveda bi
               ravnali proti načelu človekovih pravic in tukaj iz tega razloga je pomembno, da imamo
               mi tudi koncept družine, ki je odprt, ki omogoča pravzaprav svobodno izbiro ljudem
               in, ki daje potem njim tudi enake pravice, ko gre za obliko skupnega življenja v teh
               družinskih skupnostih. To je tisto, kar je treba pri tem upoštevati. S tem pa seveda
               ne negiramo možnosti in prizadevanj tistih, ki želijo pravzaprav poudarjati, izbirati
               eno obliko te idealne družino. V to noben ne posega. Ne moramo pa delovati skozi
               zakonodajni proces in skozi ta zakonik proti vsem tistim, ki so že doslej izbrali
               drugačne oblike skupnega življenja.</p>
            </sp>
            <sp xml:id="SDT5-OZDDSZII-Redna-019-2010-06-29.sp21">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Štrbenk Peter.</p>
            </sp>
            <sp xml:id="SDT5-OZDDSZII-Redna-019-2010-06-29.sp22">

               <speaker>PETER ŠTRBENK:</speaker>

               <p>Zahvaljujem se za besedo. Danes nadomeščam predstavnika Zavoda 24ur.si in bi v uvodu
               pravzaprav povedal, zdi se mi primerno, danes vsi prisotni najostreje obsodimo
                  vandalsko<stage type="mag"/> (Nadaljevanje) dejanje, pisanje
               grafitov na tem lokalu in hiši sodnice in vse organizatorje tega zločina. Mislim, da
               je tudi prav in sam kot državljan Slovenije zahtevam, da državna oblast takoj sprejme
               zakonodajo, ki bo homoseksualcem priznala vse pravne pravice, ki jih imajo
               heteroseksualci in jih homoseksualci po naravi stvari lahko imajo. Potem, ko sem
               poslušal razprave na tem odboru in pa seveda tudi po časopisih pa pravzaprav kot
               državljan Slovenije enako odločno zahtevam, da država zaščiti tudi moje pravice do
               svobode izražanja, svobode misli, stališč, verske opredelitve, svobode vrednot, ki
               jih zagovarjam, da me država zaščiti pred nasiljem drugače mislečih in z zmerjanjem
               iz njihove strani in, da mi država zagotovi pravice, ki mi jih zagotavlja 14. člen
               Ustave, enako intenzivno in z enako vnemo, kot jih zagotavlja homoseksualcem pri
               obravnavi predloga družinskega zakonika.</p>
               <p>V zvezi z 2. členom v imenu zavoda podpiramo predlog amandmaja, ki ga je k 2. členu
               predloga družinskega zakonika podala stranka SDS. Družina kot pravni termin v
               družinskem zakoniku, v samem zakoniku ne prinaša nekih posebnih pravnih posledic.
               Tako kot je bilo v zadnjem razgovoru s strani gospoda ministra rečeno, dejansko gre
               za vrednostno oceno nekega družbenega inštituta, ki se izraža skozi njegovo
               definicijo. V tem smislu bi celo pritrdil nekaterim analitikom, ki bi, da bi
               družinski zakon, v kolikor ureja pravna razmerja med člani družine, prav lahko shajal
               tudi brez njene obravnave, vendar potem ne bi mogli govoriti o družinskem zakoniku.
               Verjetno pomembnejša je definicija družinskega zakonika bolj pri drugih zakonih,
               posebej tistih, ki govorijo o raznih prejemkih družin. Ker pa predlog družinskega
               zakonika pač to definicijo vsebuje, bi rad tukaj nekaj izpostavil ene par
               ugotovitev.</p>
               <p>Meni se zdi pravzaprav nesprejemljivo, da se v tej razpravi družinskemu zakoniku
               dogaja, da zagovorniki in nasprotniki redefiniciji družine in zakonske zveze tukaj
               zalagamo predlagatelja z desetinami raznih analiz, potem se na tej seji ali pa v
               časopisih, v medijih pregovarjamo katera študija je prav, katera ni prav in v bistvu
               ustvarjamo neko veliko nestrpnost ravno iz tega razloga. Predlagatelj zakona pa
               pravzaprav o teh študijah ne pove nič. Jaz se sprašujem ali je naša naloga, da mi
               izpostavljamo v čem je mama boljša ali pa oče boljši. Jaz sam sem podal pravzaprav v
               tej razpravi čez 20 študij, sem jih predložil predlagateljem. Jaz nisem strokovnjak
               za to področje, zato se odzivam v teh razpravah vrednostno tako kot večina
               razpravljavcev. Na koncu pa pričakujem od predlagatelja, da pove kaj si o vseh teh
               analizah misli. Danes o tem nismo še čisto nič slišali. Člani odbora, verjamem, pa
               tudi ostali poslanci, verjamem, da z vsemi temi desetinami študij niste bili
               seznanjeni. Verjamem, da bi bilo to verjetno tudi kar malo preveč, da bi vsi vse te
               silna gradiva preštudirali, ampak zato imamo strokovnjake, ki bi jih želel slišati,
               da povedo v čem je katera študija neprimerna, v čem je študija Roner Veniciano(?) iz
               2001, pomembnost očetovske ljubezni, je pač ena od študij, ki sem jo predložil, v čem
               je napačna? V čem je sporna za današnje življenje? To bi pač prosil in mislim, da bi
               bilo tudi najbolj korektno do vseh državljanov, da slišijo en konkreten odgovor kdo
               ima prav in če ne, zakaj ne. Pa ne to, da ima zagovornik ta ali pa nasprotnik ta
               prav. Študija, konkretna ta ni v redu, ali pa je.</p>
               <p>Potem bi pa samo še na eno stvar se odzval. Gospod minister je <stage type="mag"/> (Nadaljevanje) v nekem intervjuju povedal pa tudi zdaj smo
               slišali, da je tradicionalna družina v krizi. Jaz bi pa res vprašal v čem je ta
               kriza? Moja družina ni nič v krizi, vsaj danes ni. In v čem se ta družina kaže ... Se
               oproščam, ta kriza v družini na splošno kaže? Ali v nasilju, ali v številu razpadov
               družin? Potem bi me zelo zanimalo s čim predlagatelj utemeljuje, da bo po novi
               definiciji družine ta rešena? Ali bodo vse te nove skupnosti oziroma ali so vse te
               nove oblike sobivanja, ki bodo zdaj, če bo zakon sprejet, zajete v pojem družine, ali
               bodo imune proti vsem problemom, ki danes tarejo tradicionalno družino? Hvala
               lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp23">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Darja Bebler.</p>
            </sp>
            <sp xml:id="SDT5-OZDDSZII-Redna-019-2010-06-29.sp24">

               <speaker>DARJA LAVTIŽAR BEBLER:</speaker>

               <p>Hvala lepa za besedo gospa predsednica. Jaz sem nekoliko presenečena, ker se danes
               razprava spet vrti okrog tistega problema, o katerem se je pravzaprav ves čas vrtela
               in človek bi si pač želel, da bi do druge obravnave vendarle prišli do nekih
               izhodišč, ki so za pripravo tega zakonika nesporna in sem si tudi predstavljala, da
               so nesporna. Seveda pa si tudi ne bi želela kakšnih predavanj zdaj tukaj, še manj
               pridig o tem kaj je družina, kaj je naravna družina, kaj je naravno pravo, kaj je
               naloga ustavnega prava, kako naj se obnaša do družinske problematike in tako
               naprej.</p>
               <p>Tudi težko je reči, to kar je prej načel gospod Cukjati, kaj je imela ustavna
               komisija v mislih, ker takrat, ko je pisala to Ustavo, ker ve se, da je v tej ustavni
               komisiji bilo veliko članov, ki so bili pripadniki različnih političnih skupin in, da
               tudi že to na nek način pogojuje različna izhodišča pri teh stvareh. Dejstvo pa je in
               mimogrede, bila sem vodja delovne skupine za pripravo prav tega poglavja o človekovih
               pravicah v ustavni komisiji, dejstvo pa je, da kolikor se spomnim kako smo se lotili
               teh členov, ki obravnavajo družino, starše, otroke, posebne pravice otrok in tako
               naprej, da so nas pri tem vodili zgolj motiv in interes posebej zavarovati pravice
               otrok in to je bilo poglavitno izhodišče in zato me seveda danes tukaj zelo moti, če
               mi nekdo razlaga to Ustavo, kjer pravi, da v Ustavi je prav določena družina, kakšna
               je družina, kaj je to družina, ko pa tega v Ustavi, tako kot je gospa Regljova rekla,
               sploh ni. Ni. Torej zato je res napačno, da tukaj nekdo poskuša predavati o tej
               Ustavi, če pa niti tega ne ve točno kaj v Ustavi je.</p>
               <p>Namen Ustave je, da čim bolj široko določa okvir, v katerem potem napotuje državo, da
               s posameznim zakonom določen problem razreši in tako kot veste, da pred dvajsetimi
               leti res, mi smo se takrat ubadali še z vprašanjem ali je izvenzakonska skupnost, ali
               je enaka zakonski zvezi, ali so enake samo pravne posledice in takrat smo pač prišli
               do nekega zaključka, da so enake samo pravne posledice, ene in druge. Če bi danes to
               stvar premlevali na novo in poskušali zapisati novi določbi Ustave, vprašanje, če bi
               se zadovoljili s tem. Takrat seveda nismo razmišljali o posvojitvi istospolnih
               partnerjev otroka. Takrat pač nismo bili na tisti stopnji, če dovolite, magari
               razvoja lahko rečemo. V dvajsetih letih so se stvari močno spremenile. De facto, vemo
               s čim smo soočeni, kakšne vrste družin imamo in zato bi naj bil namen tega zakonika
               zagotoviti otroku, slehernemu otroku, ki živi v kakršni koli že skupnosti, čim več
               pravic. Jaz gledam tako na te stvari in bila je primerjava tukaj dana z medicino. Vi
               veste, da kako se je tudi ta pravo medicine razvijalo. Jaz se še spomnim še pred
               nekaj leti, ko je bila velika debata v svetu Evrope o konvenciji o presajanju
               izvornih celic, o zdravljenju z izvornimi celicami, o zdravljenju s človeškimi tkivi,
               seveda o <stage type="mag"/> (Nadaljevanje) presajanju organov
               tudi še, ampak vendarle smo prišli počasi, korak za korakom do tega, da je pač to
               stvar treba pravno urediti in, da je v interesu človeka, da se te stvari pravno
               uredijo in tako se je tudi na drugih področjih stvar razvijala in zdaj zdi se mi zelo
               nekorektno pa to iz vseh strani, če se tukaj naštevajo neki judikati evropskega
               sodišča, češ, da je evropsko sodišče za človekove pravice v Strasbourgu reklo točno
               to in to, ko pa ne vemo o katerem konkretno specifičnem problemu je to sodišče
               odločalo. Ne vemo. Prej je bilo lepo povedano glede katerih vprašanj je to evropsko
               sodišče odločilo tako ali tako in jaz pravim, lepo bi bilo, da bi bili sposobni
               prerezati, presekati in se dvigniti na to, če hočete, ideološko razpravo, ampak res
               vztrajati pri tem, da mora tudi družinski zakonik res poskrbeti in dati ustrezne
               pravice, veljavo pravicam otrok za katero koli kategorijo, grdo rečem, otrok, ki
               živijo v kakršni koli skupnosti, družinski skupnosti in zato ne vem, če so lahko
               plodne takšne razprave. Bi se pa, kot rečeno, zelo lepo zahvalila, da mi naj ne bi
               razlagali Ustave in teh reši nekateri, ki pač, z vsem spoštovanjem, verjetno nimajo
               zadostnega znanja za to. Hvala.</p>
            </sp>
            <sp xml:id="SDT5-OZDDSZII-Redna-019-2010-06-29.sp25">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod minister želi replicirati.</p>
            </sp>
            <sp xml:id="SDT5-OZDDSZII-Redna-019-2010-06-29.sp26">

               <speaker>DR. IVAN SVETLIK:</speaker>

               <p>Jaz bi rad samo zanikal, da sem kadarkoli v javnih nastopih govoril o krizi družine.
               Tisto, kar mi poudarjamo je, da so oblike družinskega življenja mnogotere, da je vse
               manj ljudi in državljanov, ki živijo v idealni družinski skupnosti, ki jo sestavljata
               oče, mati in otroci. To je ta praksa življenja, ki je pač takšna kakršna je. Vse več
               je teh skupnosti, ki se sestavijo, razpadejo, se preoblikujejo, se reorganizirajo in
               to je tisto, kar moramo vzeti kot neko dejstvo in seveda predvsem zagotoviti, da
               posamezniki, ki v teh skupnostih živijo in zlasti otroci, niso zaradi tega kakorkoli
               prikrajšani in to je skrb tega družinskega zakonika. Ko pa gre za študije, ki jih
               navajate, seveda mi ne osporavamo in tudi ne polemiziramo s študijami, ki govorijo,
               da je za vzgojo, za razvoj otroka idealno, če ima ob sebi skrbe, ljubeče starše,
               očeta, mater in tako naprej. To je dejstvo, ki ga sprejemamo in če to študije
               potrjujejo, ni nič narobe. Mi smo iskali predvsem tiste študije, ki poskušajo
               ugotoviti ali v teh drugačnih skupnostih, ki so sporne po vašem mnenju, prihaja do
               pojavov, ki so za otroka nezaželeni ali kakor koli škodljivi in te študije, ki smo
               jih posebej spremljali, tega ne dokazujejo in to je tisto, kar nas je potem tudi
               vodilo k odločitvi, da smo predlagali to, kar predlagamo. Če pa seveda nekomu uspe,
               kot rečeno, tako idealno tradicionalno družino vzpostavljati, ohranjati, tem bolje,
               nič nas to ne moti. Celo s politiko ministrstva na mnogih področjih podpiramo,
               dejavnosti in aktivnosti, ki so v korist takim skupnostim. Samo mi ne smemo seveda z
               našimi predlogi, tudi z družinskim zakonikom ne, izločati ali kakor koli postavljati
               v drugoten položaj vseh drugih državljanov, ki so se pač drugače odločili.</p>
            </sp>
            <sp xml:id="SDT5-OZDDSZII-Redna-019-2010-06-29.sp27">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Primc.</p>
            </sp>
            <sp xml:id="SDT5-OZDDSZII-Redna-019-2010-06-29.sp28">

               <speaker>GOSPOD PRIMC:</speaker>

               <p>Najlepša hvala za besedo. Jaz bi želel uvodoma povedati, da se ne bi spraševali kaj
               je s to napravo, da ni kakšna bomba, je samo šahovska ura, s katero beležim čas, ki
               ga imajo zagovorniki družinskega zakonika pa zagovorniki družine in pravice otrok.
               Glede na to, da mi je bilo zadnjič poskušano bilo vzeti besedo na nekorekten način,
               tako da bomo zdaj vedeli koliko časa je kdo govoril v vsakem trenutku.</p>
               <p>Jaz bi želel uvodoma povedati, da je peticija za družino in pravice otrok od zadnje
               seje odbora podpisalo dodatnih več kot 10.000 ljudi, tako da je zdaj zbranih že več
               kot 50.000 podpisov. Seveda s podpisi nadaljujemo in jih bomo imeli, tako kot sem
               povedal, predvidevamo, ob v primeru, da se bo nadaljevala razprava in v primeru, da
               se bo nadaljeval tudi postopek sprejemanja družinskega zakonika, v doglednem času
               tudi več kot 100.000 podpisov.</p>
               <p>V civilni iniciativi za družino in pravice otrok ponovno predlagamo, <stage type="mag"/> (Nadaljevanje) da se predlog družinskega
               zakonika umakne s procedure, saj nasprotuje temeljni otrokovi naravni pravici do
               očeta in mame. Nasprotuje predlogu družinskega zakonika velika večina državljank in
               državljanov, poleg tega pa tudi najslabše pripravljeni zakon v vseh zgodovini
               slovenskega parlamenta. Da je bilo podanih pripomb veliko, največ doslej, so za STA
               potrdili tudi v Zakonodajno-pravni službi DZ, vir Dnevnik.si, 2. 5. 2010.</p>
               <p>Poleg tega ponovno z razočaranjem ugotavljamo, da se ne spoštuje določila 51. člena
               Poslovnika Državnega zbora, ki predvideva, da se na sejo lahko povabijo predstavniki
               strokovne in laične javnosti.</p>
            </sp>
            <sp xml:id="SDT5-OZDDSZII-Redna-019-2010-06-29.sp29">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Govorimo o 2. členu. Poslovnik je bil tolmačen, dobili ste odgovore, objavljeni so
               bili na spletni strani Državnega zbora, zato prosim, vi niste, če pa ne dvomite v
               moje odgovore pa prosim, naslovite Komisiji za Poslovnik pa vam bodo oni poslali
               tolmačenje Poslovnika.</p>
            </sp>
            <sp xml:id="SDT5-OZDDSZII-Redna-019-2010-06-29.sp30">

               <speaker>GOSPOD PRIMC:</speaker>

               <p>S strani Ministrstva za delo, družino in socialne zadeve smo v času od zadnje seje
               odbora pridobili nove informacije ...</p>
            </sp>
            <sp xml:id="SDT5-OZDDSZII-Redna-019-2010-06-29.sp31">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Govorimo o 2. členu. O 2. členu ste že govoril pol ure in zdaj vam dajem besedo, da
               ponovno govorite o tem.</p>
            </sp>
            <sp xml:id="SDT5-OZDDSZII-Redna-019-2010-06-29.sp32">

               <speaker>GOSPOD PRIMIC:</speaker>

               <p>... To ni res. Ravno zato sem prinesel uro, da bomo natančno vedeli. S tem, da
               .../Nerazumljivo./... kar sem zdaj govoril ...</p>
            </sp>
            <sp xml:id="SDT5-OZDDSZII-Redna-019-2010-06-29.sp33">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ni vaša naloga. Jaz sem predsedujoča in jaz lahko dodeljujem besedo in dovoljujem
               nekomu, da govori kolikor časa govori in nehajte mi podtikati stvari, ker mi jih
               podtikate že drugič in tretjič, sem vam povedala in s tem zavajate tudi slovensko
               javnost. Tokrat ste poslali naokrog okrožnico, v kateri pišete, da prepovedujem
               ženskam udeležbo na tej seji. Zadnjič ste govorili o neuravnoteženosti udeležbe na
               odboru. Neprestano zavajate. Oprostite gospod Primc, vi ste gost tega odbora, držite
               se tega, da ste gost in govorite o temi. Prosim.</p>
            </sp>
            <sp xml:id="SDT5-OZDDSZII-Redna-019-2010-06-29.sp34">

               <speaker>MARIJAN POJBIČ:</speaker>

               <p>Torej gospa predsednica. Kot podpredsednik tega odbora moram povedati naslednje.
               Nedopustno, nesprejemljivo je komunicirati, predsednice tega odbora tako vehementno,
               na tak način s predsednikom civilne iniciative, ki ga podpira 50.000 podpisov.
               Oprostite, to je nekorektno, to pa je nekorektno. To je pa nesprejemljivo,
               neodgovorno in skrajno, skrajno nesramno. Predsednica odbora, ki bi morala imeti čut
               za socialo, za družin in vse tisto, kar je na tem področju povezano, si dovoli na tak
               način obnašati na seji tega odbora. Gospa predsednica, verjemite mi, da bo v veliki
               verjetnosti na naslednji seji Poslanske skupine Slovenske demokratske stranke
               predlagal, da se vas iz tega mesta kot predsednico zamenja. Ker to je pa skrajno ...
               To pa še nisem doživel. Oprostite, jaz sem vas poslušal do konca gospa predsednica,
               nisem niti a povedal. To je pa skrajno tudi žaljivo zame kot podpredsednika tega
               odbora, ker zagotovo nosim tudi del odgovornosti kako funkcionira ta odbor. Ne glede
               na to kar vam dovoljuje Poslovnik. Ne glede na to. In napisali ste tudi, da
               predsednik ima pravico odločiti koga vabi koga pa ne. Zagotovo imate to pravico.
               Vendar vas pa poskušam opozoriti ali pa vam polagati na srce, da vi niste tukaj v tem
               odboru predsednica zato, da ste vi tukaj v tem odboru predsednica, ampak ste tukaj v
               interesu državljank in državljanov Republike Slovenije in izvoljena v Državni zbor
               ste bili izključno in z enim razlogom. Da boste delali v korist državljank in
               državljanov Republike Slovenije. To je bil ključni argument zato, da so ljudje
               glasovali za vas in vi si danes dovolite na tak način nastopati. Jaz sem zelo
               korekten, zelo korekten. Jaz vedno povem to kar mislim, kar ima vsak pravico povedati
               v tem Državnem zboru. To sem že stokrat povedal. Če ne žališ nikogar. In jaz vas
               gospa spoštovana draga predsednica ne žalim. Povem samo to, da način vašega odnosa do
               tistih, ki so danes v tej dvorani, je absolutno nesprejemljiv. Polega tega pa nikakor
               in nikoli me ne boste prepričali, da niste dovolili, da bi se sklicala seja tega
               odbora v dvorani Državnega zbora, ker bi lahko bila prisotna večina tistih, ki jih ta
               problem tangira. Tisti, ki so izrazili željo. Tega niste storili in vseskozi
               poskušate trditi, <stage type="mag"/> (Nadaljevanje) da je
               Poslovnik tak, da je takšna procedura in tako naprej. Vendar pa zaobidete voljo
               ljudi. Pri svetem bogu. Kdo vam daje to pravico, da lahko zaobidete voljo ljudi? To
               mi enkrat razložite. Kdo vam je dal to pravico? Kdo?</p>
            </sp>
            <sp xml:id="SDT5-OZDDSZII-Redna-019-2010-06-29.sp35">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Prvič vam moram povedati spoštovani kolega, da ste zlorabil repliko oziroma
               proceduralno vprašanje. Druga stvar. Jaz sem gospodu replicirala samo v toliko, ker
               me neprestano žalo in v javnosti lažno prikazuje dejstva, ki se dogajajo na tem
               odboru in to pravico imam, da povem kaj je res in kaj ni res in če želite, lahko
               ponovno citiram koliko žensk je povabljeno na današnjo sejo, kar je bilo zanikano na
               komunikacijskemu sredstvu s podpisom spoštovanega kolega, da prepovedujem ženskam
               udeležbo na tej seji. To je eno.</p>
               <p>Druga stvar. Kar se tiče interpretacij Poslovnika, mi Poslovnik dovoljuje, da jaz
               sama določam kdo bo prišel na sejo in kot vidite, sedi polna dvorana predstavnikov
               civilne družbe. Kot prva sem predlagala javno razpravo o družinskem zakoniku, na
               katerega je lahko prišel vsakdo, ki je želel povedati kaj o družinskem zakoniku misli
               in želi sporočiti mnenje javnosti. Vse to smo zabeležili, obstajajo zapiski in na
               podlagi tega si je lahko vsakdo ustvaril svoje mnenje. Sicer pa gospod podpredsednik,
               kaj mi lahko očitate v zvezi z vodenjem mojega odbora ob tem, ko nekdo javno kleveta
               in žali moje ime, bi vas rada vprašala, kaj pa naj bi storila? Bila tiho, se posula s
               pepelom in rekla, ja, gospod Primc ima prav? Oprostite, to je pa nedopustno, da učite
               ... Naprej je potrebno prebrati Poslovnik, potem se bomo pogovarjali pa naprej. Gospa
               Potrata, prosim.</p>
            </sp>
            <sp xml:id="SDT5-OZDDSZII-Redna-019-2010-06-29.sp36">

               <speaker>MAG. MAJDA POTRATA:</speaker>

               <p>Jaz bi prosila ... Besedo imam, predsednica mi je dala pravico govoriti in bi rada
               povedala to, da vidim obravnavo družinskega zakonika kot skladno s Poslovnikom. Vse,
               kar je bilo doslej storjenega, je teklo tako kot Poslovnik veleva. V zvezi s
               predlaganim zakonikom je bila organizirana javna predstavitev mnenj in na javno
               predstavitev mnenj je prišel, kdor je hotel in meni je zelo žal, če spoštovane
               državljanke in državljani ne sprejmejo tega dejstva, da imamo v Sloveniji
               predstavniško demokracijo. Kar pomeni, da posameznik svoje mnenje lahko izrazi v
               trenutku in v stopnji pripravljanja zakona, da pa takrat, ko je obravnava zakona na
               drugi obravnava na kateri smo zdaj pa predstavniki civilne družbe ne morejo biti
               pozvani, da bi vsak svoje mnenje podal in začel morebiti svoj nastop tako: "Jaz
               mislim tako in ne sprejmem nobenega drugega stališča." Gre preprosto zato, da so nam
               volivke in volivci dali mandat, da odločamo o predlogih zakonov in jaz nameravam to
               tudi narediti.</p>
               <p>Od vas spoštovana predsednica pa pričakujem, da boste zavarovali integriteto
               predlagateljev tega zakona in opozorili gospoda Primca, da nima nobenih stvarnih
               dokazov zato, da bi lahko rekel, da je obravnavani predlog najslabše pripravljeni
               zakon v zgodovini slovenskega parlamentarizma. To je žalitev, ki jo jaz v parlamentu
               pa res še nisem slišala in bi bilo dobro, da bi malo presojal svoje besede tudi s
               stališča argumentacije. Jaz bi želela potem od tistega, ki tako vrednostno sodbo
               izreče, tudi dokaze za to, kar trdi. Ampak jaz bi želela, da se ne spuščamo na to
               raven razpravljanja in bi vas spoštovana gospa predsednica prosila, da vodite
               razpravo tako kot ste jo doslej. Kar pomeni, da časovno niste omejevali razprave
               nikomur, tudi niste posegali v to kolikokrat se je kdo h kakšni točki javil. Ampak
               tisto, kar bi od vas pričakovala pa je in mislim, da imate od članic in članov ta
               mandat in tudi Poslovnik vam to daje, smo v drugi obravnavi in bi morali razpravljati
               samo o členih, o katerih govorimo. Vi ste odprli ... Mi pa vedno znova se srečujemo s
               tem, da nam začnejo tu abovo(?) govoriti nekateri ljudje na splošno o zakonu, čeprav
               smo jih o teh stvareh že večkrat slišali, <stage type="mag"/>
               (Nadaljevanje) tudi na slavnostnih sejah Državnega zbora in bi bilo prav, da
               razpravljamo o 2. členu in o tem, česar še nismo v zvezi z družinskim zakonikom in
               definicijo družine slišali. Hvala lepa. Pa da tistim, ki tega ne spoštujejo, vzamete
               besedo. Hvala.</p>
            </sp>
            <sp xml:id="SDT5-OZDDSZII-Redna-019-2010-06-29.sp37">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Izvolite.</p>
            </sp>
            <sp xml:id="SDT5-OZDDSZII-Redna-019-2010-06-29.sp38">

               <speaker>MARIJAN POJBIČ:</speaker>

               <p>Gospa predsednica, v 51. členu Poslovnika Državnega zbora piše naslednje, drugi
               odstavek: "Na sejo delovnega telesa se lahko k obravnavi posameznih točk dnevnega
               reda povabijo predstavniki institucij, katerih delo je neposredno povezano z vsebino
               obravnavnih vprašanj, strokovnjaki in predstavniki zainteresirane javnosti, ki lahko
               na seji izjavijo in obrazložijo svoje mnenje in stališča o obravnavani zadevi."</p>
               <p>Zakaj sem vam pa ta drugi odstavek tega člena prebral, iz naslednjega razloga. Gospod
               Primc je razlagal in začel govoriti in ste ga v sredini, kjer niti približno ni imel
               možnosti zaključiti tega, ker je želel povedati, ste mu vzeli besedo in to je
               proceduralno in vas prosim, da mu dovolite, da pove do konca. Ko bo zaključil svojo
               razpravo, potem pa gospa predsednica, tako ali tako imate besedo pa lahko poveste kaj
               si o tem oziroma o njegovi razpravi mislite. Po Poslovniku tega Državnega zbora in po
               51. členu in drugem odstavku tega člena ima pa to pravico. Hvala lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp39">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Opozorila sem ga, da ne govori o točki dnevnega reda, ampak govoril o interpretaciji
               Poslovnika. Gospod Križman želi proceduralno.</p>
            </sp>
            <sp xml:id="SDT5-OZDDSZII-Redna-019-2010-06-29.sp40">

               <speaker>MARIJAN KRIŽMAN:</speaker>

               <p>Zelo na kratko. Jaz mislim, da bi bilo, da bi nadaljeval tam, kjer je kolegica Majda
               Potrata končala. Jaz mislim, da bi bilo zelo smotrno, da bi vsak povedal tisto, kar
               želi, jasno, kolikor želi. To nedvomno ni nobenemu kršeno, ampak, da vsak, ki se
               prijavi, naj se prijavi k besedi enkrat, naj pove svoje in tako bomo sklenili krog.
               Nas je 28 in se mi zdi praktično, če bi se vsak prijavil enkrat k besedi in bi
               spustili cel krog in tako bi obdelali člen in bi se nehali ukvarjati z raznimi
               procedurami in še kaj.</p>
            </sp>
            <sp xml:id="SDT5-OZDDSZII-Redna-019-2010-06-29.sp41">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>To je vaš predlog, da glasujemo o tem? To je bila tudi moja sugestija .../Oglašanje
               iz klopi./... To je bila tudi moja sugestija pa me niste upoštevali. Bom citirala 67.
               člen Poslovnika. Državni zbor lahko na predlog predsedujočega ali poslanca odloči,
               lahko govornik o istem vprašanju razpravlja le enkrat. To je peti odstavek. Jaz bom
               dala proceduralni predlog na glasovanje. Glasujemo. .../Oglašanje iz klopi./... V
               redu, hvala. Glasujemo. Za 10 minut prekinjam sejo.</p>
               <p>(Seja je bila prekinjena ob 15.22 uri.)<stage type="mag"/>
               </p>
               <p>(Seja se je nadaljevala ob 15.43 uri.)</p>
            </sp>
            <sp xml:id="SDT5-OZDDSZII-Redna-019-2010-06-29.sp42">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Lepo prosim, če se posedete, nadaljujemo s prekinjeno sejo. Proceduralno gospod
               Križman.</p>
            </sp>
            <sp xml:id="SDT5-OZDDSZII-Redna-019-2010-06-29.sp43">

               <speaker>MARIJAN KRIŽMAN:</speaker>

               <p>Hvala lepa. Gospa predsednica, jaz umikam svoj predlog o omejitvi razprave na enkrat.
               S tem sem želel opozoriti, da se moramo maksimalno skoncentrirati in zresniti in na
               sejo odbora vzeti zelo resno in jaz vem, da ste zelo v težkem položaju, ampak bi vam
               rad pomagal, da to, ne samo današnjo sejo, ampak tudi zakonik pripeljemo do konca.
               Zato to dobronamerno umikam, ta svoj predlog in polagam vsem kolegom, ki tu sedite,
               da poskušate tudi vi upoštevati to, kar sem pač predlagal. Hvala lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp44">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Primc, imate besedo, razpravljate o 2. členu. O 2. členu ja.</p>
            </sp>
            <sp xml:id="SDT5-OZDDSZII-Redna-019-2010-06-29.sp45">

               <speaker>GOSPOD PRIMC:</speaker>

               <p>Hvala lepa. Jaz bi želel naprej gospa predsednica,<stage type="mag"/> (Nadaljevanje) vendarle, glede na to, da ste me osebno izvali,
               pojasniti tisto, kar ste rekli, da ste povabili na sejo ženske, matere, zagovornice
               interesov družine in pravic otrok ...</p>
            </sp>
            <sp xml:id="SDT5-OZDDSZII-Redna-019-2010-06-29.sp46">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>2. člen gospod Primc.</p>
            </sp>
            <sp xml:id="SDT5-OZDDSZII-Redna-019-2010-06-29.sp47">

               <speaker>GOSPOD PRIMC:</speaker>

               <p>Dobro. Hvala lepa. Potem naj poslanke in poslanci in slovenska javnost vzame na
               znanje, da mi niste dovolili pojasniti obtožbe, hude obtožbe z lažjo, s katero sem
               bil obtožen in pač prehajam na razpravo o 2. členu.</p>
               <p>Tisto, kar sem želel povedati je to, da smo v času od prejšnje seje v civilni
               iniciativi za družino in pravice otrok pridobili nove informacije javnega značaja s
               strani Ministrstva za delo, družino in socialne zadeve in te informacije so ponovno
               zelo resne, zaskrbljujoče in sicer v pripravo predloga družinskega zakonika je bilo
               vključenih samo 5 zunanjih sodelavcev in sicer 5 pravnikov in na koncu izhaja iz
               gradiv, ki smo jih prejeli, da tudi predlogov teh pravnikov niso na ministrstvu
               upoštevali. Dejstvo pa je, da iz informacij, ki smo jih pridobili, je sedaj popolnoma
               jasno, seveda, če so informacije verodostojne, da v pripravo družinskega zakonika ni
               bil vključen najširši možni krog strokovnjakov različnih strok, ki so nedvomno
               kompetentni za to, da bi povedali svoje mnenje o tako radikalnih spremembah družinske
               zakonodaje, kot so predvidene in radikalna sprememba družinske zakonodaje je tudi 2.
               člen. Upam, da sem pojasnil sedaj ta širši kontekst zakaj sem moral to povedati, ker
               so dejansko, minister je rekel, niso nastopile nobene nove okoliščine in informacije.
               Za civilno iniciativo in za družino in pravice otrok so nastopile nove informacije in
               nove okoliščine, na podlagi katerih ponovno ugotavljamo, da je predlog zakonika
               nestrokovno pripravljen in ker me je gospa ... Aja, ne smem replicirati. Še enkrat
               bom citiral. Da je bilo podanih pripomb veliko, največ doslej, so za STA potrdili
               tudi v Zakonodajno-pravni službi DZ-ja. Se pravi, nisem si jaz izmislil, da je to
               najslabše pripravljen zakon v zgodovini slovenskega parlamenta.</p>
               <p>Se pravi, to, da bi bili danes tu strokovnjaki, ni samo vprašanje upoštevanja
               parlamentarnih standardov, ki so bili doseženi v tem parlamentu, ampak tudi vprašanje
               strokovne verodostojnosti tega, kar bo na koncu sprejeto. Sedaj bi pa želel vendarle
               še na samo vsebino člena.</p>
               <p>V 53. členu Ustave je med drugim rečeno, država varuje družino, materinstvo,
               očetovstvo, otroke in mladino ter ustvarja za to varstvo potrebne razmere. Družina,
               očetovstvo, materinstvo, otroci, mladina so torej med seboj povezane ustavne
               kategorije, ki jih zakonodajalec brez predhodne spremembe Ustave ne more samovoljno
               interpretirati in urejati med njimi pravnih razmerij. Družina je skupnost, katere
               temelj naravne in družbene značilnosti je sobivanje dveh spolov in dveh generacij,
               pri čemer njen naravni in družbeni pomen izhaja iz dejstva, da se v njej rojevajo,
               razvijajo in vzgajajo otroci.</p>
               <p>Predlagatelji in zagovorniki spornega predloga zakonika o predlagani definiciji
               družine zavajajoče trdijo, da nova definicija družine vse vključuje in, da nihče nič
               ne izgube in da še posebej nič ne izgubi tradicionalna družina, saj naj definicija
               družine po njihovem mnenju in tudi po mnenju gospoda Štrebenka tako ali tako naj ne
               bi imela nobenih pravnih posledic. To seveda ne drži.</p>
               <p>Kaj je pomen definicije družine v družinskem zakoniku? Pomen definicije družine je v
               tem, da vzpostavlja temeljno definicijo skupnosti, ki je v največjo otrokovo korist,
               zato morajo razmerjem in odnosom v njej slediti vsi ukrepi države in njenih
               institucij, ko odločajo o koristi otroka. Definicija družine je ključna zaradi
               temeljnih pravic in koristi otroka. Če se temeljno definicijo družine umakne iz
               družinskega zakonika, kar na nek način predlaga dr. Novakova iz pravne fakultete in
               kar je kot določeno možnost dopustil tudi gospod Štrebenk ali pa, če je taka, kot jo
               predlaga ministrstvo, v tej državi ne bi več imeli splošno družbene sprejete
               definicije največje otrokove koristi, ki odraža tudi njegovo temeljno naravno pravico
               do očeta in mame. Vendar ne samo to. Z izgubo te pravice bi bila izgubljena tudi
               pravica do identitete, ki je tudi po mednarodnih predpisih ena temeljnih človekovih
               in otrokovih pravic.</p>
               <p>Definicija družine ima torej izreden pomen in velike pravne posledice. <stage type="mag"/> (Nadaljevanje) Izhajajoč iz te definicije, so
               vsi državni organi pri pripravi predpisov in ko odločajo o koristi otrok, dolžni
               spoštovati to njegovo največjo korist, se pravi, do življenja v urejeni skupnosti
               moškega in ženske. Kdaj državni organi odločajo o otrokovih koristih? Ja takrat, ko
               je nekaj že hudo narobe, ko so otrokove pravice in koristi že močno kršene. Zato je
               dolžnost države, da otroku zagotovi pravice in koristi, ki mu pripadajo. Kaj je pri
               tem .../Nerazumljivo./... državnim organom? Ja to, da poskušajo otroku zagotoviti
               življenjske razmere, ki bodo čim bolj podobni tistim, ki bi jih imel, če bi živel v
               družini z mamo in očetom. To je zdaj popolnoma jasno in to je tudi temeljno vodilo
               odločanja pristojnih državnih organov v teh primerih. Jaz moram reči, da se ne
               strinjam s tem, kar je ... Aja, tudi to ne smem. To je sedaj popolnoma jasno in tudi
               temeljno vodilo ... In to v veliki meri prav zato, se pravi je to temeljno družbeno
               soglasje, ker je to zapisano v zakonu o zakonski zvezi in družinskih razmerjih. Se
               pravi zasledovanje vzorca, zapisanega v definiciji družine je vodilo pri odločanju
               državnih institucij o temeljnih pravicah in koristih otroka.</p>
               <p>Kaj bi bil temelj odločanja, kaj je za otroka dobra, če ne bi bilo to določeno v
               družinskem zakoniku? Ostala bi samo izvedenska mnenja. Sodni izvedenci, psihiatri in
               psiholog in v zadnjem času se oglašajo nekateri psihiatri, ki trdijo, da otrok ne
               rabi očeta in mame. V primeru, da bi definicijo družine spremenili tako kot je
               predlagano v predlogu družinskega zakonika, bi odprli prosto pot praksi na podlagi
               izvedenskih mnenj takih psihiatrov, kot je na primer dr. Slavko Ziherl, ki smo ga
               lahko slišali včeraj v Odmevih, ki ne bi bila v otrokovo korist. Praksi, ki bi otroka
               ropala njegove temeljne pravice do mame in očeta, do moške in ženske vzgojne in
               razvojne dimenzije. Vidite in zato gre.</p>
               <p>Še eno stvar se mi zdi zelo pomembno poudariti. Prej je bilo govora, da se s časom
               menjajo vrednote in da se s časoma menjajo seveda tudi zakonodaje. To ni čisto tako.
               Dejstvo je, da se te vrednote ne menjajo same od sebe. Dejstvo je, da se te vrednote
               menjajo pod sponzoriranjem tujega kapitala. Dejstvo je, da za spremembo družinskega
               zakonika ameriška fundacija iz svojega fonda, ki se imenuje fond za družbene
               spremembe, social change .../Nerazumljivo./... found, financira na desetine tisoče
               dolarjev kampanjo, s katero se danes ukvarjamo v Sloveniji. Se pravi spreminjanje
               družinskega zakonika in nato seveda veliko vprašanje, ali je to skladno s slovensko
               zakonodajo o kampanjah? Ampak dobro, o tem se bodo v nadaljevanju ukvarjali pristojni
               organi. Ampak to so dejstva. Se pravi, vrednote se ne spreminjajo same od sebe, ampak
               konkretno te vrednote in ta zakonodaja s katero se sedaj ukvarjamo, se dogaja
               sponzorirano z ameriškim kapitalom. Veliko se zavaja tudi, ko se javno ne govori o
               vendarle specifičnem slogu in kulturi homoseksualcev, ki jo oni sami priznavajo in
               seveda tudi gojijo. Del tega sloga so očitno tudi določene navade in običaji, ki z
               družinskim življenjem nimajo nič skupnega. Če na primer pogledamo internetno stran
               Škuca, ki se deklarira kot ena najstarejših, najbolj eminentnih homoseksualnih
               organizacij, ne samo v Sloveniji, ampak tudi v srednji Evropi. Oni imajo na svoji
               spletni strani, med drugimi turističnimi informacijami kot nekaj povsem običajnega,
               za nekatera so večja slovenska mesta, tudi informacije o homoseksualnih klubih,
               savnah in tako imenovanih crusing krajih. ...</p>
            </sp>
            <sp xml:id="SDT5-OZDDSZII-Redna-019-2010-06-29.sp48">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Kaj ima to veze z 2. členom družinskega zakonika gospod Primc?</p>
            </sp>
            <sp xml:id="SDT5-OZDDSZII-Redna-019-2010-06-29.sp49">

               <speaker>GOSPOD PRIMC:</speaker>

               <p>Ima temeljno vezo. Hočem pokazati, da gre za drugačen življenjski slog, ki ni tisto,
               kar si predstavljamo kot družinski življenjski slog. To se mi zdi zelo pomembna
               stvar. Crusing krajih. Recimo, da se informacija o homoseksualnih klubih pa tudi
               recimo o savnah še nek razumljiv okvir turistične ponudbe nekega mesta pa je
               informacija o tako imenovanih crusing krajih bolj nenavadna. Crusing je namreč izraz,
               s katerim se označuje praviloma priložnostni enkratni spolni odnosi med
               homoseksualci. Se pravi, kot del turistične ponudbe Slovenije, neka med homoseksualci
               ugledna organizacija, ne posredovalnica prostitucijskih storitev, ampak ugledna
               homoseksualna organizacija, nudi informacije o krajih, kjer lahko homoseksualci
               najdejo priložnostne spolne partnerje. Priložnostni spolni partnerji med
               homoseksualci so očitno nekaj običajnega oziroma nekaj bolj običajnega. ...</p>
            </sp>
            <sp xml:id="SDT5-OZDDSZII-Redna-019-2010-06-29.sp50">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Zdaj vam bom pa tretjič povedala, da govorimo o 2. členu družinskega zakonika, da to,
               kar uporabljate vi je sovražni govor in vas prekinjam.</p>
            </sp>
            <sp xml:id="SDT5-OZDDSZII-Redna-019-2010-06-29.sp51">

               <speaker>GOSPOD PRIMC:</speaker>

               <p>Jaz ocenjujem, da to ni bil sovražni govor. Povedal sem pač samo stvari, ki so
               razvidne iz javno dostopnih, jaz lahko tudi preberem kateri so ti crusing kraji v
                  Ljubljani<stage type="mag"/> (Nadaljevanje) pa tudi v drugih
               slovenskih mestih, tako da ne vem, če je to sovražni govor. Jaz ocenjujem, da to ni
               gospa predsednica, če pa vi ocenjujete, da je to sovražni govor in mi zaradi tega
               jemljete besed, bom to vašo odločitev spoštoval.</p>
            </sp>
            <sp xml:id="SDT5-OZDDSZII-Redna-019-2010-06-29.sp52">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Besedo dajem gospe Jerajevi.</p>
            </sp>
            <sp xml:id="SDT5-OZDDSZII-Redna-019-2010-06-29.sp53">

               <speaker>ALENKA JERAJ:</speaker>

               <p>Hvala za besedo. Torej jaz sem v našem raziskovalnem oddelku naročila en primerjalni
               pregled po državah, kjer sem zaprosila našo službo, da pove kako torej družinski
               zakoniki in istospolni pari, predvsem pa tudi, da pove kako definirajo družino v
               nekaterih državah. To verjetno ste večina dobili, ampak mi dovolite, da samo kakšno
               definicijo iz nekaterih držav povem.</p>
               <p>V Avstriji na primer civilni zakonik določa pojem družine in se pod tem pojmom
               razumejo predniki in njihovi potomci, druži pa jih sorodstvena vez. Potem v Bolgariji
               ustava določa, da država in družba zagotavljata varstvo družine, materinstva in
               otrok, vendar samo družino ne definirajo. Potem Češka kaj štejejo kot trajno zvezo
               moškega in ženske in glavni namen zakonske zveze je osnovanje družine in dolžno ter
               skrbno vzgajanje otrok. Potem v Estonijo pravijo oziroma v ustavi določajo, da je
               družina osnova za ohranjanje in rast naroda ter osnova družbe, zato jo varuje država.
               Potem večinoma govorijo o zakonski zvezi. Finska. Osebi različnega spola, moški in
               ženska, ki sta se dogovorila, da se bosta poročila. Potem imamo ... V vseh državah
               nimajo določeno definicijo družine, opredeljujejo samo zakonsko zvezo. Potem imam
               recimo na Irskem, zakon ne določa pojma družine, ustava pa varuje družino, osnovano
               na zakonski zvezi, vendar tudi druge družine uživajo določeno varstvo. Latvija
               podpira zakonsko zvezo družine, pravice staršev, pravice otrok. Potem imamo Litva.
               Družina je osnova družbe in države, družinstvo, materinstvo, očetovstvo in otroštvo
               sta pod zaščito in skrbjo države in podobno še nekatere druge, da ne bom
               predolga.</p>
               <p>Bi pa želela še nekaj besed o tem, kar je prej rekel minister. Torej, da nikomur
               ničesar ne jemljemo. Vrhovna državna tožilka, ki je dala svoje mnenje, predvidevam
               pa, da so se o tem tožilci pogovarjali, verjetno to ni njeno mnenje, če ga daje pod
               naslovom vrhovnega državnega tožilstva. Predvidevam, da so se usedli in so se o tem
               pogovorili. Že omenjena Erika Pajntar Podrekar, zato smo tudi predlagali, da se jo
               povabi, da bi sama to povedala, da nismo advokati koga drugega. Minister Svetlik je
               rekel, da nikomur ničesar ne odvzemamo. Državno tožilstvo se sprašuje, vprašanje je
               torej ali je ustavno dopustno z zakonom odvzeti otroku pravico do matere in očeta.
               Pri tem ni dvoma, da je otrok iz naravnih razlogov, ki se jih z zakonom ne da
               preprečiti, do te pravice velikokrat prikrajšan, to se vsi strinjamo, vendar
               slednjega ne moremo enačiti s primerom, ko bi to pravico otroku odvzel zakon.</p>
               <p>V svojem mnenju se državno tožilstvo sprašuje torej o tem, katera pravica je zdaj
               bolj pomembna oziroma se opredeljuje do dosedanje definicije družine, ki pravi, da
               sledi naravni umestiti otroka v družino in jo ocenjujejo kot primernejšo, tudi ob
               upoštevanju največje koristi otroka. Zato se sprašujejo, ker pač iz vsega tega
               izhaja, torej je roditeljska pravica dolžnost in pravica staršev, da v skladu s
               svojimi zmožnostmi ustvarjajo razmere, v katerih bo zagotovljen celovit otrokov
               razvoj, se sprašujejo ali je predlagana rešitev, o kateri radi govorimo, minister
               velikokrat govori, da formalno postavlja otroka na prvo mesto, to dejansko tudi res.
               Ali se ga res postavlja na prvo mesto ali ne?</p>
               <p>Pravijo, da korist otroka ne gre pojmovati v subjektivnem smislu, kot projekcijo
               subjektivnih teženj otroka, temveč ob upoštevanju konkretnih okoliščin in pravijo, da
               za pojem družine že do sedaj ni bila potrebna življenjska skupnost otroka z obema
               staršema, pač pa je zadostovalo, da živi otrok z enim roditeljem <stage type="mag"/>(Nadaljevanje) ali posvojiteljem oziroma odraslo osebo.
               Kot je bilo že omenjeno, nadaljujejo, da se zdi predlagana nova definicija družine
               namenjena predvsem novi ureditvi, možnosti zasnovanja družine istospolnim partnerjem
               s posvojitvijo, saj bi na ta način, torej s spremembo, to dvoje izenačili. Ob tem se
               naslanja tudi na odločbo Ustavnega sodišča, ki je velikokrat argument, zakaj je treba
               razmerja med istospolnimi partnerji urediti v družinskem zakoniku. Pove, da gre samo
               za problem dedovanja in da je neprimerno in zavajajoče s strani predlagatelja, torej
               ministrstva - to govori ena državna institucija drugi državni instituciji, da je
               zavajajoče, da predlagatelj iz navedene ustavne odločbe izpelje potem sklep, da ima
               zakonska zveza ali zunajzakonska skupnost dveh oseb istega spola enake pravne
               posledice kot zakonska ali zunajzakonska skupnost dveh oseb različnega spola tudi v
               tistem delu, ko govorimo o posvojitvah. In poudarijo, da navedena ustavna odločba ne
               more biti argument za spremenjen koncept družine in ureditev posvojitev.</p>
               <p>Sprašujejo se, da ne vidijo stvarnega razloga, ki bi temeljil na osebni okoliščini,
               to je, spolni usmerjenosti, zaradi katere te posvojitve ne bi smele biti dovoljene.
               In ocenjujejo, da je na tem mestu ne samo potisnjena v ozadje, ampak popolnoma
               izostala presoja otrokove koristi, ki je sicer navedena kot vodilo vseh predlaganih
               sprememb. Sprašujejo se, ali je pravica istospolnih partnerjev do nediskriminatornega
               obravnavanja glede vprašanja posvojitve otrok, ali ni oziroma bi morala biti nujno
               omejena s pravico največje otrokove koristi. Mi se očitno ne moremo dogovoriti ali
               poenotiti, kaj je največja otrokova korist. Ampak Državno tožilstvo ocenjuje, da smo
               zaradi zavarovanja ene pravice posegli prekomerno v neko drugo pravico.</p>
               <p>In še enkrat, minister, nikomur ničesar ne odvzemamo. Vprašanje je, ali je ustavno
               dopustno z zakonom odvzeti otroku pravico do matere in očeta - to delamo. In ne
               govoriti, da ničesar ne jemljemo in da bo vse tako, kot je bilo, ker potem ne bi bilo
               treba sploh ničesar spreminjati, ampak bomo z zakonom to določili. In kaj se bo
               zgodilo, ko bo čez 20 let nek otrok rekel, kaj pa je s to državo, da je mene
               prikrajšala za mamo in očeta, zakaj jaz živim v istospolni skupnosti. To se
               sprašujejo pravniki. Zraven pa pravijo, da to določiti z zakonom, odvzeti pravico
               otroku do matere in očeta, v povezavi z vsemi njegovimi čustvenimi, psihosocialnimi
               potrebami, celovitim osebnostnim razvojem. O tem smo se že večkrat pogovarjali, kaj
               bi lahko in kdo bi še moral o tem kaj reči. Za njih ni več samo vprašanje prava,
               ampak vprašanje stroke, na področju pediatrije, psihologije, sociologije, ki bi
               moralo biti rešeno na matičnem področju, ob temeljiti analizi oziroma raziskavi po
               naročilu pristojnega ministrstva. Vsi skupaj smo ugotovili, da tega ni bilo, da se s
               tem ne ukvarjamo. Kot je eden od predhodnikov povedal, navajamo vsak svoje analize in
               tako naprej. Ampak resna politika ali pa resna država - minister, rekli ste, da
               delate za družino, da jo podpirate, in bi bila najbrž osnovna stvar, ki bi jo
               naredila država pri pripravi takega zakona, res analiza, kaj se z družino dogaja in v
               katero smer bi bile potrebne spremembe, če so potrebne spremembe.</p>
               <p>Zato bi še enkrat rekla, najbrž bi tisti, ki so pripravili tako mnenje, to zadevo
               bolje razložili, kot sem jo jaz. Zato smo predlagali, da se povabi Državno tožilstvo,
               pa pri tem nismo bili uslišani. In glede tistega, kar se je prej dogajalo, ko je
               predsednica rekla, da je ona predsednica odbora, to je res, vendar pa smo vsi
               poslanci tisti, ki lahko predlagamo, da se tudi še koga drugega povabi. Mislim, ker
               smo skušali biti zmerni, nismo predlagali 30 ljudi, da se jih povabi, ampak smo samo
               tri institucije še predlagali, da bi najbrž lahko bili pri tem uslišani. Če je pa to,
               na žalost, odvisno samo od dobre volje predsednice, je pa pač tako, kot je.</p>
               <p>Tako da, še enkrat, ali bomo zdaj z zakonom <stage type="mag"/>(Nadaljevanje) v bistvu - to se pa sprašujejo na Državnem tožilstvu, ali
               je to ustavno dopustno, z zakonom odvzeti pravico do očeta in matere.</p>
            </sp>
            <sp xml:id="SDT5-OZDDSZII-Redna-019-2010-06-29.sp54">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Minister, takoj vam bom dala repliko. Pred tem ponovno ponovim, da
               prostorske možnosti, ki jih dopušča ta dvorana, so bile v celoti zapolnjene s
               številom vabljenih. Zato bi enostavno morala nadomestiti nekoga, za katerega je bilo
               predvideno, da se ga povabi, ali pa zadeva ne bi mogla biti dostopna javnosti. Hvala
               lepa.</p>
               <p>Gospod minister, izvolite. /Oglašanje v ozadju./</p>
            </sp>
            <sp xml:id="SDT5-OZDDSZII-Redna-019-2010-06-29.sp55">

               <speaker>ALENKA JERAJ:</speaker>

               <p>Zato smo predlagali, da se preselimo v večjo dvorano. To ni noben problem, v tej
               stavbi so dvorane, ki so tudi večje, če je že tako težko v parlamentarni dvorani, bi
               bili lahko v dvorani Državnega sveta, ki ima več sedežev.</p>
            </sp>
            <sp xml:id="SDT5-OZDDSZII-Redna-019-2010-06-29.sp56">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ne bi bilo televizijskega prenosa. Ta dvorana pa omogoča sprotno spremljanje seje in
               prisotnost širše javnosti pri obravnavi argumentacij, ki jih poslanci in ostali
               prisotni podajajo. Še enkrat poudarjam, bila je javna predstavitev mnenj, na katero
               je lahko prišel vsakdo, ki je menil, da ima o tem zakoniku kaj povedati, in ti zapisi
               so javno dostopni. Tako da se enostavno vrtimo kot mačka okrog vrele kaše.</p>
               <p>Gospod minister, izvolite.</p>
            </sp>
            <sp xml:id="SDT5-OZDDSZII-Redna-019-2010-06-29.sp57">

               <speaker>DR. IVAN SVETLIK:</speaker>

               <p>Hvala lepa. Moram odgovoriti na konkretno vprašanje.</p>
               <p>Ko berete 2. člen predlaganega zakonika, piše: "Družina je življenjska skupnost
               otroka z enim ali obema od staršev." Kdo jemlje otrokom starše v tem primeru? Kdo? In
               se nadaljuje: "... ali z drugo odraslo osebo, če ta skrbi za otroka in ima po tem
               zakoniku do otroka določene obveznosti in pravice." To je vključujoča opredelitev, ki
               nikomur, še enkrat, ničesar ne odvzame, pač pa dopušča, da tudi nebiološki starši
               opravljajo to vlogo, ki je zaradi tega ne osporavamo biološkim staršem. Ničesar nismo
               nikomur odvzeli.</p>
               <p>Če pa že govorite o argumentaciji Državnega tožilstva, bi moralo to navesti
               konkretno, v katerem členu jemljemo otrokom pravico do staršev. Ničesar od tega nismo
               prebrali, kateri člen, v kateri obliki, na kakšen način to pravico odvzema. Treba bi
               bilo videti natančno in potem bi mi proučili, ali res rešitve gredo v tej smeri. Naj
               pa povem, da argumentacija, ki ste jo navajali, je bila uporabljena z namenom
               izpodbijanja odločbe enega od naših sodišč, ki je priznalo tujo sodno odločbo, ki
               daje pravico istospolnima partnerjema do posvojitve. Ta argumentacija je bila
               uporabljena tam. Naknadno je pa Vrhovno sodišče imenovalo senat petih sodnikov, ki so
               zavrnili takšno argumentacijo. In to je pomembno vedeti, če se že na to mnenje
               tožilstva sklicujemo.</p>
            </sp>
            <sp xml:id="SDT5-OZDDSZII-Redna-019-2010-06-29.sp58">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Besedo dajem gospodu Kuharju.</p>
            </sp>
            <sp xml:id="SDT5-OZDDSZII-Redna-019-2010-06-29.sp59">

               <speaker>DR. ROMAN KUHAR:</speaker>

               <p>Hvala lepa za besedo.</p>
               <p>Nekaj stvari bi rad poudaril v povezavi s temo, o kateri se zdaj pogovarjamo, in v
               povezavi z razumevanjem družine oziroma definicije družine. Govorim s pozicije
               sociološke stroke, ker razumem, da sem bil s tega vidika tudi povabljen na to
               sejo.</p>
               <p>Dve stvari sociološka stroka, in to je bilo v tej razpravi že večkrat poudarjeno,
               opozarja, kar se tiče družinskega življenja in sprememb na tem področju v zadnjem
               obdobju. Ena sprememba je pluralizacija družinskega življenja, torej različne oblike
               družinskega življenja, ki so prisotne v sodobnosti. Drugo je pa vprašanje socialnega
               starševstva. Predlagam, da si pogledate raziskavo kolegice Darje Zaviršek, ki je na
               to temo naredila raziskavo in pokazala, kako je v bistvu socialno starševstvo
               povezano ne samo z istospolnimi družinami, ampak se ta oblika starševstva pojavlja v
               različnih kombinacijah in različnih oblikah družin in je oblika starševstva, ki v
               pravnem smislu zaenkrat ni priznana in prepoznana.</p>
               <p>Tisto, kar spreminja nov družinski zakonik, in v tem smislu je skladen z ugotovitvami
                  <stage type="mag"/>(Nadaljevanje) sociološke stroke, kar me
               zelo veseli, je, da prepoznava tako biološko kot socialno starševstvo. In to ta drugi
               del člena, ki ga zdajle nimam pred sabo - oziroma da, ja, ta druga oseba, ki skrbi za
               otroka. V prvem delu pa ta definicija ostaja enaka, torej je nekako naslonjena na
               biološko razumevanje starševstva.</p>
               <p>Ob tem se mi zdi ponovno vredno opozoriti tudi na to, da je Organizacija združenih
               narodov že leta 1994 ob mednarodnem letu družine sprejela tako imenovano inkluzivno
               oziroma vključujočo definicijo družine, ki je pravzaprav točno ta definicija, ki se
               zdaj pojavlja v 2. členu predloga družinskega zakonika. Organizacija združenih
               narodov je takrat sprejela definicijo družine, da je to skupnost ene ali več odraslih
               oseb, ki skrbijo za otroka oziroma otroke. Verjetno za otroka kot takega, kot je že
               moja kolegica Barbara Rajgl povedala, ni ključno, ali je staršem oziroma z osebo, s
               katero živi, biološko povezan, ampak je ključno skrbstveno razmerje, torej razmerje,
               v katerem ti dve osebi sta, skrb, ljubezen, varstvo, gotovost in tako naprej.</p>
               <p>V tem smislu se pravzaprav sprašujem, kaj je bolj v korist otrok, recimo, teh sto
               otrok, ki trenutno živijo - vsak dan več je teh otrok, ki trenutno v Sloveniji živijo
               v istospolnih družinah, kot da zakon prepozna obe mami oziroma oba starša, torej obe
               odrasli osebi, ki skrbita za tega otroka. Ker če zakon prepozna to skrbstveno
               razmerje, potem ima ta otrok pravice, ki iz tega izhajajo, v odnosu do svojih staršev
               in seveda tudi oba starša, socialni in biološki, imata pravico v odnosu do otroka,
               sicer lahko pride do neprijetnih posledic; verjetno mi ni treba razlagati. Če,
               recimo, socialni starš umre, potem otrok nima pravice dedovanja po tem staršu, čeprav
               sta, recimo, 30 let živela skupaj in ga je ta oseba vzgajala, in tako naprej.</p>
               <p>Hkrati bi rad poudaril samo še to, da se otroci, ki živijo v istospolnih družinah,
               zagotovo ne sprašujejo, zakaj me je zakonodajalec prikrajšal za pravico do očeta in
               matere. Zadnja raziskava, ki je na to temo bila objavljena, naredili so jo na
               Univerzi v Cambridgeu - upam, da je Univerza v Cambridgeu dovolj, kako naj temu
               rečem, skratka, institucija, ki ji lahko v tem smislu zaupamo. Tokrat gre za
               raziskavo med otroki, ki živijo v istospolnih družinah. Gre za kvalitativno
               raziskavo, v katero je bilo vključenih 82 otrok, s katerimi so naredili intervjuje.
               In ta raziskava je objavljena tudi na spletu, da ne dolgovezim, da ne bom vzel preveč
               časa, ki ga zdaj kolega Primc meri, naj povem samo še to, da je ta raziskava
               pokazala, da se ti otroci, ki živijo v istospolnih družinah, ne sprašujejo, zakaj
               nimajo očeta in mame, zato ker so jim seveda pomembni ti starši, ki jih imajo, in to
               so edini njihovi starši. Če sta to dve mami, sta to dve mami, če sta to dva očeta,
               sta to dva očeta, in tako naprej. Skratka, v tem smislu takšnega obračanja ali pa
               predvidevanja, da bo ta nov družinski zakonik povzročil to, da se bodo otroci čez 30
               let spraševali, zakaj niso imeli očeta in mame, vsaj z znanstvenega vidika to
               zaenkrat ni potrjeno, in verjamem, da temu ne bo tako. Hvala lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp60">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Gospod Pojbič.</p>
            </sp>
            <sp xml:id="SDT5-OZDDSZII-Redna-019-2010-06-29.sp61">

               <speaker>MARIJAN POJBIČ:</speaker>

               <p>Gospa predsednica, hvala za besedo. Mislim, da sem že v razpravi v preteklih urah, ko
               smo razpravljali o tem družinskem zakoniku oziroma o tej problematiki, zelo jasno
               povedal in postavil tudi tezo, na katero do zdaj še nisem dobil konkretnega odgovora.
               Trdim, da tega, kar lahko da oče otroku, ne more dati mama. In tega, kar lahko da
               mama otroku, ne more dati oče. In tega, kar lahko dasta mama in oče otroku, ne more
               dati noben drug. To je optimum, kar lahko otrok pri svojem razvoju dobi. In to je
               družina, o kateri danes govorimo. Zdaj bi pa s to zakonodajo gospod minister in cela
               ekipa poskušali to družino razvrednotiti. Na tak način, da poskuša pri stranskih
               vratih vpeljati istospolne partnerske skupnosti in jih postaviti na enako pozicijo,
               kot je družina, o kateri sem govoril. Tu sta vsaj dve razliki. Prvič, tega, kar sem
               povedal, istospolna partnerska zveza ne more dati <stage type="mag"/>(Nadaljevanje) otroku, in drugič, ta istospolna partnerska zveza ne
               more skrbeti za reprodukcijo. Kako je možno potem ti dve skupnosti, torej, na eni
               strani družino, heteroseksualno družino, ovrednotiti enako kot istospolno partnersko
               zvezo in obe uvrstiti v družinski zakonik. Vprašajte slovensko javnost, dragi moji
               prijatelji, vprašajte, kaj o tem mislijo Slovenke in Slovenci! Velikanska večina! Pa
               pojdite malo med ljudi in povprašajte, no, pa ni važno, ali je to Primorska ali je to
               Dolenjska, ali je to Štajerska ali je to Prekmurje, ali je to ne vem kje, ali je to
               Ljubljana. Pojdite vprašat družine! Pojdite vprašat očete in matere, ali se strinjajo
               in sprejemajo takšno redefinicijo družine! Veste, kaj vam bodo rekli? Spoštovani
               gospod minister, za vas je skrajni čas, da ta položaj zapustite. Skrajni čas! In
               ponovno me bo predsednica poskušala prekiniti, vem, kaj bo povedala: kaj pa ima to
               zveze z 2. in 3. členom tega zakonika. Veste, kakšno zvezo ima? Poskušamo
               razvrednotiti tisto, kar je temelj tega naroda. Temelj slovenskega naroda, odkar
               obstaja, je bila heteroseksualna družina. In bog ne daj, bog ne daj, da poskuša kdo
               izmed vas, ki ste zdajle tukaj, temu oporekati. Bog ne daj! Imate pravico do svojega
               mnenja, bog ne daj, da mi poskuša kdo to oporekati, kdorkoli izmed vas. In dajte
               narediti javnomnenjsko raziskavo med slovenskim narodom, kako vidi to spreminjanje in
               redefinicijo družine! To naredite! Pa pridite, gospod minister, s tem dokumentom na
               to sejo! To naredite! Pa vprašajte, čisto preprosto, ali se strinjajo, da se
               slovenska tradicionalna heteroseksualna družina enako vrednoti kot istospolna
               partnerska zveza. Naredite to! Vprašajte Slovence, pa vam naj povedo, kaj mislijo!
               Saj vi zagotovo niste minister zato, ker ste tu lepi pa ne vem kakšni, pa da s FDV
               prihajate. Bog ne daj! Niste! Vi ste tu minister zato, da zagovarjate in zastopate
               interese večine državljank in državljanov Republike Slovenije. To je vaša izključna
               naloga, tako kot moja. Saj, to je zelo smešno, ampak dragi moj spoštovani gospod
               minister, verjemite mi, še kako se bo to v nekem časovnem obdobju pokazalo, kako je
               bilo to smešno. In kako se je na tako pomembna vprašanja tako cinično smejati.
               Verjemite mi! Saj jaz bi se tudi, če bi bil na vašem mestu. Veste, zakaj? Ker sem od
               takrat, ko sem se rodil, če bi bil na vašem mestu, ko ste prejemali plačo, ko tisti
               ubogi ljudje, ki zaslužijo 500, 600 evrov, delali za to, da ste vi lahko na FDV lepo
               predavali in tako naprej. /Oglašanje v ozadju./ Veste, tega ciničnega smeha ne
               prenesem. In lahko kdorkoli reče, kar hoče. Gospa Majda Potrata, za vas pa nič
               drugače ne velja. Čisto nič drugače. Tako da ne bodite ne vem kako strašno prizadeti.
               Če bi vi delali nočne, praznične, nedeljske, tako kot sem jih jaz delal 15 let, ni
               veliko, ampak 15 let, in ustvarjal za to, da ste vi lahko na šoli predavali! In,
               gospod minister, če kdo, bi me morali vi razumeti, zdaj me pa ne morete razumeti.
               Niti nisem želel, da me razumete, niti se nisem hotel potruditi, da bi me razumeli,
               to ni možno, pa vas sploh nisem omenjal.</p>
               <p>Bom poskušal tu nekje zaključiti. Ne bi rad, da gremo izven tega konteksta, o katerem
               se pogovarjamo. Ampak ne prenesem ciničnega smeha, res ne, to me najbolj prizadene od
               vsega.</p>
               <p>No, torej, in se vračamo k temu zakoniku. Gospod minister, prej ste vseskozi
               govorili, kaj pravzaprav pa je sploh naravna družina, kaj se razume pod naravno
               družino. In da se čas spreminja, torej je treba temu primerno spreminjati tudi svoje
               poglede na življenje in tako naprej, sprejemati ustrezne odločitve in tako naprej. In
               zdaj poglejte, kako zanimivo je! Ko je človek začel izigravati naravo, poglejte, kam
               smo prišli. Malo si poglejte te naravne ujme in tako naprej! To je vse med sabo
               povezano, še kako, ker se ne držimo narave, poti, ki nam jo je začrtala narava!
               Želimo iti korak preko tistega, kar nam narava dovoljuje, in poglejte, kaj se nam
               dogaja! Poglejte cunamije, poglejte zgodbo s temi naravnimi ujmami, poplavami in vsem
               tem! In tako naprej.<stage type="mag"/>(Nadaljevanje) Kako se
               cel sistem spreminja, zato ker človek ni spoštoval narave. /Oglašanje v dvorani./ Vsi
               se tukaj smejite!</p>
            </sp>
            <sp xml:id="SDT5-OZDDSZII-Redna-019-2010-06-29.sp62">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Prosim, ali lahko o 2. členu govorimo.</p>
            </sp>
            <sp xml:id="SDT5-OZDDSZII-Redna-019-2010-06-29.sp63">

               <speaker>MARIJAN POJBIČ:</speaker>

               <p>Glejte, vsi se tu lahko še kako smejite. /Oglašanje v ozadju./ Pa še kako se lahko
               smejite! Še kako se lahko smejite. In boste videli na koncu, kaj pomeni, kako je
               človek s svojimi nepremišljenimi potezami spremenil svet v svojo škodo. In med
               drugim, ko spreminjamo temeljno vrednoto tega sveta, te družbe, ki je heteroseksualna
               družina, prav to počenjamo! Prav to počenjamo! In veliko vprašanje je, če se boste še
               dolgo tako smejali, kot ste se zdajle, če boste malo razmislili o tem, o čemer
               govorim. Jaz nisem pametnjakovič in ne želim prodajati pameti tukaj. Sem pa nekdo, ki
               prihajam iz Sladkega Vrha in sem ponosen na svoj kraj in na svoje ljudi. In tam
               ljudje razmišljajo. Tam ljudje razmišljajo, ne glede na to, ali so diplomirani
               pravniki ali diplomirani, ne vem, sociologi ali diplomirani psihologi in tako naprej.
               Razmišljajo, kaj je ključno za to, da bo zagotovljena prihodnost normalnega
               preživetja tudi našim otrokom. In kdo ter na kakšen način je za to treba poskrbeti.
               To je ključno vprašanje naše prihodnosti.</p>
               <p>Zato moram poudariti, da me izjemno moti, da s takšno lahkoto, nedopustno lahkoto
               poskušamo izenačiti heteroseksualno družino z istospolno partnersko zvezo. To je
               tisto, kar me izjemno moti. In od ministra, razgledanega človeka, kot sem že prej
               rekel, profesorja in tako naprej, bi pričakoval, da preden se poda v takšne zadeve,
               dobro, dobro premisli, preden se za take stvari odloči. In sem povedal, pa še enkrat
               poudarjam, na prejšnji seji, vedno ko sem govoril, da nimam popolnoma nič proti temu,
               da se poročita dve ženski ali dva moška. Nimam ničesar proti. In mi smo en zakon v
               prejšnjem mandatu sprejeli, ko ni bila nobena od teh levih vlad, ki se zdaj ponašajo
               nad tem, kar so naredili za te skupine, ki pač drugače reagirajo in imajo pač neke
               drugačne svoje želje in interese. Mi smo zakon sprejeli. In bilo je zelo jasno
               povedano, da je ta zakon možno nadgraditi. Edino, kar smo pa tudi zelo jasno
               povedali, da pa se nikakor nikoli ne bomo strinjali s tem, da bi istospolno
               partnersko zvezo uvrstili enakovredno v družinski zakonik. S tem se pa v Slovenski
               demokratski stranki ne bomo strinjali, verjemite, nikoli. Zato, ker se zavedamo
               nečesa. Veste, česa se zavedamo? Zavedamo se, da smo v službi slovenskega naroda in
               sprejemamo odločitve, ki morajo biti pisane na kožo našim državljankam in
               državljanom. In če naredimo to, kar smo mi predlagali, da rešujemo družino kot
               družino, ki ji pravimo naravna družina, znotraj tega družinskega zakonika, in
               istospolne partnerske zveze z zakonom, ki smo ga že sprejeli v prejšnjem mandatu, bi
               bila zadeva elegantno rešena, za enega, drugega oziroma za vse. In na koncu bi bili
               vsi zadovoljni. Zdaj ste pa ponovno s tem zakonom popolnoma razdelili slovensko
               javnost, vendar tokrat ne na 50:50, temveč na 80:20. 80:20! In še, gospod minister,
               sprašujem vas eno stvar: zakaj ste premaknili razpravo o družinskem zakoniku v času
               referendumske kampanje v zvezi s problemom, ki ga imamo s Hrvaško? Zakaj ste to
               naredili? Zakaj ste počakali, da je šel skozi referendum in šele potem - se pravi,
               ste potem to razpravo premaknili. Zakaj? Jaz vam bom povedal odgovor, ker vaš odgovor
               tako ne bo točen: Zato, ker vas je bilo strah, da boste referendum izgubili. Zato ste
               to naredili, ker veste, da večina Slovenk in Slovencev tega družinskega zakonika, na
               način, kot je tu zapisano, ne podpira. Sem pa tudi trdno prepričan, da večina Slovenk
               in Slovencev nima čisto nič proti temu, če se imajo ljudje med sabo radi, torej,
               ženske ali pa moški. Nimajo proti temu nič. To je njihova osebna pravica, in tudi jaz
               osebno proti temu nimam nič. Ne bom pa nikoli pristal na to, da bi to bilo zapisano v
               družinskem zakoniku. To pa ne!</p>
               <p>Dve ključni stvari sem uvodoma povedal. Še enkrat bom ponovil, ker je pomembno
               ponoviti, <stage type="mag"/>(Nadaljevanje) nekaterim je to
               treba povedati. Nekaterim je to treba povedati še enkrat, zato ker vem, da to radi
               slišite, ker točno veste, da je to resnica, mimo katere ne morete, tisti, ki ste
               imeli otroke oziroma jih imate: Tega, kar da mati otroku, nikoli ne more dati oče. In
               tega, kar da oče otroku, nikoli ne more dati mati. To, kar pa dasta oče in mati
               otroku, je pa največ, kar lahko daš otroku za to, da bo postal samostojna, kvalitetna
               oseba, ki se bo lahko soočala z vsemi problemi in vsem tem, kar se dogaja v tem itak
               krutem svetu. To se mi zdi izjemno pomembno. In če boste to dejstvo razumeli in
               sprejeli, potem se boste tudi definitivno lažje odločili, ali je ta rešitev, ki je v
               tem zakoniku predlagana, prava ali je ta predlagana rešitev napačna. Zato vas vse, ki
               ste danes tukaj, pozivam - nimam ničesar proti, če vsak svoje mnenje pove, vendar vas
               pa pozivam, da o tem razmislite. In tisti, ki ste ta družinski zakonik predlagali -
               poleg tega moram pa povedati še to, kar je opozoril gospod Primc, da je neverjetno,
               praktično na skoraj vsak člen imamo amandma. Pa če še pri svetem bogu kdo reče, da
               službe, ki so ta zakon pripravljale, da imajo te službe še kaj iskati na svojih
               pozicijah, ki jih drago plačujejo tisti, ki zaslužijo 600 evrov ali pa 650 evrov, pa
               delajo ponoči, nedeljske in tako naprej, da so tisti ljudje lahko plačani, da so to
               napisali! Lepo vas prosim, gospod minister, najmanj od vas bi to pričakoval, ker ste
               celo pri meni imeli visoko ceno. Zdaj je pa več nimate; zakaj še, bom pa jutri
               povedal. Ker je na vsak naslednji zakon, ki pride v parlament, vedno več amandmajev.
               Ja, pa kdo plačuje te ljudi! Ja, kdo?! Pa dajte se enkrat o tem vprašati, no!</p>
            </sp>
            <sp xml:id="SDT5-OZDDSZII-Redna-019-2010-06-29.sp64">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ali gremo lahko na 2. člen, lepo prosim.</p>
            </sp>
            <sp xml:id="SDT5-OZDDSZII-Redna-019-2010-06-29.sp65">

               <speaker>MARIJAN POJBIČ:</speaker>

               <p>Jaz ostajam pri tem, ker se mi zdi zelo pomembno, gospa...</p>
            </sp>
            <sp xml:id="SDT5-OZDDSZII-Redna-019-2010-06-29.sp66">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Že 18 ur razpravljamo o dveh členih!</p>
            </sp>
            <sp xml:id="SDT5-OZDDSZII-Redna-019-2010-06-29.sp67">

               <speaker>MARIJAN POJBIČ:</speaker>

               <p>Glejte, pa bomo razpravljali še naslednjih 50 ur, ker jaz govorim v interesu
               državljank in državljanov Republike Slovenije, ne v interesu neke posamezne skupine -
               skupine, ki je dobila na volitvah manj glasov, kot je podpisanih 50 tisoč tistih, ki
               so povedali, da se s to odločitvijo ne strinjajo. In neka taka majhna stranka v tem
               parlamentu forsira takšne rešitve. Malo se spomnite, malo poglejte okrog, pa boste
               videli, za kaj gre! Malo se ozrite okrog sebe, ne samo gledati mene direktno v čelo,
               saj nisem najbolj lep, pa najbolj blesav tudi ne, ampak vem, kaj govorim. Ne morejo
               taki nas poskušati peljati žejne čez vodo! In če bi zdajle vprašal za osebno mnenje
               marsikaterega tu noter, tudi predsednico, o tem problemu, ki je zdaj tu, pa ne bom
               direktno izzval, bi verjetno bili njeni pomisleki tudi zelo, zelo podobni mojim. Zelo
               podobni.</p>
            </sp>
            <sp xml:id="SDT5-OZDDSZII-Redna-019-2010-06-29.sp68">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>/Smeh./</p>
            </sp>
            <sp xml:id="SDT5-OZDDSZII-Redna-019-2010-06-29.sp69">

               <speaker>MARIJAN POJBIČ:</speaker>

               <p>Vendar se doktorica rada nasmeji, in je to lepo, hvala bogu, saj pravijo, da je smeh
               - kako pravijo? - pol življenja ali nekaj takega, kar je zelo dobro, kar ni nič
               narobe. Nič ni narobe. Vendar pa sem prepričan, da je to, kar sem rekel, velikanska
               resnica. Verjemite mi tudi naslednje, da državljanke in državljani bodo počasi
               razumeli, za kaj gre. Veste, imeti medije in vse v rokah, je premalo. Lahko ste
               ugotovili na referendumu, ki je bil pred kratkim pred nami. Kakšen stroj proti!
               Ljudje niso naivni več, verjemite mi. FDV in ekipa v ozadju nima več možnosti, da bi
               lahko še dolgo diktirala tempo razmišljanja državljank in državljanov Republike
               Slovenije.</p>
               <p>Zaključim bom pa z naslednjim stavkom. Ti grafiti in vsa ta zgodba, ki je bila zdaj
               napisana, ali mislite, da smo mi, ki sedimo tukaj, poslanci Slovenske demokratske
               stranke, Ljudske stranke, SNS in vseh ostalih strank, čisti troti ali največji
               neumneži tega sveta, da bi verjeli neumnostim, ki jih poskušajo mediji prodati! To
               zgodbo, da tisti, ki smo nasprotniki temu, kar je v družinskem zakoniku zapisano, da
               smo mi to počenjali, torej, da je preko nas to kdo počenjal. Pa glejte, pri svetem
               bogu, verjemite mi, da nismo neumni. Ve se, kdo je to naredil, zato da bi poskušal
               diskreditirati tiste, ki imajo drugačno mnenje od tistih, ki ta zakonik podpirajo.
               Tega več ne bo možno prikrivati, verjemite mi! In, gospod minister, vi ste tudi na
               FDV - ne vem, če še predavate tam, ampak tam so tudi, kolikor vem, neke skrajne,
               skrajne skupine in tako naprej, ki jih vi morate poznati...<stage type="mag"/>
               </p>
            </sp>
            <sp xml:id="SDT5-OZDDSZII-Redna-019-2010-06-29.sp70">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Gospod Pojbič, ali vas smem prositi, da se vrnemo nazaj na 2. člen?</p>
            </sp>
            <sp xml:id="SDT5-OZDDSZII-Redna-019-2010-06-29.sp71">

               <speaker>MARIJAN POJBIČ:</speaker>

               <p>Predsednica, dobro, ampak to je en pomembni del te razprave zaradi tega, ker so
               poskušali s to svinjarijo, ki jo obsojamo v Slovenski demokratski stranki, na kubik
               jo obsojamo kar je bilo narejeno tam pa pisano gor ne vem kje že, na nek lokal ali
               kaj. Ampak, da je bilo pa to podtaknjeno zato, da bi tisti, ki smo nasprotniki, ne bi
               imeli možnosti povedati to, kar o tem mislimo in, da me potem preko javnosti
               poskušali nas, nas očrniti, da se poslužujemo tako, bom rekel skrajno neumnih,
               pokvarjenih in nepoštenih potez, kot je tisto pisanje tam gor čez, ne vem kaj je tam
               gor pisalo pa mi tega ne sprejemamo in ne verjamemo, ker točno vemo, igro poznamo. Če
               bi to bilo 14 dni pred to razpravo, bi še mi mogoče še kdo verjel, da je pa to recimo
               kdo, ne vem kdo naredil. Zdaj, ko pa en dan pred razpravo v Državnem zboru, zakaj se
               to ni zgodilo pred mesecem dni, da bi bilo tam gori napisano? Zakaj? Povejte kdo je v
               ozadju od vas, ki to sestavlja, to zgodo, da se to dogaja, da nas poskušajo
               razvrednotiti?</p>
            </sp>
            <sp xml:id="SDT5-OZDDSZII-Redna-019-2010-06-29.sp72">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Tretjič vas že prosim, da se osredotočite na obravnavo 2. člena. Podpredsednik ste in
               veste kaj to pomeni.</p>
            </sp>
            <sp xml:id="SDT5-OZDDSZII-Redna-019-2010-06-29.sp73">

               <speaker>MARIJAN POJBIČ:</speaker>

               <p>Res je, res je gospa predsednica, zdaj bom pa poskušal zaključiti. Torej moja ocena
               je naslednja, tako kot sem uvodoma povedal. Vsi ti dogodki, vse te stvari, ki se
               dogajajo okrog tega družinskega zakonika in cilj, da je pod vsako ceno potrebno
               spraviti to, kar je tukaj zapisano skozi proceduro, je izjemno pomembno, da se kdo,
               tudi tak, ki sem jaz oglasi in pove malo drugačen pogled na to zadevo. Vem pa, da se
               večina z menoj strinja. Večina, to je pa najbolj pomembno in to je tisto, kar sem
               hotel poudariti, kar sem hotel povedati in prav je gospa predsednica, da tudi to
               tisti slišite, ki vam to zelo težko pade na srce, to pa vem, ker morate narediti
               nekaj, kar vam ni najbolj blizu. Ampak na žalost, to je očitno politika, ki jo pač
               sprejema ta vladajoča koalicija skupaj s predsednikom te Vlade in na koncu tako
               vidite kam pelje ta ladja, kam gremo, kam smo prišli in čas bo svoje prinesel. Hvala
               lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp74">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Jaz bi vseeno povedala, da sem svoje mnenje o 2. členu in definicije
               družine povedala. Pač sem iz akademskih krogov in ne čutim potrebe, da šestkrat
               ponavljam eno in isto. Tisto, kar je za mene najbolj pomembno je, da govorimo o
               inkluzivnosti družine in, da postavljamo temelje, da je vsem otrokom, ne glede na to
               v kakšnih tipih družine živijo, zagotovljena enaka pravica in to je za mene
               izhodišče. Celo življenje sem delala na področju družinske politike in verjetno
               naredila precej več kot marsikdo, ki veliko govori zdaj o tem za družinsko politiko,
               za mene je velika vrednota, ampak kot pravim, na prvem mestu za mene je otrok in
               prepričana sem, da definicija družine in ta zakonik tako kot je zapisan, z vsemi
               varovalkami, tudi poseganje države, jamči otrokom upoštevanje njihovih največjih
               koristi in je v celoti usklajeno s konvencijo o otrokovih pravicah kot krovnim aktom.
               Zdaj pa bi prosila gospoda ministra, da replicira.</p>
            </sp>
            <sp xml:id="SDT5-OZDDSZII-Redna-019-2010-06-29.sp75">

               <speaker>DR. IVAN SVETLIK:</speaker>

               <p>Hvala lepa. Jaz bom šel takoj na glavno vprašanje, ampak moram vseeno reči gospodu
               Pojbiču, ko omenja FDV, da je tam diplomiral. Marsikdo, tudi predsednik vaše stranke
               med drugimi in jaz si štejem v čast, da prihajam iz take inštitucije, ki je odprta za
               različna mišljenja in, ki dopušča raziskovanje v različne smeri, različne ideologije
               se pojavljajo tam in nič ni narobe. To pritiče akademskim institucijam, tudi
               FDV-ju.</p>
               <p>Kar zadeva vaša stališča glede tega, da je najboljša kombinacija mati, oče, oba
               starša. Nobenega dvoma. Še enkrat. Družina je življenjska skupnost otroka z enim ali
               z obema od staršev. Točno to želimo s tem zakonikom poudariti in dosledno temu
               sledimo. S tem, da ne zapiramo možnostim tudi drugačne izbire in mi ne enačimo teh
               oblik, jih ne enačimo, jih ne delamo enakovredne. Zakon jih dela enakopravne zato, da
               bi imeli ljudje, ne glede na njihovo izbiro, enak položaj pred zakonom in to je
               tisto, kar je pomembno za pravno državo.</p>
               <p>Zdaj, če se sklicujete na to kaj ljudje mislijo, bi jaz povedal tudi to, kaj ljudje
               živijo in delajo in to je tisto, kar nas mora tukaj tudi zanimati. Ne samo kaj
               mislijo, da je najboljša oblika družinskega življenja. Vprašajte ljudi okrog
                  sebe<stage type="mag"/> (Nadaljevanje) oziroma poglejte
               kakšno življenje živijo, v kakšnih družinskih skupnostih živijo. Nekatere so idealne,
               žal kot rečeno, je vse več tudi takih, ki ne ustrezajo temu vzorcu in mi moramo tudi
               tem ljudem zagotavljati, še enkrat, enakopraven položaj, zlasti otrokom, ki v taki
               skupnosti živijo in to je tisto, kar ta zakonik prinaša. Ne pravimo pa, da so te
               skupnosti enakovredne v smislu vrednotenja, ker pač vsaka ima svojo vrednost najbrž,
               za nekoga ima eno večje, za drugega drugo, ali, da so enake. Niso. Enakopravni pa
               ljudje in člani teh družinskih skupnosti morajo biti.</p>
            </sp>
            <sp xml:id="SDT5-OZDDSZII-Redna-019-2010-06-29.sp76">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Šorlijeva(?).</p>
            </sp>
            <sp xml:id="SDT5-OZDDSZII-Redna-019-2010-06-29.sp77">

               <speaker>GOSPA ŠORLI(?):</speaker>

               <p>Lep pozdrav, hvala za besedo. Jaz bi danes govorila v imenu foruma Rozalije, foruma
               za lezbične, gejevske, biseksualne in transeksualne starše in bodoče starše, katerega
               članica sem tudi sama in foruma, ki ima trenutno 236 članov oziroma članic.</p>
               <p>Povedala bi eno zgodbo iz tega foruma, ki je stara, recimo temu eno leto ali pa manj
               kot 2 meseca, odvisno kako vzamemo. Lezbična družina, torej dve mami in dva otroka se
               je preselila na novo lokacijo v Sloveniji in potem so otroka vpisali v novo osnovno
               šolo. Na prvih govorilnih urah je bilo vse v redu, simpatična ena mama je šla,
               simpatična razredničarka, vse dobro. Tudi na drugih govorilnih urah je bilo vse v
               redu. Potem so pa decembra v šoli obravnavali družino in se pogovarjali o tem kaj je
               družina, kako kdo živi, kje kdo spi. Od takrat dalje je ta otrok bil neprestano
               izpostavljen šikaniranju te razredničarke. Toliko časa, da je začel zbolevati vsako
               nedeljo. Mame tega niso prepoznale, vozile so ga po raznih zdravnikih, dokler niso
               ugotovile, da je temu vzrok stres in dokler se niso odločile, da ga izpišejo iz te
               šole in ga pač vrnejo na staro osnovno šolo, kjer so živeli prej. V stari osnovni
               šoli so se pogovorili odkrito z razredničarko kaj je temu vzrok, kaj se je dogajalo
               in razredničarka je tega otroka toplo sprejela, dovolila je, da je pač popravljal
               ocene tam, kjer mu prej to ni bilo mogoče in recimo, da ima ta zgodba približno
               nekakšen tudi mogoče srečen konec, čeprav sama v to dvomim.</p>
               <p>In to, da si nekdo s položajem moči drzne tako obravnavati otroka, mu za moj okus
               močno pokvariti šolsko leto, je nedvomno posledica tega, da tukaj prisotni nekateri
               tako grmijo nad našimi istospolnimi družinami, ker s tem dajo veljavnost,
               prepričanjem ljudem, da lahko tako grdo ravnajo s temi otroci. Moje mnenje je, da bi
               morala ta mama razredničarko prijaviti in zdaj pač to je osebna odločitev vsake
               družine, sem pa vesela, da tega ni storila zdaj in da se dejansko kopje niso lomile
               na tem otroku, ampak so pač naredili zanj najboljšo možno možnost, to je, ga vpisali
               nazaj v staro šolo, kjer je pač vse v redu, kjer so mu priredili topel sprejem in
               tako in zaradi takih stvari je tudi potrebno sprejeti to inkluzivno definicije
               družine, ki bo vključila vse naše otroke, ki ne bo dala možnosti nekim ljudem, da
               vrednostno sodijo in posledično tako kruto ravnajo z našimi otroci, ker pri tem je
               zelo jasno, da je korist otrok, interes otrok močno zanemarja in zato pač tukaj
               pozivam in ne bom tako rohnela kot gospod Pojbič, ki je zdaj zapustil dvorano, da naj
               uporabljajo zdravo pamet. Tukaj večkrat poudarjamo, očitno bo treba še enkrat. Za
               starša je najpomembneje, da ima svojega otroka rad, da dobro in pošteno izvaja
               roditeljsko pravico oziroma skrbstveno razmerje. Če je to eden, če sta to dva, če sta
               enega spola, drugega spola, lahko tudi tretjega spola, važno je kako tega otroka
               vzgaja, kako z njim živi. Da je iskren, da je pošten, da na laže, da ne krade, da se
               pač trudi po najboljših močeh vzgajati tega otroka in enostavno ni res in raziskave
               to potrjujejo, da je za otroka najboljši moški, ženska <stage type="mag"/> (Nadaljevanje) oziroma heteroseksualna družina, ker kaj takega pač ne
               more biti res, ker se niti ne ukvarja s tem bistvenimi skrbstvenimi razmerami in taka
               slika, pač enostavno se jo tudi v raziskavah ne da potrditi in se je pač ne bo
               potrdilo in se je ni potrdilo.</p>
               <p>Rada bi še to povedala, kar je v bistvu že gospod minister povedal. Ozrimo se okoli
               in poglejmo na to kako ljudje živijo pa nam ne bo potrebno delati javnomnenjskih
               raziskav. Tukaj so prisotni ljudje, ki so v službi slovenskega naroda, kot je rekel
               gospod Pojbič pa ne živijo v idealnih družinah. Sploh ne živijo v teh družinah, ki
               jih njihove stranke propagirajo pa so na vrhovnih položajih pa so sami odgovorni
               zato, da njihovi otroci ne živijo v teh družinah, sami izhajajo iz izkušnje, ko niso
               odraščali z očetom in tako naprej. Lahko dam samo primer pokojnega Drnovška. Ni bil
               najbolj zgleden družinski človek, ampak, če bi mu narod to očital, potem ne bi vsi
               podpisovali žalne knjige in se ne bi pač poklonili velikemu človeku. To, da je pač
               ustvarjal družino po svojih najboljših močeh, mu je ljudstvo priznalo in ga še vedno
               je sprejelo kot velikega človeka. Skratka hočem povedati, ljudje uporabljajo in
               uporabljamo zdravo pamet in nismo tako nestrpni in diskriminatorni kot se tukaj želi
               predstaviti. Živijo, živimo v različnih družinah in priznavamo različne družine in z
               dejanji ne vrednotimo, ker če bi z dejanji vrednotili, potem bi volili predstavnike
               ljudstva, ki živijo izključno v teh idealnih družinah in potem bi bila slika tukaj
               malo drugačna. Ljudje vemo, da smo človeški, da v vsakem trenutku pač naredimo, kar
               naredimo, včasih po svojih najboljših močeh kadar ravnamo proti zakonom pa pač
               drugače. Ampak predpisati tega, da bosta imela starša otroka rada, se na žalost ne
               da. Lezbične družine in gejevske družine se pa v tej smeri nadpovprečno trudimo.
               Hočem reči, globoko se odločimo preden vzgajamo otroke, da bodo živeli v naši
               skupnosti, kako bodo živeli in temeljito premislimo pogoje tega sveta in pač
               poskušamo delati po naših najboljših močeh, kar je boljše kot večina heteroseksualnih
               družin, v katerih se otroci zgodijo. Na srečo seveda tudi heteroseksualne družine
               danes načrtujejo otroke in hvala bogu in dobro jih vzgajajo, sama sem, moja prva
               širša družina je seveda, so prijateljske družine, ki so vse heteroseksualne, imam pa
               na srečo tudi prijateljske družine lezbične in gejevske in s tistimi, s katerimi se
               jaz trudim, se trudijo po najboljših močeh in to zakon omogoča. Zakonik, da se še
               naprej trudimo po najboljših močeh in v korist otroka. Če boste pa pač želeli
               razvrednotiti naše lezbične in gejevske družine, boste seveda s tem škodovali nam in
               našim otrokom, sebi pa prav nič dobrega prinesli.</p>
               <p>Vnaprej se opravičujem še, če bom danes morala prej iti in ne bom podala pisnega
               opravičila zaradi družinskih obveznosti. Hvala za besedo.</p>
            </sp>
            <sp xml:id="SDT5-OZDDSZII-Redna-019-2010-06-29.sp78">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Potrata.</p>
            </sp>
            <sp xml:id="SDT5-OZDDSZII-Redna-019-2010-06-29.sp79">

               <speaker>MAG. MAJDA POTRATA:</speaker>

               <p>Hvala lepa. Sama bi se še enkrat opredelila do 2. člena družinskega zakonika in
               utrdila svoje prvotno mnenje o tem členu. Da tako kot ta člen, podpiram tudi
               družinski zakonik v celoti. Nekaterim je morebiti spomin oslabel, zato sem to za
               izhodišče povedala in mi je bila zelo dragocena uvodna razprava dr. Rajgljeve(?), ki
               je govorila o pravnih razmerjih, v katera so postavljene osebe v zakonski zvezi
               oziroma v zakonski skupnosti in sama tudi vidim, da pravzaprav družinski zakonik
               ureja pravna razmerja, ne pa družinske politike, tako kot je bilo rečeno in <stage type="mag"/> (Nadaljevanje) če izhajamo iz tega stališča, da
               ureja pravna razmerja, potem zame je izključno merilo po katerem presojam, ali so ta
               pravna razmerja za vse osebe, ki jih nek zakon obravnava, enaka in 2. člen vidim tak
               in tako zapisan, da so enaka. Jaz ne razumem kako je mogoče brati stališče vrhovne
               državne tožilke, ki je v imenu državnega tožilstva napisala, kar je napisala, da bi v
               družinskem zakoniku odvzeli otroku pravico do očeta in matere, ker se bom vrnila k
               nekemu svojemu stališču, ki sem ga že izrekla. Zakaj govoriti o tem, da nekaj
               odvzemamo, če družinski zakonik samo ureja razmerja in definicija, da je družina
               življenjska skupnost otroka z enim staršem, izenačuje enostarševske družine z
               dvostarševskimi družinami in hkrati, ker govori tudi o tem, da je lahko biološkim
               staršem v tej družini dodana tudi oseba, ki ni bila pri biološkem starševstvu
               udeležena, pravzaprav zagotavlja, da vidimo v definiciji možnost definiranja družine
               tako kot ves čas poudarjamo. Osnova je otrok, ob otroku ena ali dve odrasli osebi in
               bi želela znova, mislim, to pot se pa zavarovati pred tem, da bi me potem v medijih
               povzemali kako zagovarjam ali kako sem nasprotnica biološkega starševstva, tako kot
               se je zgodilo prejšnjič, ko sem hotela povedati samo tisto, o čemer je dr. Kuhar
               govoril. Da ob biološkem starševstvu poznamo tudi socialno starševstvo in nikjer ni
               nobene raziskave resne, ki bi govorila o tem, da otrok s socialnimi starši živi
               slabše, kot živi z biološkimi starši, zlasti, če so se ti socialni starši po tehtnem
               premisleku odločili za to, da bodo skrbeli za nekega otroka. Oprostite, da sem rekla
               za nekega otroka. Za otroka. In tu se mi zdi bistveno za družbo v kateri je pač
               stanje tako, da se razveselimo slehernega otroka in če se razveselimo slehernega
               otroka, ker jih imamo tako malo, zato pač pravim, da obžalujem, da jih imamo tako
               malo, je potem treba zanje poskrbeti, da se bodo v tej družbi odraslih ljudi dobro
               počutili in se je treba odkrito pogovoriti v katerih situacijah in zakaj se otroci
               med nami dobro ne počutijo in veste, lahko je govoriti o tem kaj je kdo v življenju
               počel in česa ni. Meni je prej gospod Pojbič očital, da sem malo, da ne, družbeni
               parazit zaradi tega, ker sem 30 let delala v šolstvu. Ampak jaz sem v tridesetih
               letih svojega šolskega dela imela možnost srečati toliko otrok in toliko staršev, da
               mislim, da imam kar jasno predstavo o tem, da ne morem z gotovostjo trditi, da je
               življenje z vsakim očetom in življenje z vsako materjo za vsakega otroka osrečujoče.
               Ne morem tega trditi. Ampak je lahko osrečujoče samo, če otrok živi z odgovorno in
               ljubečo odraslo osebo in takih bi si želela čim več v tej državi in zato je meni
               čisto vseeno gospod Primc, če se mi posmehujete pa še kdo drug prej, ker smo bili
               prej tudi eni obdolženi, da se smejemo, ker so sodbe, ki jih tukaj nekateri izrekajo,
               v resnici take, da človeka lahko samo žalostijo in je smeh samo druga plat medalje
               reakcije na trditve, ob katerih bi se samo še prepirali lahko. Je pa boljše, da se
               jim nasmehnemo.</p>
               <p>Tisto, kar bi rada v tem kontekstu še povedala. Seveda, če se mi tako pogovarjamo, da
               tisti, ki zagovarjamo družinski zakonik, da prinašamo za lase privlečene argumente.
               Če imajo naši argumenti na prejšnjo, tako vrednostno sodbo, svojih stališč in
               pogledov ne bomo mogli nikoli zbližati, ampak tisto, kar se meni zdi za našo družbo
               bistveno je pa to, da <stage type="mag"/> (Nadaljevanje) res v
               demokraciji z večino odločamo, ampak v demokraciji je dolžnost večine, da skrbi za
               manjšino. In če je ta manjšina taka, s kakršno se zdaj soočamo, moramo poskrbeti za
               to, da bi ta manjšina svoja pričakovanja v tej družbi, ki naj bi bila inkluzivna
               družba, lahko tudi uresničevala v korist otrok. Posebej poudarjam, v korist otrok. In
               jaz ne vidim nobenih svetovnih zarot in ne vem še česa zadaj, če urejamo te stvari in
               me lahko samo razžalosti, da gre kdo pisanje grafitov povezovati z nekim političnim
               konstruktov. Potem bom pa jaz vprašala, kako pa se lahko imenuje to, da pred vsako
               sejo tega odbora, ko govorimo o družinskem zakoniku, dobivamo na svojo elektronsko
               pošto na desetine pisem in sporočil, ki so si podobna kot jajce jajcu, ker imajo isti
               vir informiranja. Kako pa potem temu rečeno? A to pa ni usmerjena dejavnost? A to pa
               ni spodbujanje nekega vzdušja, ki je nenaklonjeno različnostim? Jaz sem zelo
               poslušala gospo Alenko Jeraj kaj mi bo povedala v zvezi s primerjalnim pregledom, ki
               ga je dala napraviti našemu raziskovalnemu centru in je govorila pravzaprav v glavnem
               v definicijah zakonske zveze. Saj ni govorila o definiciji družine. Jaz nisem slišala
               ene definicije, ki bi bila ali enaka tej, ki jo imamo zapisano ali drugačna, ampak je
               samo bilo govora o neki definiciji ali v nekem določilu, ki varuje družino kot neko
               družbeno pomembno skupino. Da pa se ne bomo ujeli v številnih pogledih kar družino
               zadeva, in da imamo zelo različno predstavo o družinah in o družinski vzgoji, je pa
               dejstvo. Spomnila bi vas samo na to, kako težko se je prebijal skozi Državni zbor
               poziv nekdanjega Varuha človekovih pravic, za ničelno stopnjo tolerance do fizičnega
               in vsakršnega nasilja nad otroki. Neverjetno je to bilo. In zdaj govoriti s tega
               vidika, da je družina samo tista tradicionalna skupnost očeta in matere, ki edina
               zagotavlja varno in ljubeče okolje, je zame nesprejemljivo. In nikjer ne vidim, kje
               bi kdo komu jemal v tej definicijo očeta ali mater. Ampak kolikokrat je bilo že
               povedano. Žal imamo v svoji družbi in tudi v svojem okolju v Državnem zboru ljudi, ki
               niso zlahka priznali očetovstva. Pa kaj bomo zdaj z njimi naredili? Imamo tudi take,
               ki niso v prvi zakonski zvezi zdržali in nimajo samo prve družine, imajo tudi
               rekonstruirano družino. Kaj bomo zdaj z njimi počeli? Ali jih bomo na pranger dajali?
               Pa tudi neporočene imamo itn., in tukaj mislim, da je treba prisluhniti utemeljitvam
               ministrstva za delo, družino, socialne zadeve in invalide, ki pač je sledilo
               življenju, lepo vas prosim. To obstaja. Saj zaradi tega, ker je minister Svetlik v
               imenu predlagateljev tega družinskega zakonika tukaj in ker je taka definicija
               napisana, pa saj nismo tako neumni, da bi trdili, da bo zaradi tega več istospolnih
               partnerskih zvez. Lahko pa bomo povzročili z družinskim zakonikom, da bodo te
               enakopravno obravnavane in zato podpiram družinski zakonik.</p>
            </sp>
            <sp xml:id="SDT5-OZDDSZII-Redna-019-2010-06-29.sp80">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Stegu.</p>
            </sp>
            <sp xml:id="SDT5-OZDDSZII-Redna-019-2010-06-29.sp81">

               <speaker>GOSPOD STEGU:</speaker>

               <p>Hvala lepa gospa predsednica za besedo. Torej družine, ki jih prestavljam, želimo da
               bi zakonodajalec in tudi ta zakonik, ki je v pripravi, ščitil tisto družino, ki je
               najboljša, po našem trdnem prepričanju, za<stage type="mag"/>
               (Nadaljevanje) otroka. In mi smo trdno prepričani, da najboljša družina za otrokovo
               rast in njegov vsestranski razvoj je družina, kjer sta oče, mati in otroci. Mi smo
               trdno prepričani, tako kot je danes bilo že nekajkrat nakazano, da ko se pogovarjamo
               o tem kaj je za otroka najbolje, je najbolje iskati rešitve, ki so tej naravni
               rešitvi, ki jo je narava predvidela, čim bolj podobne in ne čim manj. Tako, da se v
               marsičem ne strinjam s tistim kar je rekel prej gospod Pojbič. Družina oziroma
               družba, smo prepričani, da je obstala in preživela zaradi družine. Ne zaradi
               kakršnekoli družine, ne zaradi kakršnekoli skupnosti in naj bi pričakovali od
               zakonodajalcev, od ministrstva, da bi strmel v tej smeri, da bi ščitil družino,
               kakršna je, smo prepričani, dobra za preživetje tega naroda. In da ne bi izenačeval
               kar česarkoli. Jaz sem zadnjič postavil eno vprašanje predstavnikom ministrstva,
               mislim da takrat sicer gospoda ministra ni bilo tukaj. In sicer vprašanje, kakšne
               neodvisne raziskave je ministrstvo opravilo, izvedlo in ponudilo, ki bi dokazovale,
               da je vsaka vrsta skupnosti za otroka enako dobra kot družina kakršna je bila
               opredeljena v dosedanjem zakonu. Moram reči, da nisem dobil odgovora zadnjič. Bil je
               nekakšen odgovor, ki se je končal z besedami, da najdemo strokovnjake, ki bodo
               zagovarjali in strokovnjake, ki so proti. Torej družine, ki jih predstavljamo, smo
               trdno prepričani, da je to en zelo neresen in neodgovoren pristop do reševanja tega
               problema, do opredelitve družine. Da zato, ker najdemo neke strokovnjake nekje, ki so
               proti in druge, ki so za. Jaz mislim, da ministrstvo bi vendarle lahko ponudilo neke
               take raziskave, jih izvedlo, za naš prostor, ne kar za nek prostor. Mislim, da je to
               eno vprašanje, ki se našega naroda toliko tiče, da ne moremo stvari reševati kar
               tako, čez prst. Mi smo prepričani v to, tako da jaz še vedno upam, da bom dobil od
               predstavnikov ministrstva, da bodo dobile družine, ki jih predstavljam tukaj, kakšen
               jasen odgovor na to. In ne, da bi navajali tukaj neke raziskave, ki jih je, ne vem,
               ki jih morda predlagajo predstavniki določenih interesnih skupin, ampak neko
               neodvisno raziskavo, ki jo je izvedlo ministrstvo. Bi bil zelo hvaležen, če bi imeli
               kakšne take dokaze. Namreč, mi smo prepričani, da se ne da kar tako čez noč narediti
               ene raziskave, pa reči ja, saj, ne vem, otroci po petih letih jim nič ne manjka. Nas
               zanima tudi kaj se s temi otroci dogaja potem v puberteti, pa pri 30. letih, pa tako
               naprej. Jaz mislim, da so to zelo resna vprašanja za te otroke, da jih ne moremo samo
               tako površno si ogledati. Jaz moram reči, da me je neizmerno v tej povezavi z družino
               začudila ta brošurica, ki nekateri vem, da ste jo videli, drugi verjetno ne, sem jo
               včeraj slučajno dobil na ministrstvu. Zanimivo, da je ŠOV financiral, sicer ne vem,
               če je že plačal vso škodo tukaj na parlamentu, ampak za to očitno ima denar, tudi za
               oglaševanje tega novega zakonika na avtobusih ljubljanskega mestnega potniškega
               prometa. Ampak tukaj notri najdem nekatere izjave, ki moram reči, da mene in družine,
               ki jih predstavljam, tukaj so kar nekako žaljive. Samo preberem eno, ker mogoče niste
               vsi tega prebrali. "Ali je spol staršev pomemben? Da. Ženske so boljši starši kot
               moški. Idealna družina z vidika koristi otrok, je torej lezbična družina, torej dva
               starša ženskega spola." Toliko o novem družinskem zakoniku. Mislim, mene in družine,
               ki jih predstavljam, bo zelo težko nekdo prepričal, da boljše od naravne družine je
               lezbična družina, dva starša ženskega spola. Oprostite, me pa zanima kako boste
               Slovence prepričali v to, v tak absurd, oprostite. Je bilo rečeno<stage type="mag"/> (Nadaljevanje) in mi trdno stojimo za tem stališčem in nas
               boste zelo težko prepričali, da dve materi lahko nadomestita otroku mater in očeta.
               Smo trdno prepričani, da ne. In takšna trditev, da je boljša lezbična družina kot
               družina očeta in matere, se nam zdi žaljiva. Žaljiva za večino slovenskih družin,
               oprostite. Ne vem. No saj, ni eno mnenje. Predstavitev, tukaj gor piše, kaj vem o
               novem družinskem zakoniku. No ja, saj, eno mnenje, bi pričakoval mogoče kakšno bolj
               tehtno mnenje, ker se nam zdi to zelo tako, ne tehtno, in sem prepričan, da večino
               Slovencev tudi. Jaz sem, moram reči, izredno hvaležen gospe Jerajevi, ker, dobro,
               prej nismo slišali razlage, ampak sem ji hvaležen zato, ker je tukaj vidim, vendarle
               ena ženska, ki brani pravice otrok in družine. Vidim, da ena ženska vendarle tukaj
               je, do sedaj sicer še nisem slišal verjetno vseh, ampak tak občutek imam. Ja, skratka
               bom hvaležen, če bom v nadaljnji razpravi tudi s strani ministrstva dobil kakšno
               informacijo o neodvisnih raziskavah, ki jih je opravljal v tej vezi ministrstvo.
               Hvala.</p>
            </sp>
            <sp xml:id="SDT5-OZDDSZII-Redna-019-2010-06-29.sp82">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Minister dr. Svetlik, izvolite.</p>
            </sp>
            <sp xml:id="SDT5-OZDDSZII-Redna-019-2010-06-29.sp83">

               <speaker>DR. IVAN SVETLIK:</speaker>

               <p>Hvala lepa. Dolžan sem odgovor na vprašanje. Najprej bi rekel to, ŠOV seveda ni
               ministrstva za delo, družino in socialne zadeve. Ima svoje poglede, ima svojo
               politiko. Če podpira družinski zakonik, seveda smo mi veseli, ker smo veseli vsake
               podpore. Ampak to še ne pomeni, da ministrstvo opravlja s ŠOV-om ali ŠOV z
               ministrstvom. To je mogoče dobro povedati.</p>
               <p>Sicer pa kar zadeva raziskave. Poglejte na prvi obravnavi, ki je bila v veliki
               dvorani Državnega zbora, smo razpravljali veliko o tem, veliko od teta je bilo
               povedanega in približno 80 raziskav različnih se je razvrstilo ob pregledovanju tega
               področja. Prej sem že povedal, na kaj je bila predvsem usmerjena pozornost. Pozornost
               je bila pač usmerjena na tiste oblike družinskega življenja, ki se zdijo kritikom
               tega našega predloga problematične. In teh 80 raziskav pač ne dokazujem, da bi bilo
               tisto kar se dogaja izven klasične družine, kakorkoli z vidika razvoja, vzgoje,
               razvoja otroka problematično in to je tisto kar smo povedali. Zdaj, ko govorite o
               neodvisnih raziskavah, večino teh raziskav so delale univerze, instituti, ki so menda
               bolj odvisni kot če to dela ministrstvo, kajti če bi mi naredili eno raziskavo, potem
               bi rekli, seveda so rezultati taki kot ste jih vi želeli in mislim, da to je
               najslabša možnost za tako debato, da bi mi to sami počeli. Najboljše je vzeti
               raziskave, ki jih delajo drugi in običajno so v civiliziranih državah univerze bolj
               samostojne kot so recimo neke institucije, ki so pri ali znotraj ministrstva. Zato se
               mi predvsem na te tudi sklicujemo.</p>
               <p>Zdaj, še to bi navedel, ko je toliko govora o tej tipični idealni klasični družini,
               zdaj če bi pogledali empirijo zadnjih podatkov nimamo, ampak manj kot polovica
               Slovencev živi v takih skupnosti. Mi pa moramo delati zakonodajo, ki bo omogočala
               enakopraven položaj tudi tistim, ki so v nekih drugačnih, preurejenih, razpadlih ali
               pa, kohabitirajočih in ne vem kakšnih oblikah življenja. Mi ne moremo teh državljanov
               postavljati v drugačen položaj. <stage type="mag"/>
               </p>
            </sp>
            <sp xml:id="SDT5-OZDDSZII-Redna-019-2010-06-29.sp84">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala, gospodu ministru. Izvolite besedo, gospod Štefan Tisel.</p>
            </sp>
            <sp xml:id="SDT5-OZDDSZII-Redna-019-2010-06-29.sp85">

               <speaker>ŠTEFAN TISEL:</speaker>

               <p>Lep pozdrav, gospa predsednica. Gospod minister s sodelavkami. Poslanke in poslanci.
               Vsi ostali navzoči na današnji seji, ki se bo verjetno še kar vlekla ali pa bomo
               imeli nadaljevanja.</p>
               <p>Danes govorimo o 2. členu Družinskega zakonika, ki je pa sicer precej povezan z 3.
               členom, gre za definicijo družine in definicijo zakonske zveze. Družina naj bi bila
               res namenjena v dobro otroka, zato sem prepričan, da bi morali priti do nekega
               konsenza, kaj to pomeni družina in v dobro otroka. Gotovo, da je idealno, čeprav ni
               vedno idealizirano, da otrok odrašča v družini z materjo in očetom, vemo pa, da je
               danes veliko enostarševskih družin pa otrok brez staršev, tako da teh oblik je res
               veliko. Tudi istospolnih skupnosti z otroci in podobno. Zakonik govori o pravicah
               otrok in dejansko bi morali imeti vsi otroci enake pravice in to je bistvo, da to
               zadenemo. Če nekateri učitelji šikanirajo otroke istospolnih skupnosti šikanirajo
               tudi otroke revežev ali pa pijancev in podobno in tukaj je problem teh učiteljev ne
               pa toliko, zaradi specifike družine in podobno. To je lahko vse sorte možno. Otrok ne
               živi vedno v idealni družini, poskušamo pa se približati in zakonom pomagati, da je
               otroku vendarle najboljše, tako da se približamo najbolj tej naravni obliki. Moramo
               pa vedeti, da je otrok matere in očeta, se pravi, ženske in moškega in tega se ne da
               spremeniti in upam, da se ne bo nikoli dalo. Zakonska zveza med moškim in žensko je z
               namenom zasnovana družbine oziroma da dobita otroka. Zato, čeprav se to nanaša, potem
               na 3. člen, istospolna skupnost ne more biti povsem identična ali pa enaka kot
               zakonska zveza med moškim in žensko in to najbolj moti naše, bi rekel, naše volivke
               in volivce, po naši širni domovini in se obračajo na nas iz naše sredine in povsod in
               različnih stranke, ne bi rekel, pozicije tudi iz koalicijskih, se ne strinjajo s tem.
               Pač, mogoče po mnenju nekaterih še Slovenke in Slovenci nismo zreli za tako obliko
               zakona, morda bo tudi kdaj kasneje to možno, zato res apeliram, da vendarle, prvič,
               da pridemo do nekega konsenza, tako glede definicije družine, da bo namenjena res v
               dobro otroka in pa seveda tudi definiciji zakonske zveze, kajti tam gre za tisto
               bistveno razliko, zakaj je zakonska zveza namenjena zvezi moškega in ženske z
               namenom, da imata otroka. Žal lahko, potem dosežemo, da bomo morali to preverjati med
               našimi državljankami in državljani z referendumom, če bo sprejeta taka definicija kot
               je sedaj predlagana. Kot sem povedal je registracija istospolne skupnosti že sedaj
               mogoča z vsemi ostalimi pravicami, medtem, ko zakonska zveze, vsaj po mojem mnenju,
               naj ostane tista zveza med moškim in žensko za reprodukcijsko vlogo pa magar to zveni
               to nazadnjaško, kajti s tem se približamo tem naravnim zakonom, ki vendarle vladajo
               tako v naravi, v družbi in vsaki veliki odkloni se lahko, tako kot se v naravi
               maščujejo, se lahko tudi v družbi maščujejo. Nihče ne nasprotuje vsem pravicam, ki
               jim pripadajo po ustavi kot zakonih vsem državljankam in državljanom, tako da mislim,
               da bomo ta zakonik spravili skoz, ki ima dosti dobrih členih, dobrih namenov v dobro
               otroka, če bomo znali prav definirati ravno ta 2. <stage type="mag"/>(nadaljevanje) in pa 3. člen, se pravi, definicijo družine, kjer smo mogoče
               že precej blizu medtem, ko definicija zakonske zveze pa se bojim, da slovenski narod
               ne bo sprejel te poenostavljene definicije. Hvala.</p>
            </sp>
            <sp xml:id="SDT5-OZDDSZII-Redna-019-2010-06-29.sp86">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa, gospodu Tislu. Besedo dajem, Vitu Rožeju. Izvolite.</p>
            </sp>
            <sp xml:id="SDT5-OZDDSZII-Redna-019-2010-06-29.sp87">

               <speaker>VITO ROŽEJ:</speaker>

               <p>Hvala. Tudi jaz bom kakšno besedo povedal tako o 2. in o 3. členu, ker se tudi meni
               zdijo te stvari povezani. Čeprav te stvari niso tako enoznačne kot je mogoče kakšen
               od prejšnjih razpravljavcev povedal. Gospod Pojbič, pri njemu jaz težko sodim, ali
               zaradi nevednosti ali nalašč, enačil registrirano istospolno partnersko skupnost z,
               kot je sam rekel, hetero seksualno družino. Ta zakonik v ničemer tega ne enači, če
               enači kaj označi z zakonsko zvezo moškega in ženske z dosedanjimi istospolnimi
               skupnostmi oziroma obratno bi bilo boljše povedati. Enači istospolne družine z
               raznospolnimi družinami, ker vsaka zakonodaja v vsaki državi posebej pa naše, ki se v
               14. členu Ustave tako ../Nerazumljivo./.. z dikcijami enakopravnosti, osebnimi
               okoliščinami, ki ne smejo biti razlog za kakršnokoli razlikovanje in tudi Ustavno
               sodišče je to usmerjenost potrdilo, bi moralo veljati, da seveda za vse ljudi veljajo
               isti zakoni ne glede na njihove osebne okoliščine. Otroci, ki živijo v teh
               istospolnih družinah, slišali smo, da jih je 100 in s kakšnimi stvarmi se srečujejo
               se nikjer ne bi smeli srečati z nobeno tako stvarjo kot je bila tukaj opisana in
               njihove pravice bi morale biti zapisane v istem zakonu kot pravice vseh ostalih
               otrok. Če niso vsi otroci naši otroci, potem nismo vredni, da državo imamo. Potem, ne
               moremo zameriti ljudem, da bi si raje imeti otroke, kje drugje, ker bodo verjeli, da
               bodo njihovi otroci imeli tam drugje lepšo bodočnost, tega upam, da si ta država ne
               želi. Zato je nujno, da so vse pravice vseh otrok rešene v tem družinskem zakoniku in
               ob enem seveda z njimi povezane pravice njihovih staršev, skrbnikov, ali gre za
               biološke ali ne. Čudi me, da gospod Tisel, glede na svojo medicinsko izobrazbo, da se
               do otrok lahko pride tudi z umetno oploditvijo s pomočjo medicine in me čudi, da se
               argument naravnosti in nenaravnosti ne uporablja na Odboru za zdravje, ker mislim, da
               bi imeli veliko manj stroškov o zdravstvu, če bi pustili stvari nenaravnim tokovom
               veliko lažja debata bi bila tudi na tem odboru o pokojninski reformi, če bi stvari
               puščali naravnemu pa seveda, mi smo dosegli eno civilizacijsko stopnjo, katere te
               stvari niso več vprašljive in kaj je naravno in nenaravno je seveda še kako stvar
               posameznih konceptov in videnja. Predvsem se ljudje v družbi mnogokrat zapostavljamo
               tistemu, kar naj bi bilo naravno, zato ker je to za nas dobro in tudi v tem primeru
               vidim, da gre pri predlogu Družinskega zakonika za tako stvar.</p>
               <p>Ne glede na to, v kakšnih življenjskih stilih nekdo živi, ker je recimo gospod Princ
               problematiziral vsakega lahko izkušnje starševstva spremeni in spremeni tudi svoj
               življenjski stil. Je pa najbrž ena razlika med raznospolnimi in istospolnimi starši,
               da boste redko katerega istospolnega starša slišali oziroma nobenega ne boste mogli
               slišati, ki bo svojemu otroku rekel, ja več, bil sem pijan pa se je zgodilo, po
               pomoti sem te posvojil ali kaj podobnega. Istospolni se za otroke odločijo bolj
               odgovorno, statistično, bolj odgovorno kot pa raznospolni, ne morejo se tako
               lahkomiselno kot se lahko to zgodi raznospolnim odločiti za otroke. Zato mislim, da
               bi veljalo zaupati to starševstvo. Saj ga tudi teh 100 oziroma 200 staršev zelo
               odgovorno vrši že sedaj. Kdo ne bi svojega otroka izpisal iz neke šole, če bi bil
               otrok šikaniran zaradi osebne okoliščine, še več, mi bi celo šli na šolo in bi
               naredili cel halo, mogoče bi šli tako daleč, da bi poskrbeli, da tak učitelj ali
               učiteljica nikoli več ne bi dobil priložnost stopiti pred otroke in vršiti svoje
               funkcije, seveda saj si tega menda niti ne zasluži več. Tako kot to velja za ostale
               poklice, ki se z otroci ukvarjajo. Saj ne moremo imeti pediatra, ki bi bil pedofil,
               saj najbrž da tudi duhovnik, ki poučuje verouk ne želimo si, da bi bil pedofil.<stage type="mag"/>(nadaljevanje) Če se te stvari dogajajo smo
               seveda ogorčeni in jih želimo sankcionirati. Tako da toliko, kar se življenjskega
               stila tiče in o tem, kaj je življenjski in neživljenjski življenjski stil. Najbrž ga
               ni med nami, ki bi rekel, da od takrat naprej, ko ima otroke se mu pa življenjski
               stil ni spremenil, seveda se je, saj to je logično. Soditi starševstvo nekoga po tem,
               kakšen je bil preden je bil starš je skregano s pametjo, lahko ga sodimo šele takrat,
               ko neki človek starš je prej pa ne. Definicija družine, ki jo ta novi Družinski
               zakonik ponuja je bilo že 100 krat pojasnjeno, ampak izhaja tudi iz definicije, ki so
               jo ZDA sprejeli, ki je nastala pod strokovnim vodstvom profesorja, ki uči na
               katoliški univerzi v Belgijskem Leunu. Skratka, ni nekaj, kar si mi izmišljujemo.
               Pravica otroka do očeta in matere je sicer nekaj, kar jaz velikokrat v tej razpravi
               slišim, ne vem pa od kod se ta sveta prepričanost, da taka pravica obstaja jemlje,
               jaz jo v naši ustavi ne vidim, v zakonodaji tudi ne. Razumem, da je to ena vrednostna
               norma, etična, moralna, sam imam tako družino in sem prepričan, da je taka dobra za
               moje otroke, saj če ne, je ne bi imel in se trudim, da bi svojo očetovsko funkcijo
               opravljal kolikor se le da, čeprav tudi tukaj sem se vam malo zlagal. Jaz sem
               pravzaprav na očetovskem dopustu pa sem vseeno prišel sem, da povem svoje mnenje,
               skratka, sem malo slabši oče kot bi lahko bil. Upam pa vseeno, če ne že za dobro
               mojih otrok pa za dobro kakšnih drugih otrok, skratka vseh otrok in upam, da mi bodo
               to moji otroci opravičili.</p>
               <p>Če bi bili dosledni pri tem uveljavljanju pravice otroka do očeta in matere, mislim
               da je tako treba biti, zato ker če se ene stvari kot tako ostra neka moralna norma in
               merilo postavi, potem je dobro, da jih izpeljemo do konca, da vidimo kako absurdne so
               in da so v resnici v svojem temelju zgrešene. Potem bi, kaj morala ta država
               narediti, če bi hotela vsakemu otroku to zagotavljati. Samskim mamam in očetom bi
               seveda otroke morala vzeti in jih dati v neke rejniške in posvojiteljske družine, ki
               bi bile. Tudi vdovam, ki se niso ponovno poročile bi jih seveda morale vzeti, itd. Če
               bi se starši ponesrečili bi te otroke seveda ne mogle babice in ne vem kdo posvajati,
               če bi bile samske. Skratka, tako daleč bi morali iti, bodimo dosledni in povejmo, kam
               te stvari peljejo, če se ne lotevamo tako prefinjenih stvari kot so družinski odnosi
               z eno mero zdravega razuma, ne samo emocionalno, ne samo po nekem kopitu, ki smo ga
               sami vajeni in smo zanj prepričani, da je najboljši. Naučiti se moramo ter dopuščati,
               da drugi ljudje živijo drugače kot mi in da ni nič s tem narobe. Če kdo mislim, da je
               lezbična družina boljša kot raznospolna naj tako misli, jaz se, zaradi tega ne
               počutim nič užaljenega. Mogoče se bom počutil spodbujenega, da bom naslednjič, ko bo
               taka debate se ne bom udeležil debate, ampak bom raje doma, če bom res na očetovskem
               dopustu, konec koncev. V tem primeru bi si seveda želel, da bi moja družina bila
               boljša od lezbične, ampak če sem jaz tukaj in nisem doma, potem je kakšen argument
               več za trditev. Pa tudi, če se ne strinjam z njo in če ni resnična, zakaj pa ta
               trditev ne bi mogla biti. Eno hudo pomanjkanje in tolerance. Dopuščanja drugačnosti
               sem iz razprave gospoda ../Nerazumljivo./.. razbral.</p>
               <p>Razpravljavci so problematizirali slabo pripravi tega zakona pa število pripomb, ki
               so bile naslovljene nanj, saj tudi gospod minister je odgovoril na nekaj od teh
               stvari. Zakonik je dolg ima 300 in več členov, ne smemo njegove kvalitete soditi po
               tem, koliko amandmajev je bilo naj poslanih, saj vemo tudi, zaradi kakšnih razlogov
               so ti amandmaji bili poslani in samo to dejstvo, da se je nekomu dalo toliko pisati
               govori o marljivosti civilne iniciative pa še koga drugega kot pa res o kvaliteti
               samega zakona. Zato tukaj sklepanje, ki ga je gospod Princ izpeljal iz števila
               prispetih pripomb mislim, da ne bi zdržalo izpita iz logike na filozofski
               fakulteti.</p>
               <p>Kar se same reprodukcije tiče sem tudi povedal, da skratka je mogoče tudi v takih
               istospolnih zvezah in zato tudi te družine imamo. Zanimivo je pa tudi, da se s temi
               otroci, ki živijo v teh istospolnih skupnostih toliko zelo ukvarjajo predstavniki
               družin, ki imajo najbrž tudi veliko dela s svojimi otroci, vsaj če jaz pri sebi
               sklepam, koliko dela imam jaz s svojimi. <stage type="mag"/>
               (nadaljevanje) Skratka, nimam časa se kaj dosti z drugimi ukvarjati, in še posebej da
               se z njimi ukvarjajo kaj bo z njimi pri 30 letih. Gospod Stegu nič vas ne briga kaj
               bo s komerkoli po 18 letu. Nima vas kaj brigati. Kar bo počel bo pač počel. Skratka,
               to ni vaša stvar, to ni moja stvar. Ljudje od 18 leta naprej so v tej državi
               samostojna bitja, delajo kar počnejo. Če se jim zazdi študirajo, če se jim zazdi ne,
               če se jim zazdi vržejo kamen v parlament, če se jim zazdi ga ne vržejo. Odgovarjajo
               za svoja dejanja, kot vsi ostali. Pika! In kar lahko naredimo, je da jim pač to
               dopuščamo. Če imate vi do svojih otrok drugačne načrte - prav, mislim, če vam bodo po
               18 letu uspevali, prav, ampak to pravzaprav ni stvar tega drugega in z njim
               povezanega 3. člena. Zato se mi zdi definicija družine, kot je zapisana, definicija
               zakonske zveze, kot je zapisana, prava. Zakaj mora zakonska zveza takšna biti -
               zaradi odločb Ustavnega sodišča, konec koncev, meni se zdi tudi pri pokojninski
               zakonodaji, ki omogoča zdaj ženskam krajšo delovno dobo kot moškim, da se mi pač ne
               zdi skladna z ustavo. Skratka, če smo vsi enaki smo pač vsi enaki, ne glede na osebne
               okoliščine.</p>
               <p>Za konec bom rekel to, da je treba razumeti zakaj sovpadajo napadi na Caffe Open
               oziroma ne sovpadajo s to našo debato, res pa da se ta vleče že dolgo. Napadi na
               Caffe Open, za katere ne verjamem, da so organizatorji nasprotniki Družinskega
               zakonika, kot tudi težko verjamem, da se komu zdi možno, da so organizator in
               podporniki, da bi se skratka manjšina prikazala še bolj ranljivo, kot je, ampak
               sovpadajo na državni praznik te države. Sovpadajo z dnevom samostojnosti in
               enotnosti, in se vrstijo lansko leto in so se vrstili letos. In so po mojem mnenju
               zanikanje 14. člena naše ustave in to je tisto, kar je zaskrbljujoče. Zato so se
               zgodili zdaj. In najbrž se bodo tudi še naslednje leto, kar je najbolj grozljivo,
               vsaj če je verjeti doslednosti njihovih izvajalcev. Skratka, nimajo veze s
               sprejemanjem Družinskega zakonika, imajo vezo z državnim praznikom, proslavo in
               obletnicami dogodka.</p>
               <p>Toliko za enkrat z moje strani.</p>
               <p>Hvala.</p>
            </sp>
            <sp xml:id="SDT5-OZDDSZII-Redna-019-2010-06-29.sp88">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Predvsem poslance res prosim, da se držijo razprave o 2. točki dnevnega reda. Mislim,
               da ne interveniram vsakič posebej.</p>
               <p>Prosim, gospod Pojbič, replika.</p>
            </sp>
            <sp xml:id="SDT5-OZDDSZII-Redna-019-2010-06-29.sp89">

               <speaker>MARIJAN POJBIČ:</speaker>

               <p>Hvala, gospa predsednica.</p>
               <p>Torej, kolega me je omenil z imenom in priimkom, nič narobe. Moram poudariti, da sem
               govoril o redefiniciji družine. In če sem govoril o redefiniciji družine, sem tudi
               zelo jasno povedal kaj o tem menim in kaj zame je redefinicija družine. Redefinicija
               družine je zame če izenačimo heteroseksualno družino z istospolno partnersko zvezo. Z
               družino - o čem pa govorim!? .../Oglašanje v ozadju./... Istospolno partnersko zvezo,
               ker istospolna partnerska zveza nikoli ni bila v slovenskem pravu družina. In dragi
               gospod, lepo prosim, da se ne pretvarjate, ne glede na to kdo ste, četudi Rože ali
               kako Rožej, mislim, da, se opravičujem, da ne bi napačno izgovoril priimka, gospod
               Rožej, zame še vedno edina družina, ki je v ustavi in slovenskem pravu zapisana je
               heteroseksualna družina in istospolna partnerska zveza, ki je definirana v zakonu, ki
               smo ga sprejeli v prejšnjem mandatu. In v prejšnjem mandatu smo sprejeli zakon, ravno
               zato, da bi tem zvezam omogočili, da imajo tudi zakonsko podlago, da lahko normalno
               funkcionirajo znotraj neke družbe. Ampak, ko pa poskuša sedanja vlada s tem
               Družinskim zakonikom izenačiti družino z istospolno partnersko zvezo, pa smo tudi, in
               jaz osebno in vsi ostali moji kolegi in kolegice iz Poslanske skupine Slovenske
               demokratske stranke, Ljudske stranke in vseh ostalih zelo jasno povedali, da se
               nikoli ne bomo strinjali, da je možno izenačiti heteroseksualno skupino in istospolno
               partnersko zvezo znotraj Družinskega zakonika. Ker zame je družina, in bo ostala
               družina, po mojem pogledu na življenju - družina očeta, matere in otroka. In nikakor
               tu znotraj ne sodi istospolna partnerska zveza.<stage type="mag"/> (nadaljevanje) Istospolna partnerska zveza naj bo obravnavana tako,
               kot sem prej povedal - v zakonu, ki smo ga sprejeli v prejšnjem mandatu, ga lahko
               nadgradimo, lahko ustvarimo pogoje za to, da bo ta istospolna partnerska zveza imela
               zagotovljene vse tiste pravice, ki so nujno potrebne za to, da bo kot neka skupnost
               lahko normalno funkcionirala. Nikakor pa ne more biti izenačena z družino. Nikakor ne
               more biti izenačena z družino. To sem tudi prej zelo, zelo jasno povedal. In ne bi se
               rad ponavljal, ker vem, da je na to temo kar veliko razprave pripravljene, vseh
               tistih, ki želimo povedati to, kar mislimo kako vidimo sprejemanje tega Družinskega
               zakonika.</p>
               <p>In mislim, da je gospod, torej kolega Rožej, govoril še o eni zadevi, ki pa se je
               zdaj v tem trenutku ne morem spomniti. Res je govoril nekaj in o neki temi o kateri
               sem jaz govoril, ampak se, na žalost, zdaj v tem trenutku ne morem spomniti in se za
               to opravičujem. Še enkrat pa bi rad poudaril, da tisto, kar sem povedal v prejšnji
               svoji razpravi, za tem definitivno stojim in nikoli in nikdar ne bom spremenil
               mnenja, da lahko izenačimo istospolno partnersko zvezo z družino v istem zakonu.
               Torej, istospolna partnerska zveza z zakonom, ki smo ga sprejeli v prejšnjem mandatu,
               družina pa naj se obravnava v Družinskem zakoniku, ker noben na tem svetu me ne bo
               nikoli prepričal, da bi lahko danes že govorili o družini, ki je izenačena z
               istospolno partnersko zvezo. O tem ne moremo govoriti, ker je ni, v našem pravnem
               sistemu ni. Je ni. Lahko pride zlati pravnik, lahko pride kdorkoli od ustavnih
               pravnikov Ustavnega sodišča mi tega ne morejo pojasniti, ker to ne obstaja. Za enkrat
               to ne obstaja. In zato je zame izjemno pomembno, da ko želimo razvijati družbo na
               nekih zdravih temeljih, jo moramo razvijati na temeljih, ki nam jih zagotavlja
               narava.</p>
               <p>In še enkrat, ne morem mimo tega, da si je gospod minister dovolil postaviti
               vprašanje Kaj pa je naravna družina? Kako lahko nekdo pod vprašanje postavi kaj je
               naravna družina, en profesor, ne vem če je doktor, ampak profesor zagotovo je, da...
               Jaz sem prepričan, pri toliko letih njegovega dela bi moral razumeti in vedeti kaj v
               pravnem sistemu pomenu, slovenskem pravnem sistemu družina. Moral bi to vedeti. In se
               ne more postavljati vprašanja kaj je naravna družina. In prej sem zelo enostavno
               poskušal razložiti v čem je problem. Zelo enostavno, ampak se je večina smejala. Ko
               pa sem nadaljeval, pa so se nehali smejati, ker približno vedo, kaj sem hotel
               povedati. In tisti, ki so se smejali se lahko sramujejo - sebe ne mene, ali pa
               svojega nepoznavanja ali nespremljanja tistega, kar sem želel povedati.</p>
               <p>In gospod Rožej, za vas pa bom torej še enkrat omeni, jaz se opravičujem, ali ste me
               narobe razumeli ali pa niste dobro poslušali. Jaz sem govoril o tem, kar sem zdaj že
               enkrat povedal in še enkrat bom povedal. Istospolna partnerska zveza v pravnem redu
               Republike Slovenije nikoli ni bila izenačena z družino in jo po tem ne moremo na tak
               način obravnavati. In moja razprava je temeljila na tem.</p>
            </sp>
            <sp xml:id="SDT5-OZDDSZII-Redna-019-2010-06-29.sp90">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Naj povem, da v nadaljevanju seje bo gospoda Marijana Križmana nadomeščala gospa
               Breda Pečan.</p>
               <p>Besedo pa predajam gospodu Kosu.</p>
            </sp>
            <sp xml:id="SDT5-OZDDSZII-Redna-019-2010-06-29.sp91">

               <speaker>VINKO KOS:</speaker>

               <p>Pozdravljam vse zbrane, tudi tiste ki nas spremljajo preko medijev. Jaz sem Vinko
               Kos, govoril bom v imenu družinske pobude in seveda svojem osebnem imenu.</p>
               <p>Kako pomembno je definirati, moja soseda gospa Beblerjeva je rekla, vedno znova se
               začne .../Nerazumljivo./... in res se začne, teh stvari se ne da ločiti, analiziraš
               lahko samo mrtvo telo, življenje pa je v paketu. Torej, kako pomembno je imeti točne
               in prave definicije, lahko vidimo že, ker se je nekako redefiniralo ob neki
               priložnosti Hipokrata. On je govoril o človekovem življenju od spočetja do naravnega
               konca. Ne vem kje v zgodovini se je izgubilo to "od spočetja", <stage type="mag"/> (nadaljevanje) in zdaj zaradi te redefinicije mrtvohladno
               pobijamo ljudi do 12 tedna nosečnosti, stare, ki se jim lahko reče tudi fetus...</p>
            </sp>
            <sp xml:id="SDT5-OZDDSZII-Redna-019-2010-06-29.sp92">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Lepo prosim, 2. člen.</p>
            </sp>
            <sp xml:id="SDT5-OZDDSZII-Redna-019-2010-06-29.sp93">

               <speaker>VINKO KOS:</speaker>

               <p>Vse je v paketu, sem opozoril.</p>
               <p>Torej, govorim o tem, da je zelo pomembno prav kako definiramo družino in...
               .../Oglašanje v ozadju./...</p>
            </sp>
            <sp xml:id="SDT5-OZDDSZII-Redna-019-2010-06-29.sp94">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>No, dobro, pustimo kolega da govori.</p>
            </sp>
            <sp xml:id="SDT5-OZDDSZII-Redna-019-2010-06-29.sp95">

               <speaker>VINKO KOS:</speaker>

               <p>Hvala.</p>
               <p>Če je eden od staršev biološki starš in se je nekako premislil, da je šel iz
               biseksualca v homoseksualno skupnost, tedaj človek ne more drugega, kot pač pustiti
               otroka pri staršu. Da pa bi se tem ljudem dalo otroke, dalo posvojiti otroke, in bodo
               vsi otroci, kot vsa psihologija ve, zvesto pobirali vzorce obnašanja svojih staršev,
               in s tem bomo počasi homoseksualizirali družbo.</p>
            </sp>
            <sp xml:id="SDT5-OZDDSZII-Redna-019-2010-06-29.sp96">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Lepo prosim, če se držite 2. člena zakona!</p>
            </sp>
            <sp xml:id="SDT5-OZDDSZII-Redna-019-2010-06-29.sp97">

               <speaker>VINKO KOS:</speaker>

               <p>Govorim o...</p>
            </sp>
            <sp xml:id="SDT5-OZDDSZII-Redna-019-2010-06-29.sp98">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>O posvojitvah bomo govorili pri, ne vem katerem, 232. členu!</p>
               <p>Prosim, izvolite.</p>
            </sp>
            <sp xml:id="SDT5-OZDDSZII-Redna-019-2010-06-29.sp99">

               <speaker>VINKO KOS:</speaker>

               <p>Torej, jaz pa bom povzel.</p>
               <p>Prepričan sem, celo osebno, posredno poznam, da je med homoseksualci dosti zelo finih
               rahločutnih ljudi, ki so proti temu zakoniku, ker vedo da je to za otroka potencialno
               slabo. Ne bodo pa se ločili že tako, na nek način drugačni v družbi, da bi se
               izpostavili, da bi bili še drugačni od svoje ožje skupnosti. To vem, ker osebno tudi
               poznam ljudi. In ne vem kdo je začel in s kakšnim namenom se je to začelo. Mislim, da
               se lahko, da se recimo včasih naravnih ali družbenih kataklizem, da je vsako varstvo
               otroka dobrodošlo do tistega trenutka, ko se zadeve umirijo in ustalijo. Do tedaj pa
               je to zelo, in kot je gospod Cukjati že rekel, pravna ureditev mora težiti k
               optimumu. In vse razbite družine in vse ponovno sestavljene družine in vse o čemer je
               minister Svetlik tudi govoril, vse to je nesreča, to je nekaj zlega. Tudi
               enostarševska družina je neka osiromašena družina. In to moraš sprejeti, jasno.
               ampak, ko pa neke norme in normative postavljaš, pa na prvem mestu omenjaš najboljše
               za otroka. In tu recimo že 2. člen pravi: Je življenjska skupnost otroka z enim ali
               obema od staršev. Jaz bi začel z najboljšim, vse drugo pa je potem slabše.</p>
               <p>Hvala.</p>
            </sp>
            <sp xml:id="SDT5-OZDDSZII-Redna-019-2010-06-29.sp100">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Blažič.</p>
            </sp>
            <sp xml:id="SDT5-OZDDSZII-Redna-019-2010-06-29.sp101">

               <speaker>MITJA BLAŽIČ:</speaker>

               <p>Lepo pozdravljeni vsi skupaj.</p>
               <p>Najprej bi rad povedal, da istospolna partnerska zveza v pravnem redu Republike
               Slovenije ne obstaja. Obstaja samo registrirana istospolna partnerska skupnost. To je
               edino kar obstaja. Nobenih istospolnih partnerskih zvez v našem pravnem sistemu
               nimamo.</p>
               <p>Jaz bom govoril kot pobudnik in koordinator kampanje za vse družine, za pravico vseh
               otrok in za človekove pravice, ki združuje 13 nevladnih organizacij, civilno
               družbenih pobud, podmladkov političnih strank, ki podpiramo Družinski zakonik, tako
               kot je napisan. Te organizacije podpiramo 2. člen Družinskega zakonika, tako kot je
               napisan. Zakaj pa ga podpiramo? Podpiramo ga zato, ker zagotavlja uresničevanje 14.
               člena Ustave Republike Slovenije. Ta pravi, da so v Sloveniji vsakomur zagotovljene
               enake človekove pravice in temeljne svoboščine, <stage type="mag"/> (nadaljevanje) ne glede na narodnost, raso, spol, jezik, vero,
               politično ali drugo prepričanje, gmotno stanje, rojstvo, izobrazbo, družbeni položaj,
               invalidnost ali katerakoli drugo osebno okoliščino. Med osebne okoliščine sodi spolna
               usmerjenost, to je zapisalo tudi Ustavno sodišče v razsodbi, v pobudi za presojo
               ustavnosti 22. člena Zakona o registraciji istospolne partnerske skupnosti, ki sva ga
               vložila s partnerjem.</p>
               <p>Na začetku te moje intervencije bi rad nekako humaniziral geje in lezbijke v
               Sloveniji in jih postavil v nek tak realen družbeni kontekst z osebnim primerom. Ker,
               velikokrat se zdi, ko govorimo o gejih in lezbijkah v Sloveniji, govorimo o bitjih z
               Urana, o posebnih bitjih, ki živijo v nekih posebnih lobijih, po nekih posebnih
               interesnih skupinah in skupnostih. Sam prihajam iz Goriških Brd, in sem ponosen na to
               da prihajam iz Goriških Brd, ker so to zelo zanimivi kraji, ki veliko nudijo,
               prihajam iz delavske družine, mama je gostinka, oče je mesar, brat je mesar. Imel sem
               stare starše, ki so pri svojih 87 letih, bili so kmetje, imeli v domu za ostarele,
               kjer sem jih redno obiskoval, na skrinjici poleg postelje vedno sliko mene skupaj z
               mojim partnerjih, pri svojih 87 letih. Niso imeli nikakršnih težav s sprejemanjem
               moje spolne usmerjenosti in sprejemanjem mojega partnerja. In vedno ko partnerja ni
               bilo ob meni, ko sem šel na obisk, je nona pozdravila mojega partnerja. Skratka, tudi
               med...</p>
               <p>Še drug primer. Moj partner ima izrazito veliko...</p>
            </sp>
            <sp xml:id="SDT5-OZDDSZII-Redna-019-2010-06-29.sp102">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Lepo prosim o 2. členu.</p>
            </sp>
            <sp xml:id="SDT5-OZDDSZII-Redna-019-2010-06-29.sp103">

               <speaker>MITJA BLAŽIČ:</speaker>

               <p>Ja, ja, bom, ampak moram razložiti malo širši kontekst.</p>
               <p>Moj partner prihaja iz ogromne družine. Pred kratkim so se srečali po 12 letih
               skupaj, več kot 130 ljudi in tam tudi ni bilo težav, preprostih ljudi. Ni bilo težav
               s sprejemanjem istospolne usmerjenosti, tako da tudi preprosti ljudje, veliko
               preprostih ljudi podpira istospolna partnerstva.</p>
               <p>V Sloveniji, in zdaj se vračam k 2. členu zakaj ga podpiramo, živi če zdaj vzamem dva
               ekstrema od 60 tisoč do 200 tisoč istospolno usmerjenih. Več, kot, po raziskavi
               Vsakdanje življenje gejev in lezbijk, katere avtor je dr. Roman Kuhar, ki so jo
               naredili, mislim, da leta 2003 in kjer so vzorec vzeli okrog 450 gejev in lezbijk je
               60%, več kot 60% respondentk in respondentov odgovorilo, da bi sklenilo istospolno
               partnerstvo, če bi imeli za to možnost. In okrog 40% je reklo, da bi tudi posvojili
               otroka. Po konservativnih ocenah imamo pri nas okrog 100 istospolnih družin, torej
               100 otrok, ki živi v istospolnih družinah. In ta istospolna partnerstva danes niso
               deležna enake zaščite, kot bi jo morali biti po 14. členu ustave. Prav tako otroci v
               istospolnih družinah, teh obstoječih, niso deležni teh pravic. Nov Družinski zakonik
               bi vse te pomanjkljivosti, vse te neenakosti odpravil, in zato podpiramo nov
               Družinski zakonik.</p>
               <p>Rad pa bi vedel, ko se vedno govori o 30 registriranih partnerstvih, to sem že
               razložil zadnjič zakaj jih je samo 30, ker je zakon diskriminatoren in slab, in ker
               smo tudi pozvali ljudi, naj premislijo ali bodo uporabljali tak slab in
               diskriminatoren zakon ali ne. Povem, da je, če vzamemo 60 gejev in lezbijk, ki živijo
               v Sloveniji in ima vsak od teh gejev in lezbijk po enega starša in enega starega
               starša in enega prijatelja, enega brata ali sestro in enega podpornega sorodnika,
               govorim o konservativno, okrog 360 tisoč ljudi posredno in neposredno povezano<stage type="mag"/>(nadaljevanje) s tem zakonikom, to pa več niso
               tako male številke. Govoriti o večini, ki naj bi odločala o pravicah manjšin se mi
               zdi na tej točki izrazito zavajajoče. Mi hočemo samo enake pravice in enakost pred
               zakonom. Spoštovane, torej, 14. člena Ustave, nič več in nič manj. 2. člen
               Družinskega zakonika bi nam to zagotovil, zato ga podpiramo.</p>
               <p>Moram dve dodatni stvari še povedati. Prvo je treba ponovno odpreti vprašanje
               naravnega, zaradi tega, ker nas posluša veliko ljudi in veliko ljudi, potem sliši, da
               se moramo približati v pravnih ureditvah naravi. Sedaj, verjetno veste, da je
               zgodovina družin izrazito raznolika in da so družine v preteklosti bile zelo različne
               tvorbe. Če vzamem samo dva ekstrema. Recimo, v plemiških družinah, v aristokratskih
               družinah navadno otrok sploh niso vzgajali biološki starši, ampak so to počele
               dojilje, varuhinje, itd., tudi o teh družinah se je govorilo kot o družinah. Na drugi
               strani v velikih kmečkih družinah so pogosto otroci morali, ker jih je bilo preveč
               odhajati, kot pastirji služiti, zelo zgodaj in so leta in leta služili in tudi te
               otroke niso vzgajali starši, to sta samo dva ekstremna primera. Vidimo, da se v
               bistvu družina skozi zgodovino izrazito spreminja in prilagaja in zato se jaz tudi ne
               strinjam, da bi lahko govorili o krizi družine. Mislim, da so družine tako trdoživa
               tvorba, da preživijo vse čase, vse sisteme in vse krize. Če bi se pa zgledovali po
               naravi, bom poskušal danes biti bolj jasen kot zadnjič, potem bi morali upoštevati,
               da v naravi samec oplodi, samica da potem mladiča in za tega mladiča skrbi. Samec gre
               naprej oplojevati druge samice in zato, da je čim več samic. Razen izjemnih, nekaj
               malo živalskih vrst je, kjer skrbijo...</p>
            </sp>
            <sp xml:id="SDT5-OZDDSZII-Redna-019-2010-06-29.sp104">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>2. člen, prosim.</p>
            </sp>
            <sp xml:id="SDT5-OZDDSZII-Redna-019-2010-06-29.sp105">

               <speaker>GOSPOD_______:</speaker>

               <p>Saj, to je 2. člen.</p>
            </sp>
            <sp xml:id="SDT5-OZDDSZII-Redna-019-2010-06-29.sp106">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>O živalih ne govori.</p>
            </sp>
            <sp xml:id="SDT5-OZDDSZII-Redna-019-2010-06-29.sp107">

               <speaker>GOSPOD_____:</speaker>

               <p>Moram razložiti to naravno. Če bi hoteli torej oponašati, posnemati naravo v
               zakonodaji, potem bi morali uzakoniti izključno enostarševsko družino, to je najbolj
               naravna oblika družine, v naravi najbolj prisotna. Otroci ob istospolnih partnerskih
               družinah so ravno tako plod moške spolne celice in ženske in ne nastanejo z brstenjem
               ali pa z, ne vem, s cepiči ali kakšnimi drugimi načini.</p>
               <p>Skratka, moram razložiti tudi, da ko govorimo o tem, da ta Družinski zakonik in 2.
               člen jemlje otrok pravico do očeta in matere je treba pomisliti tudi na to, torej,
               poanta prejšnje zgodbe je bila, da ne moremo uporabljati naravoslovja teh naravnih
               metafor za vpisovanje družbenih razmerij. Naša razmerja so družbeno konstruirana. V
               nobenem kokošnjaku ni parlamenta. To, da so danes tukaj, je protinaravno, naša
               razmerja so družbena.</p>
               <p>Torej, ko govorimo o tem, da se jemlje otrokom pravico do očeta in matere moramo
               vedeti, da pri nas v našem pravnem redu obstaja posvojitev, ko lahko posameznik
               posvoji, to se sme, to je dovoljeno, to je zakonito. V tem primeru se nihče ni
               spraševal, ali so tem otrokom jemljene pravice do očeta in matere.</p>
               <p>Dve stvari moram, nujno razjasniti, zelo na kratko in bom končal. Ker se poskuša
               gejevsko in lezbično skupnost pri nas zelo demonizirati. Prva stvar je, smo slišali,
               da se Kampanja za vse družine, ker je bila neposredno omenjena moram to replicirati,
               financira od zahodnega kapitala moram povedati, da je <stage type="mag"/>(nadaljevanje) Škuc LL del te kampanje in Škuc LL je res dobil 58
               tisoč dolarjev od Fundacije Astreja za projekte, ki so namenjeni odpravi
               diskriminacije na delovnem mestu na osnovi spolne usmerjenosti. Ta projekt je bil
               širok in velik, del denarja, ki je bil namenjen temu projektu, 4 tisoč dolarjev gre
               za raziskavo, ki jo bomo delali v okviru kampanje in radijske spote. Torej, 4 tisoč
               dolarjev in ne velike denarje. Komur je jasno delo nevladnega sektorja ve, da se
               nevladne organizacije leve in desne in še vse tiste vmes financirajo s projekti, z
               razpisi evropskimi in funkcijami. Marsikatera katoliška organizacija se tudi
               financira s fundacijami. Toliko, da razčistimo to misteriozno financiranje s stvari
               tujega kapitala.</p>
               <p>Besedo moram povedati, ker nas posluša veliko ljudi o tako imenovanih crusing
               mestih.</p>
            </sp>
            <sp xml:id="SDT5-OZDDSZII-Redna-019-2010-06-29.sp108">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Lepo vas prosim, prej sem prekinjala to razpravo in bi prosila, da se res
               osredotočimo na 2. člen.</p>
            </sp>
            <sp xml:id="SDT5-OZDDSZII-Redna-019-2010-06-29.sp109">

               <speaker>GOSPOD BLAŽIČ:</speaker>

               <p>Jaz mislim, da moram odgovoriti na to, ker izgleda kot, da bi geji in lezbijke v
               Sloveniji, ki bi rade ustvarile družino ne smele ustvariti družine, zato ker živijo
               perverzna življenja in to je povezano z 2. členom in tukaj je bila izrečena neka
               obtožba, ki zahteva, da se jo razloži.</p>
               <p>Gospod, ki je to izrekel, je pomešal dve stvari. Eno je seksualno življenje
               partnerjev in drugo je starševska vloga. V heteroseksualnih oblikah partnerstva imamo
               različne oblike, ki so tudi zelo svobodne, recimo, poliamorne skupnosti,
               sadomazohistične prakse, svingerstvo in tudi prostitucija. Gre za seksualne prakse
               partnerjev. Seksualne prakse partnerjev pa ne vplivajo na to, kakšni so njihovi
               starši, sicer bi morali vsem heteroseksualnim staršem, ki živijo v poljamorni
               skupnosti, ki so sadomazohisti, ki prakticirajo svingerstvo in prostitucijo vzeti
               otroke, gre za dve različni stvari, eno je starševska vloga, drugo je seksualna
               praksa staršev in te dve stvari sta vedno pri vzgoji otroka ločeni.</p>
               <p>Skratka, pri Kampanji za vse družine najostreje protestiramo proti očrnjevanju in
               demonizaciji gejev in lezbijk v Sloveniji. Podpiramo 2. člen Družinskega zakonika,
               zato ker zagotavlja uresničevanje 14. člena Ustave, ki pravi: "Da morajo biti vsi
               pred zakonom enaki." Hvala lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp110">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Cukjati.</p>
            </sp>
            <sp xml:id="SDT5-OZDDSZII-Redna-019-2010-06-29.sp111">

               <speaker>FRANCE CUKJATI:</speaker>

               <p>Jaz moram reči, gospa predsedujoča, da se je zelo opazna razlika, kako opozarjate
               tiste, ki se ne držijo vsebine razprave. Gospoda Pojbiča, Primca in gospoda Kosa ste
               zelo jasno, odločno, da ne rečem, surovo opozarjala, ne vem, pa če je kdo drugi bolj
               konkretno govoril o 2. členu kot so oni trije. Želel bi drugič nekoliko več zrelega
               vodenja v tem smislu.</p>
               <p>V 2. členu je zamenjana definicija družine. Prej je pisalo: "Družina je življenjska
               skupnost staršev in otrok, ki zaradi koristi otrok uživa posebno varstvo države." Ali
               ste doslej veljavna definicija se je torej glasila: "Skupnost staršev in otrok."
               Nikoli ni bilo mišljeno, da je samo eden starš, starši. Celo <stage type="mag"/>(nadaljevanje) pomagali smo z izrazom enostarševska družina.
               Gospa Potrata kot profesorica je rekla, kadar sem učencu rekla, naj pridejo starši v
               šolo nisem mislila, da oba prideta, pač eden. Boste lahko replicirala? Pač, kdorkoli.
               To se pravi prejšnja definicija je vključevala enega, dva starša. Vse je v redu. Tudi
               ni vključevala samo biološke starše, sploh ne, tudi posvojitelji so starši. Ta
               definicija je bila zelo široka in v njej je izzvenelo ta naravna povezava, ta
               sorodstvena vez, ki ima velik pomen. Gospod Musek je nekajkrat rekel, vsi veliki
               antropologi dokazujejo, da na sorodstveni vezi temelji človeška družba. Kolega moj je
               rekel, ko je enkrat otrok star po 18. letu morate reči, kaj vas briga, on gre po
               svoje, nimate se več vtikati. Gospod Rožej, ko boste v mojih letih pa boste imeli
               otroke že 30 pa 35 let stare vam povem, njihove skrbi bodo vaše skrbi, njihovi uspehi
               bodo vaši uspehi, njihove težave boste nosili tudi pomoči. To so sorodstvene vezi, to
               je neka kvaliteta človeške družbe. To je bogastvo. Nova definicija pa govori:
               "Družina je življenjska skupnost otroka z enim ali obema staršema, to ne bi bilo
               treba reči, dobro je, to je v redu, ali z drugo odraslo osebo." Če ta trajno skrbi za
               otroka in ima po tem zakoniku do otroka določene dolžnosti in pravice. Kaj pa je ta
               druga oseba, torej, ni posvojitelj, ker ta je že vključen v pojmu starš, katera, ali
               je to vzgojiteljica v vrtcu? Je to, rejnik? Rejniki pravijo, ni res, mi nismo
               družina. Po zakonu skrbi za otroka in ima po tem zakonu do otroka določene dolžnosti
               in pravice pa pravijo, mi nismo družina. Posvojitelj je kot eden človek zadolžen za
               otroka in nima ta otrok rejnik nobene družinske zveze z ostalimi otroci, ki slučajno
               v tej družini živijo, nima nobenega dedovanja, nobenih odnosov družinskih, to ni
               družina, ampak po tej definiciji, ne vem, mi ni jasno. Ali je skrbnik, rejnik ni,
               skrbnik, ne. Skrbništvo je nekaj čisto drugega, ni nobenih družinskih povezav,
               nobenih odgovornosti takih kot velja starše za otroke pa vendar je v tem zakoniku.
               Očitno to je. Tukaj imamo mi poskus podrobnejše definiciji, ki nas zavede v ene čudne
               vode, jaz ne vem, zakaj to. Ne vem, gledal sem obrazložitve tega člena, ne vem, nisem
               našel ustreznih obrazložitev, gospod minister. Ampak, vidi se, da je tukaj intenzivno
               pisanje v smislu istospolnih partnerskih skupnosti, čeprav ni potrebe. Če istospolna
               partnerska skupnost posvoji otroka ali če ga privede so to starši. Zakaj tukaj drugo
               odraslo osebo torej, ki ni posvojitelj, ki ni starš, ki ni, še enkrat pravim, kdo je
               to?</p>
               <p>To, kaj je<stage type="mag"/> (Nadaljevanje) socialno
               starševstvo, to ja pa sploh mnogo dlje od rejništva in skrbništva. Tukaj, če ste pa
               to, pa dajte to zapisati, da se bo vedelo kakšna neumnost je v tej definiciji. Torej,
               toliko glede 2. člena. Gospa predsedujoča, prosim, da če opozarjate, opozarjate vse
               enako, najraje pa vidim, da jim daste prosto besedo, marsikaj zanimivega človek sliši
               tudi ko govorijo na splošno. Saj navsezadnje v 2. členu je in 3. členu je vsa
               vsebina.</p>
            </sp>
            <sp xml:id="SDT5-OZDDSZII-Redna-019-2010-06-29.sp112">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa za dobrohoten nasvet. Mogoče bi preverili kolikokrat sem koga opozarjala
               oziroma intervenirala in boste videli, da je intervencija zelo uravnotežena.</p>
               <p>Želite replicirati, ministrstvo, na te pomisleke okrog definicije družine, sicer pa
               dam besedo naprej? (Ne.) Gospa Golob Mojca. Oprosti, nisem videla, izvoli.</p>
            </sp>
            <sp xml:id="SDT5-OZDDSZII-Redna-019-2010-06-29.sp113">

               <speaker>MAG. MAJDA POTRATA:</speaker>

               <p>Hvala. Jaz sem sicer skušala v enem od magnetogramov prejšnjih sej najti svoje
               besede, da se ne bi narobe pojasnjevala, ampak vseeno hočem povedati, da je moje,
               kolikor se spomnim, moje razpravljanje o prejšnji definiciji družine, izhajalo iz
               jezikovne značilnosti slovenskega jezika, da se par pogosto z množinsko obliko
               obravnava, starši ima množinsko obliko in v jezikovni praksi v preteklosti nismo
               imeli edninske oblike k temu samostalniku. To je moderen jezik prinesel, da govorimo
               o staršu. Prej se je vedno govorilo samo starši. In kolikor se spomnim, sem se
               citirala, da takrat, kadar sem učencu v šoli rekla, naj pridejo starši v šolo, nisem
               s tem govorila ali naj pride oče ali mati, lahko zaradi mene tudi oba. O tem govorim.
               In definicija poprejšnja s tega vidika ni bila natančna, ker je govorila, da je
               družina skupnost staršev in otrok, kjer je vprašanje števila prištevnih
               samostalnikih, zelo pomembno in zame je ta definicija izboljšava teksta in na to je,
               mislim da, Zakonodajno-pravna služba ali nek drug komentar opozarjal. Ta definicija
               je zdaj jasna in jasno nakazuje, da je tudi enostarševska družina izenačena z drugimi
               tipi družin. Zato se mi zdi tako zelo pomembno, da govori o enem ali obeh od staršev.
               Samo zato jezikovno intervencijo je šlo. Hvala.</p>
            </sp>
            <sp xml:id="SDT5-OZDDSZII-Redna-019-2010-06-29.sp114">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Izvolite.</p>
            </sp>
            <sp xml:id="SDT5-OZDDSZII-Redna-019-2010-06-29.sp115">

               <speaker>GOSPOD ______:</speaker>

               <p>Poglejte, večkrat smo že povedali, da je ta definicija družine v osnovi taka kot je
               bila, dodatka sta dva. Poudarek tudi na enem staršu, da se jasno ve, da so vključeni
               v starševske družine in na teh drugih osebah. In v obrazložitvi zakonika, v
               obrazložitvi 2. člena so navedene vse te druge osebe, ki jih najdemo tukaj, to so
               rejniki, to so skrbniki, največ je pa takih situacij, ko imamo reorganizirane
               družine, kjer ne gre za starševstvo, ampak gre za druge osebe, odrasle, ki so prišle
               pač v to skupnost. Ne vem, ločeni, pa na novo poročeni itn., in to je to.</p>
            </sp>
            <sp xml:id="SDT5-OZDDSZII-Redna-019-2010-06-29.sp116">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Rožej je imel še repliko.</p>
            </sp>
            <sp xml:id="SDT5-OZDDSZII-Redna-019-2010-06-29.sp117">

               <speaker>VITO ROŽEJ:</speaker>

               <p>Hvala lepa. Jaz sem, kolega Cukjati, seveda vesel, da so družinske vezi v vaši
               družini močne in me to čisto nič ne moti. Primer, ki sem ga sam komentiral, ki je bil
               tukaj, pa je govoril o otrocih, ki niso bili otroci predlagatelja, ampak od nekoga
               drugega. Že takrat, ko gre za mladoletne otroke do 18. leta, je treba biti previden,
               kadar se vsi mi, občestvo, če hočete, v imenu države, vtikamo v družine drugih, ko pa
               otroci dopolnijo 18 let, se pa mi do otrok, bioloških otrok, drugih, ki so seveda
               odrasle osebe, sploh ne smemo več obnašati. V tem je ta razlika, drugače pa upam, da
               sva se prav razumela. Hvala.</p>
            </sp>
            <sp xml:id="SDT5-OZDDSZII-Redna-019-2010-06-29.sp118">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Golob Mojca.</p>
            </sp>
            <sp xml:id="SDT5-OZDDSZII-Redna-019-2010-06-29.sp119">

               <speaker>MOJCA GOLOB:</speaker>

               <p>Lepo pozdravljeni vsem skupaj. Sicer ne pripadam nobeni vaši iniciativi, zastopam
               klub rejniških družin iz Maribora. Vendar vso to vašo razpravo, ki jo že ves čas
               poslušam, <stage type="mag"/> (Nadaljevanje) je res tako malo
               zmedena in malo me tudi izjava gospoda Cukjatija zmedla, da rejniška družina ni
               družina oziroma, da mi izražamo, da nismo družina. Mi smo, mi smo zelo močna in
               velika družina, res pa je, da nas drugi ne priznavajo kot družino. Rada bi pa
               povedala, glede na ta 2. pa 3. člen. Osebno si ne znam predstavljati kakšna je
               skupnost homoseksualnih, ampak nič nimam proti takšni skupnosti. Mislim, da so otroci
               na prvem mestu in da morate vsi gledati v dobrobit teh otrok. Ni vseeno v kakšni
               družini so otroci in tudi verjemite, da biološka družina ni vedno idealna. In mislim,
               da bi se morali bolj osredotočati na to, da če te skupnosti že imajo svoje otroke pri
               sebi, da morate gledati predvsem na to, da bodo otroci zakonsko zaščiteni pred
               marsikom in pred marsičim.</p>
               <p>Glede na to, da pa je ogromno otrok, ki so v zavodih, ki čakajo na nekoga, da bi se
               jih posvojil, v končni fazi večje otroke malokdo želi posvojiti. Vsi želijo dojenčke.
               Zakaj ne daste tem otrokom takšne rešitve, pa daste mogoče možnost homoseksualnim
               skupnostim, da posvojijo te otroke ali pa, da se jih reši iz zavoda. V končni fazi,
               zakaj biološke družine ne posvojijo otrok. Jaz osebno ne morem posvojiti, ker imam
               tri rejence in ne morem med temi tremi otroki enega izbrati za posvojitev. Ali bom
               morala vse ali pa enostavno raje ne bom nič. Nisem govorica, zato tudi ne vem točno
               kako naj tukaj se vse deluje, ampak mislim, da imajo otroci pravico do staršev, ne
               glede na to kakšni in kateri starši so, homoseksualni, heteroseksualni,
               enostarševski, pri babicah, pri stricih in tetah. V prvi vrsti morate gledati
               predvsem na to, da se poskrbi za otroke, da ne rabijo ležati ali pa čakati v zavodih,
               da niso v bioloških družinah, kjer trpijo v nedogled in se jih da v rejništvo. Če je
               možnost, dajte jih v posvojitev. To je idealna družina, da se tudi rejništvo mogoče
               umakne, če se že dela tudi na tem, da se rejniške družine umaknejo. Bilo bi to
               idealno. Ogromno otrok je, ki čakajo na rešitev. Ja vem, saj to bolj na rejništvo
               čakam, ker tam je bolj ta tema, sicer tudi spet ne spada v družinski zakonik. Dobro,
               nismo ne vem na kateri coni, ampak gre se za to, če je možnost, saj je dosti otrok.
               Dosti otrok je, ki je v zavodih, ki nimajo staršev, ker so se jih starši odpovedali.
               Naj se jih posvoji, naj se poskrbi za njih. Saj ni vse idealno, verjemite da ne, v
               bioloških družinah in tudi takšne družine, verjamem, da so pripravljene stokrat bolje
               poskrbeti za otroke kot pa marsikatera biološka družina, kjer se soočajo otroci z
               drogo, s spolnimi zlorabami, s psihičnim nasiljem, s fizičnim nasiljem, z
               zapostavljanjem za tem, da se jih zapira za par dni v stanovanja oziroma v neke
               luknje. Dajte jim možnost, da normalno živijo. Zakaj ne tem ljudem? Verjamem, da
               sigurno nihče ne bo zlorabljal teh otrok, stigmatizacija pa vedno prihaja od nas
               samih, od odraslih oseb. Otroci niti slučajno ne stigmatizirajo. Meni je otroka
               stigmatizirala učiteljica v osnovni šoli, otroka v tretjem razredu. Na enkrat ni več
               bil pravilno oblečen, ni več, je kradel, je lagal, zato ker je izvedela, da je v
               rejništvu. S kakšno pravico? Zato, ker je otrok v rejništvu. Dokler se nismo usedli,
               se pogovorili in ji dali vedeti, da je ona naredila prva stigmatizacijo do tega
               otroka. Otroci so tolerantni, tudi mi mislim, da jih moramo naučiti večje tolerance
               in tudi mi sami moramo postati tolerantni, malo bolj kot pa smo. Ne poznam takšnih
               družin, še enkrat poudarjam, ne poznam teh družin, ne živim z njimi, tudi par ljudi
               poznam, ki so verjetno nagnjeni k istospolnim partnerjem, ne vem, ampak zakaj ne
               gledate v dobrobit otrok. Niste vi pomembni, nismo mi pomembni, nobeden od nas ni
               pomemben. Pomembni so otroci, ki ostajajo vedno in vedno znova na zadnjem mestu in se
               jih podaja kot vrečo krompirja. Tam čakajo v zavodih, tam čakajo v bioloških
               družinah, zanemarjeni, tukaj pa ljudje, ki bi bili pripravljeni pomagati, ne smejo.
               In če že imajo družine, če že imajo te otroke, in zakaj jih ne bi smeli, zakaj ne bi
               smeli tega uzakoniti. Mi ni logično tukaj. Zakaj bi se jih mogli potem oropati
               dedovanja oziroma partnerja, na primer, tega dedovanja. Zakaj? Enostavno tega ne
               razumem. Žal. Jaz sem tudi preprost človek, konec koncev, ampak živim v rejništvu in
               vidim kaj se dogaja tukaj notri. Vidim, da biološke družine... Ja, res je kriza.
               Kriza je mogoče zaradi trenutne situacije v družinah, ampak biološke niso vedno
               rešitev in tudi zavodi niso vedno rešitev in tudi rejništvo ni vedno rešitev. Dajte
               mi možnost. Hvala lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp120">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Jerajeva.</p>
            </sp>
            <sp xml:id="SDT5-OZDDSZII-Redna-019-2010-06-29.sp121">

               <speaker>ALENKA JERAJ:</speaker>

               <p>Hvala za besedo. Mogoče prej nisem povedala, da že v uvodu te raziskave, ki sem jo
               prej navajala, <stage type="mag"/> (Nadaljevanje) povedo
               pripravljavci, da večina držav nima posebej definirano družino, nima posebej
               definicije družine in posebej zakonske zveze, lahko pa, da sem to pozabila na začetku
               povedati. Zato sem pač ponekod navajala eno, ponekod drugo. Je pa zaključni del, ki
               vsebuje eno tako razpredelnico, kjer piše, koliko držav ima definirano družino ali
               zakonsko zvezo in še ostale stvari, se pravi, priznavanje istospolne skupnosti in
               posvojitev. To si lahko tako vsak sam pogleda. Jaz sem pač hotela samo na neke stvari
               opozoriti, o katerih smo v tistem trenutku govorili.</p>
               <p>Minister me je vprašal v zvezi s tem, kar sem navajala, kot dokument Vrhovnega
               državnega tožilstva, na kateri člen se nanaša itn. V bistvu se ukvarja in govori o
               definiciji družine, zato sem pri tem členu to tudi navajala in to poznate. In kar je
               ključno in na kar mi niste odgovorili, mogoče pa res tudi nisem čisto jasno vprašala
               kaj hočem slišati.</p>
               <p>Jaz imam pred seboj dokument iz 30. 10. 2009. Zagotovo ste ga dobili, ker so ga
               poslali vam. Takrat, ko se je pač odprla razprava o družinskem zakoniku. In tožilstvo
               ugotavlja, da imamo, da se pogovarjamo o dveh ranljivih skupinah, ki jih je treba
               posebej varovati, to so otroci in so istospolne skupnosti. Oboje urejamo v ustavi,
               pravice koristijo otroku. V 56. členu, 53., ko govorimo o materinstvu itn., in v 14.
               členu že omenjeno, pravice istospolnih partnerjev do diskriminatorne obravnave itn.
               In zato oni navajajo, da bi bilo treba narediti analizo, na podlagi katere bi
               določili oziroma soočili ti dve pravici, se pravi pravico otrok in pravico
               istospolnih partnerjev in ko bi določili vsebino teh pravic, bi potem s primerjavo
               lahko ugotovili ali sta v koliziji oziroma katera je pred drugo ali pa, če nismo s
               tem, ko smo dali eno, posegli v drugo. O tem so oni govorili in zato je mene zanimala
               ali ste jih povabili potem na ministrstvo pa ste to dilemo razčistili ali ta dilema
               ostaja in se bomo z njo soočali slej kot prej, ko bo mogoče kdo dal zadevo v presojo
               na ustavno sodišče. In zame je to resen pristop. Če te nekdo opozori, da bo lahko, da
               soočamo dve pravici, ki jih imamo zapisani v ustavi, in se moramo do njih opredeliti,
               torej da s tem, ko smo eno dali, ne posegamo v eno drugo in drugo izključujemo ali pa
               dajemo na drugo mesto in v tem primeru se oni bojijo in ocenjujejo, da smo dali na
               prvo mesto pravico istospolnih partnerjev ne pa otrok. In zaradi tega so odprli to
               dilemo in to sem jaz hotela, da mi pač odgovorite ali ste se potem v zvezi s tem
               soočili, ker vem, da nekatere stvari ste pa upoštevali, vidim, v nadaljevanju členov,
               da so se nekatere stvari upoštevale. In jaz še vedno pravim, da se analizo da
               narediti, tukajle nam pač predstavniki istospolnih skupin govorite, da je sto otrok v
               takih družinah. Verjetno se jih da povprašati o tem kako in na kakšen način živijo in
               ali bomo rabili govoriti o raziskavi 82. otrok v Cambridgu, ampak bomo o sto otrocih
               v Sloveniji govorili, potem se bomo verjetno tudi lažje odločali. Jaz moram reči, da
               mi je tudi zelo težko poslušate te razne, etiketiranje otrok zardi slogov družin v
               katerih živijo, ampak saj, danes smo pač odprli nekatere etikete, ki so jih naši
               otroci deležni, kakšnih tudi nismo, so tudi zaradi česa drugega deležni kakšnih
               šikaniranj od učiteljev itn., ampak to je problem, ki se ga moramo lotiti in se z
               njim ukvarjati, zagotovo, ampak ni vezan samo na otroke, ki morda živijo oziroma
               pravite, da živijo v istospolnih skupnostih. Mnogo je šikaniranj itn., in vse te je
               treba odpravljati. Ampak to ne bomo rešili z družinskim zakonikom, tako kot je rekel
               minister Zalar, da grafiti pa še bolj kažejo na to, da moramo zdaj čim prej sprejeti
               družinski zakonik, mislim kakšno zvezo ima to. To je stvar kazenskega pregona. Imamo
               eno drugo ministrico, ki ima pod svojim okriljem policijo, ki mora ugotoviti kdo je
               to naredil in kaznovati tiste, ki so to naredili, pri vseh stvareh, ko se pač <stage type="mag"/> (Nadaljevanje) dogajajo neka dejanja, ki so
               kriminalna, kakorkoli. Jaz bi prosila ministra, da mi pove oziroma tudi ne vem ali
               ste gospoda Zupančiča, ki se ukvarja z družinskim pravom, povabili k sodelovanju,
               zato da pač ne bodo te dileme ostale odprte oziroma neodgovorjene in to je tisto kar
               je ključno. Zato se o tem pogovarjamo pri 2. členu pa 3. členu, ko govorimo o
               definiciji družine, zato ker se iz tega potem vse nadaljuje. Hvala lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp122">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod minister, izvolite.</p>
            </sp>
            <sp xml:id="SDT5-OZDDSZII-Redna-019-2010-06-29.sp123">

               <speaker>DR. IVAN SVETLIK:</speaker>

               <p>Odgovor je tukaj zelo preprost. Poglejte, tožilstvo je poslalo svoje pripombe,
               predloge, deloma ste sami ugotovili, smo jih tudi upoštevali. Tam kjer jih pa nismo,
               smo pa odgovorili tudi zakaj ne. Na podlagi tega potem od tožilstva nismo dobili
               novih predlogov, novih pripomb in smo smatrali, da so zadovoljni z našimi pojasnili.
               Zdaj, ko se omenja vprašanja analize. Tukaj so analize na različnih ravneh. Mogoče
               tisto kar je treba razumeti v primeru priporočil tožilstva, da se gre v analizo, je
               to ta pravno-formalna logična analiza, ki potem da na tehtnico, kot pravite, pravice
               istospolnih partnerjev na eni strani in otrok. Ampak seveda, mi smo to, del pisali
               zakon, pod predpostavko, da so te pravice ustrezno urejene. Sedaj, če pa tožilstvo
               ugotavlja, da je katerakoli rešitev taka, da to neravnotežje vzpostavlja v smislu
               koristi istospolnih partnerjev in v škodo otrok, potem bi pa morali tak argument
               dati. Ampak očitno ni našlo konkretne rešitve, ki bi kaj takega v zakoniku
               predvidevala oziroma kaj takega povzročala. In če bi jo, bi seveda mi takoj pogledali
               tiste člene, ki bi nekaj takega lahko povzročili. In glede na to torej, da ni bilo
               konkretnih pripomb te vrste, seveda potem tudi mi nismo imeli kaj dodatno
               analizirati, ker smo kod pripravljavci zakona odgovorni za celovitost tega zakona v
               vseh členih, kolikor jih pač ta zakonik ima.</p>
            </sp>
            <sp xml:id="SDT5-OZDDSZII-Redna-019-2010-06-29.sp124">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Beblerjeva.</p>
            </sp>
            <sp xml:id="SDT5-OZDDSZII-Redna-019-2010-06-29.sp125">

               <speaker>DARJA LAVTIŽAR BEBLER:</speaker>

               <p>Hvala lepa za besedo. Prej je bilo nekajkrat slišati, da pravzaprav pred tem
               družinskim zakonikom ves čas visi neka grožnja referenduma, in da bomo pač, če ne bo
               šlo drugače, Slovence in Slovence povprašali kaj oni menijo o tej stvari. Moram reči,
               da me to zelo žalosti, da se pravzaprav grozi s tem referendumom, zlasti zato, ker
               pač o teh stvareh sem prepričana, da referendum sploh ni dobra izbira. Če bi vi
               recimo po, ja... Če bi vi recimo po nekem hudem kaznivem dejanju vprašali Slovence
               ali so za to, da se ponovno uvede smrtna kazen, takšne pilotne raziskave so že bile,
               vam zagotavljam, da bi se velika večina Slovencev opredelila za to, da se smrtna
               kazen spet vpelje. Vemo pa, da je recimo Svet Evrope sprejel poseben protokol o
               prepovedi izrekanja in izvršitve smrtne kazni. In tiste, ki imajo to v svojih
               ustavah, tiste države ki imajo to v svojih ustavah, pa ne morejo ustave tako na hitro
               sprejeti, so se zavezale, da bodo uvedle moratorij na izvrševanje smrtne kazni, kot
               na primer ena zelo velika država in to je Ruska federacija. Tako, da o vseh stvareh
               pač referendum ni najboljša izbira, še manj je pa dobra grožnja, zlasti če hočemo res
               problem rešiti. In tudi sklicevanje na neko mnenje Vrhovnega državnega tožilstva o
               tej zadevi se mi zdi, da je tudi neprimerno. To je tožilstvo napisalo, to mnenje kot
               argumentacijo zato, da se je odločilo, da je vložilo izredno pravno sredstvo, in je
               zato pač moralo nekako to svojo odločitev o vložitvi izrednega pravnega sredstva
               utemeljiti. In kot vemo, je potem tudi na Vrhovnem sodišču ta stvar propadla. Tako,
               da smo si tukaj na jasnem.</p>
               <p>Zdaj pa, jaz bi se vprašala tole. Pravzaprav in gospa Golobova je prej zelo lepo
               razpravljala. Moram reči, da mi je bila zelo všeč, ker je povedala z vidika nekoga,
               ki ima rejniško družino in ki pozna to problematiko tudi s tega zornega kota. Se
               pravi, da res ne gre idealizirati <stage type="mag"/>
               (nadaljevanje) nobenega tipa družine, ki obstoji in nobenega tipa staršev, ali
               naravnih staršev, ali socialnih staršev, kakorkoli že.</p>
               <p>Jaz bi se rada vprašala, pa ne vem, mogoče mi bo minister ali sodelavki bosta lažje
               odgovorili, ker jaz, priznam, se nisem tako zelo podrobno poglabljala v ta zakonik,
               razen v te temeljne določbe. Kateri otroci pa sploh pridejo v poštev zato, da bi jih
               takšna skupnost, homoseksualna skupnost posvojila. Predstavljam si tako, da je to
               verjetno, da gre za otroka enega od partnerjev v tej skupnosti in ki drugega starša
               ali nima, ali pa se mu je ta drugi starš odrekel. In da gre tudi vedno v vsakem
               konkretnem primeru za presojo katere so največje koristi konkretnega otroka. Se
               pravi, ali sodišče, ali sedaj v sedanjem primeru socialni center bo vedno moral
               presojati v kakšno družino daje takšnega otroka v posvojitev v kolikor bi šlo za
               otroka, ki ni biološko otrok ne enega, ne drugega partnerja v tej homoseksualni
               skupnosti. Sprašujem se, če že sto otrok živi de facto v takih skupnostih zakaj, in
               če so drugi pogoji izpolnjeni, da ga lahko drugi partner ali oba v homoseksualnih
               skupnostih posvojita, potem zakaj bi mi takemu otroku odrekali pravico, da deduje, da
               je tak starš dolžan zanj skrbeti, da če je ta otrok, bog ne daj, postane invalid, da
               ni dolžan ta drugi partner njegovega biološkega očeta ali matere skrbeti za takega
               otroka. Zakaj torej ne moremo izhajati iz preprostega dejstva, da je treba vsem
               otrokom zagotoviti enake možnosti in enakopravno varstvo. Kateri otrok bo dejansko v
               taki skupnosti posvojen in na kakšen način bo posvojen, to je še veliko vprašanje,
               ker morajo biti prej izpolnjeni določeni pogoji.</p>
               <p>Veste, ko je bil že govor o Ustavi, zelo veliko je bilo prerekanja okoli 55. člena,
               seveda, Ustave, ko smo jo sprejemali. Takrat so nasprotniki tega 55. člena
               zatrjevali, za božjo voljo, tega ne moremo dati v našo ustavo, ker otrok je božji
               dar. Ampak veste, še pred nekaj desetletji je bilo tako, da so takemu božjemu otroku,
               ki se je rodil nezakonski materi imenovali "pankrt", da ga duhovniki niso hoteli
               krstiti in da, bog ne daj, če je umrl, se tudi ve, kako so ga pokopali. To sem prej
               na začetku hotela povedati na začetku današnje razprave. Stvari se v življenju de
               facto spreminjajo. Naloga prava je, da sledi tem spremembam, ali pa, še bolj, da
               poskuša preprečiti tiste slabe posledice teh sprememb, ki se v življenju dogajajo. To
               je, po moje, vsa resnica. Izhajajmo iz otrokovih pravic, iz njegovih najboljših
               koristi, pa bo marsikateri problem kar lepo enostavno rešen. Hvala.</p>
            </sp>
            <sp xml:id="SDT5-OZDDSZII-Redna-019-2010-06-29.sp126">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Kuhar.</p>
            </sp>
            <sp xml:id="SDT5-OZDDSZII-Redna-019-2010-06-29.sp127">

               <speaker>GOSPOD KUHAR:</speaker>

               <p>Hvala lepa za besedo. Gospoda Primca opozarjam, da ne preklopi, ker sem prej vsaj
               dvakrat videl, da ni preklopil tisto uro, tako da....</p>
               <p>Na par stvari bi rad opozoril zato, ker je bilo ponovno izpostavljeno vprašanje glede
               raziskav in glede raziskav, ki jih je Ministrstvo za delo, družino in socialne zadeve
               uporabljalo, ko je pripravljalo ta družinski zakonik.</p>
               <p>Najprej bi rad poudaril, da raziskava o istospolnih družinah, rečeno je bilo naj
               vprašamo istospolne družine pri nas, kako živijo oziroma s kakšnimi težavami se
               srečujejo. Ta raziskava je opravljena. Avtorica je Ana Sobočan. V socialnem delu je
               bila objavljena. Mislim, da se pripravlja tudi knjiga na to temo in kolikor vem, je
               ministrstvu ta raziskava poznana in so jo upoštevali tudi pri pripravi oziroma
               zagovoru obstoječega predloga družinskega zakonika. Na tem področju neke podatke
               zagotovo imamo.</p>
               <p>Bi pa rad opozoril na to, recimo, kako se tudi v naši razpravi, podobno kot v
               Nemčiji, ko so razpravljali o teh istih vprašanjih, pojavlja isti argument. Ko se
               namreč navaja raziskave o istospolnih družinah je nekje na koncu se reče, ja, ampak
               tako je v Ameriki, tako je na Švedskem, tako je na Finskem. Pri nas je to zagotovo
               drugače. Nemška ministrica za pravosodje je prav na osnovi teh kritik oziroma pripomb
                  <stage type="mag"/> (nadaljevanje) naredila potem, skratka
               nemško ministrstvo je naredilo raziskavo o istospolnih družinah. Na to raziskavo se
               naše ministrstvo tudi sklicuje pri pripravi tega družinskega zakonika. In ko je
               ministrica predstavljala rezultate te raziskave, ki so seveda pokazali zelo podobne
               stvari kot tiste prejšnje raziskave ameriške, švedske in tako naprej, na katere so se
               sklicevali, so tisti, ki so nasprotovali tovrstnim rešitvam rekli, da, tako kažejo
               raziskave, ampak mi vemo boljše, mi vemo, da temu ni tako. Bojim se, da tudi v tej
               današnji razpravi je bilo že večkrat rečeno: nihče me ne bo prepričal, stvari so
               takšne, jaz vem, kako stvari so. Potem je v tem smislu verjetno brez zveze, da
               zapravljamo denar, sploh v času v katerem smo, za raziskave, ki so drage. Vem, da so
               te raziskave drage, ker sam delam kot raziskovalec.</p>
               <p>Druga stvar na katero, ne vem če se je sicer smiselno se vračati nazaj, ampak včasih
               se mi zdi, da je ta razprava kot pokvarjena stara plošča, ker vsi ponavljamo, tudi
               jaz ponavljam stari, ki smo jih že stokrat povedali, ampak ta izjava moje kolegice iz
               Fakultete za družbene vede dr. Tanje Rener, ki je bila izpostavljena, vem ozadje te
               izjave. Ona se tu sklicuje na raziskavo Judith Stacey(?) in Tima Biblersa(?), o
               kateri smo tudi tukaj že večkrat govorili. V tej raziskavi so pogledali 81 raziskav,
               ki so primerjale razno spolne starše z istospolnimi starši. Enostarševske,
               dvostarševske, hetero seksualne družine in istospolne družine. Ko so to gledali skozi
               različne vidike, skozi vprašanje, recimo, spodbude za učenje, ali skozi vprašanje
               delitve gospodinjskih opravil ali kaj podobnega, ali vprašanje nasilja in tako
               naprej, so opazili trend, da v enostarševskih družinah, kjer je ta starš ženska ali
               pa v lezbičnih družinah se kaže trend večje enakopravnosti, manj nasilja, boljših
               spodbud in tako naprej, in iz tega je verjetno kolegica Tanja verjetno to izpeljala.
               Torej v nekem statističnem povprečju bi mogoče to dejansko lahko trdili. Ampak tisto,
               kar je pomembno je, kako ta dva avtorja, ki sta naredila to .../Nerazumljivo./
               analizo zaključita to svojo raziskavo. Onadva pravita: Ne spol, ne število staršev
               bistveno ne vpliva, torej ni bistveno, pač pa kvaliteta opravljanja starševske vloge.
               Torej, ne sploh, ne število ni bistveno. Bistvena je kvaliteta opravljanja starševske
               vloge. V povezavi s tem se mi zdi pravzaprav zelo problematično, da smo prej
               razpravljali o tako imenovani idealni družini. In če sem prav razumel to razpravo je
               bila ta razprava povezana z neko formo družine, ki naj bi bila idealna, potem pa
               imamo še druge oblike družin, ki jih je sicer treba pravno zaščititi, ampak niso po
               formi idealne. Takšen diskurz, takšna pozicija se mi zdi pravzaprav zelo
               problematična, ker naredimo neko hierarhijo različnih oblik družin in rečemo, ta
               družina je ideal, vse druge družine so pa slabše od tega.</p>
               <p>Mislim, da če govorimo že o idealni družini lahko govorimo o idealni družini v smislu
               vsebine, ne pa v smislu forme. Ker če imamo družino očeta in mame, potem nam ta forma
               sama po sebi a priori vnaprej ne zagotavlja, da bo ta družina idealna. Tisto, kar nam
               zagotavlja idealno družino, karkoli že to pomeni, to ni sociološka kategorija je
               vsebina. Torej, tisto kar tudi Judith Stacey in Biblar spravita, torej opravljanje
               starševske vloge.</p>
               <p>In samo še ena stvar, da ne bom predolg. Ta kritika kdo je tukaj prisoten na tej
               razpravi in da predsednica ne dovoli oziroma ne vabi to razpravo predstavnic ženskega
               spola se mi zdi preprosto smešno. Nasprotniki danes niso v isti sestavi, kot so bili
               na zadnji seji. Skratka, to rotiranje je možno. In če vam gre res za to
               uravnoteženost spolov, potem ne razumem, kako da niste povabili kakšno žensko, ker
               verjamem, da v vaših združenjih je tudi kakšna ženska in bi tukaj lahko v tem smislu
               naredili bolj enakopravno zastopstvo. Naša stran, če se sedaj že delimo na njihove in
               naše, je to naredila. Hvala lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp128">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Res dajem vam repliko, ampak lepo vas prosim, spoštujte Državni zbor in ta
               odbor. .../Oglašanje iz klopi./ Ne, za merilno napravo govorim. Oprostite, če je vam
               vseeno, da vas merijo, je to vaš problem. Meni pa to pomeni nespoštovanje...</p>
            </sp>
            <sp xml:id="SDT5-OZDDSZII-Redna-019-2010-06-29.sp129">

               <speaker>GOSPOD PRIMC:</speaker>

               <p>Gospa predsednica v Državnem zboru vas na plenarni seji ves čas merijo...</p>
            </sp>
            <sp xml:id="SDT5-OZDDSZII-Redna-019-2010-06-29.sp130">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>... Državnega zbora!</p>
            </sp>
            <sp xml:id="SDT5-OZDDSZII-Redna-019-2010-06-29.sp131">

               <speaker>GOSPOD PRIMC:</speaker>

               <p>Poglejte, na vašo željo bom dal k sebi, tako da ne boste videli, meril bom pa še
               vedno. <stage type="mag"/> (Nadaljevanje) Jaz se zahvaljujem
               gospodu Kuharju, da je postavil v pravi kontekst tisto obtožbo o laži, s katero me je
               prej javno pred poslankami in poslanci in celo slovensko javnostjo obtožila gospa
               predsednica. Se pravi res je gospa predsednica, niste povabili in to se sedaj že
               tretjič kaže, niti ene predstavnice civilne družbe, ki bi zagovarjala stališče, da
               otrok rabi mamo in očeta za svoj razvoj in za svojo vzgojo. To je dejstvo in to je
               tudi gospod Kuhar priznal in poglejte, je pa dejstvo nekaj. Da glede na to, da očitno
               tega vi ne boste naredili, saj trikrat že niste, bomo od sedaj naprej mi poskrbeli za
               to, da se bo v tem Državnem zboru lahko slišal tudi ta glas. To je ena stvar.</p>
            </sp>
            <sp xml:id="SDT5-OZDDSZII-Redna-019-2010-06-29.sp132">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Repliko ste imel. Repliko.</p>
            </sp>
            <sp xml:id="SDT5-OZDDSZII-Redna-019-2010-06-29.sp133">

               <speaker>ALEŠ PRIMC:</speaker>

               <p>Kar nekaj ljudi ...</p>
            </sp>
            <sp xml:id="SDT5-OZDDSZII-Redna-019-2010-06-29.sp134">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Tri minute.</p>
            </sp>
            <sp xml:id="SDT5-OZDDSZII-Redna-019-2010-06-29.sp135">

               <speaker>ALEŠ PRIMC:</speaker>

               <p>Potem, hotel sem reči tisto zadevo, ki jo je spet ponavljajoče se gospod Rožej
               izpostavil. Kot, da smo vsi družinski očetje pijanci, nasilneži in tako naprej. Če bi
               dosledno, tako kot on pravi, dosledno rad izpeljuje neke teze, če bodo dosledno
               izpeljali, če smo vsi Slovenci slovenski očetje oziroma vsi Slovenci pijanci,
               nasilneži, potem je že bolje, da ima otrok samo enega pijanca v družini, namesto dveh
               pijancev, ki bi bila v tem primeru homoseksualca. Spet, če boste do konca dosledno
               izpeljal svoja stališča, boste prišel do tega, da je tudi vaša teza o homoseksualnih
               zvezah z otroci neprimerna, ker je v heteroseksualnih zvezah vsaj ena možnost, da bo
               vsaj mama dobra, če smo vsi očetje pijanci. Samo to sem vam hotel povedati. Hvala
               lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp136">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Najprej bi rekla, da očitno niste gospoda Kuharja poslušal kaj vam je
               rekel, ker jaz na sejo vabim predstavnike civilno družbene organizacije in načeloma
               je zapisano ime tistega, ki predstavlja to civilno družbeno organizacijo. Nihče pa
               vam ne preprečuje, da v imenu te civilno družbene organizacije pošljete nekoga, ki je
               zagovornik. Torej ne. Ne. Vi ste mene obtožili, da oziroma celo zapisali v vaši
               okrožnici, da ne vabim žensk. Vi ste to napisali. Pa kakšno vezo ima seznam? Jaz
               vabim civilno družbene organizacije. Kdo pa pride v njihovem imenu, je pa vaša
               izbira. Hvala lepa. Gospa Pečanova, izvolite.</p>
            </sp>
            <sp xml:id="SDT5-OZDDSZII-Redna-019-2010-06-29.sp137">

               <speaker>BREDA PEČAN:</speaker>

               <p>Torej ne morete odgovarjati več, ker ste imeli repliko in se javite za razpravo
               gospod, kdor pač že ste, sem tukaj samo nadomestna članica tega odbora in
               proceduralno predlagam predsednici prvič, da zaprosite gospoda z znakom očka, mamica
               in otrok, da odstrani svojo časovno napravo, zaradi tega, ker če vi ne merite časa
               nam, ki razpravljamo, potem jo ima on še toliko manjšo pravico do tega. Zato prosim,
               da zahtevate od gospoda, da odstrani to svojo napravo, ker je žaljiva, nesramna in,
               da ne govorim še kaj drugega.</p>
               <p>Drugič bi opozorila, da opozorite tiste razpravljavce, ki so žaljivi v svojih
               razpravah, da naj se ustavijo. Zaradi tega ker mislim, da to pa res ni ničemur
               podobno. Gospod Rožej ni govoril o očetih pijancih, ampak je govoril o tem, da je pač
               tista metaraziskava pokazala, da je, on je govoril, da so recimo mame boljše oziroma
               ženske boljše kot vzgojiteljice, to je sicer stvar diskusije, statistično pokazano,
               da pa, zdaj smo slišali gospoda Kuharja, da je ta metaraziskava pokazala, da je
               vsebina, se pravi izvajanje vloge staršev, ne glede na to kakšni so starši, kdo so
               starši, črni, beli, zeleni, kakršni koli, lepo prosim, bodimo dosledni in
               razpravljajmo o tistem o čemer se razpravlja, ne pa o sto drugih stvareh.</p>
            </sp>
            <sp xml:id="SDT5-OZDDSZII-Redna-019-2010-06-29.sp138">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Jaz sem gospoda opozorila, da to pomeni nespoštovanje do Državnega zbora.
               To je seveda stvar kulture. Nekateri pač upoštevajo določena pravila igre, drugi jih
               pač ne upoštevajo. Vsekakor pa zelo <stage type="mag"/>
               (Nadaljevanje) veliko pove kaj si mislite o tem Državnem zboru. Jaz razprave nisem
               omejevala nikomur, razen v primeru, če se dosledno ni držal točke dnevnega reda.
               Besedo dam gospodu Lobniku.</p>
            </sp>
            <sp xml:id="SDT5-OZDDSZII-Redna-019-2010-06-29.sp139">

               <speaker>GOSPOD LOBNIK:</speaker>

               <p>Hvala lepa. Jaz bi se seveda vrnil najprej na 2. člen zato, ker ugotavljam, da je
               dolg tri vrstice in pravi, da je družina življenjska skupnost otroka z enim ali obema
               od staršev ali z drugo odraslo osebo, če ta skrbi za otroka in ima po tem zakoniku do
               otroka določene obveznosti in pravice in, da zaradi koristi otroka uživa družina
               posebno varstvo države. Tako kot danes ta razprava teče že 4 ure in kot je zadnjič
               tekla 8 ur, se mi zdi na nek način fenomen, kako lahko o tako kratkih in jasnih
               stavkih razpravljamo na tako široko in kako se lahko vrtimo v krogih, ki ne samo, da
               jim je težko slediti, ampak, ki se pravzaprav popolnoma ponavljajo. Jaz ne vidim
               smisla v tem početju in razen, če je pač namen to početi v nedogled in zato ...
               Namreč jaz sem opazil nekaj popolnoma istih tez in vprašanj pa ne bi zdaj citiral
               magnetogramov pa bi lahko, ki jih posamezniki in posameznice tukaj postavljajo in se
               na novo čudijo pravzaprav v istih besedah kot so to že storili zadnjič in potem smo
               si vzeli čas in razložili vsako stvar posebej, ampak morda je to potrebno ponoviti
               velikokrat, ampak mislim, da prav daleč na ta način ne bomo prišli, ker moramo
               sprejeti tudi to dejstvo, da obstaja razlika med tem, razumeti kaj nekdo govori ali
               pa ne želeti razumeti kaj nekdo govori in iz tega seveda tudi izhaja, da je vprašanje
               smiselnosti takih pogovorov, ker pač vsako vrtenje v krogu pa tudi, če ni ples, ampak
               je pravzaprav druge vrste dejavnost.</p>
               <p>Moti me, ker se konstantno uporablja vprašanje demografske prihodnosti Slovenije in
               Evrope v tem kontekstu in v kontekstu družin, ki so v 2. členu vključene, torej tudi
               istospolne družine, ki so dejstvo in ne zato, da bi jih kdo tja pravno umestil, ampak
               zato, ker ljudje, ki v njih živijo, o tem pravzaprav govorijo. Saj morda se lahko
               prerekamo o tem ali nekaj je ali ni, ampak veste, kako naj zanikamo dejstvo, da so
               tukaj med nami lezbične matere in gejevske očetje, ki živijo v teh družinah. Ne gre
               za to, da bi pravzaprav vztrajali, da obstajajo v takšnem ali drugačnem pravnem
               zapisu. Gre za to, da se neka pravna realnost prilagodi temu dejstvu in 2. člen v
               ničemer ne načenja vseh tradicionalnih oblik družine kakor jih poznamo in kakor jih
               seveda tudi vi prepoznavate kot pomembne in zato bi tukaj rekel prej, da gre mogoče
               bolj za vprašanje neke vrste zavisti, neke vrste nepripravljenosti deliti nekaj na
               ravni simbola z drugimi. Ali je to pač samo slovenska značilnost, ali je to širša
               značilnost, ampak gre za to ali se lahko dve materi z otrokom imenuje družina ali ne.
               O tem naj bi mi glasovali na referendumu in ali oni lahko imajo iste pravice kot jih
               ima družina z očetom in materjo, o tem naj bi mi glasovali na referendumu. Večkrat
               slišim sintagmo v tem kontekstu, enako enakim in drugače drugačnim. Ampak veste kaj
               to pomeni, ta vrste logika? To pomeni, da utemeljujemo diskriminacijo na kateri koli
               osebni okoliščini, ki jo razglasimo za drugačno. S to isto logiko, s katero slišim
               operirati nasprotnike družinskega zakonika, so pred tridesetimi leti utemeljevali
               rasizem. To je ista logika. Za drugačne drugače, za temnopolte drugi del avtobusa,
               druge vrste šol, druge vrste pravic. Seveda je tukaj neka drugačnost, jasno, <stage type="mag"/> (Nadaljevanje) da je drugačnost, ampak zakaj
               gledate samo formo? Zakaj ne gledate vsebine? Ali ne vidite v teh istospolnih
               družinah, ki prihajajo iz tujine s posvojenimi otroci, družine, ki v bistvu ustvarja
               okolje za te otroke v katerem odraščajo. To je na nek način tisto, kar jaz pravzaprav
               ne razumem. Ali ne vidimo te vsebine? In ko se to naveže na demografsko prihodnost
               Slovenije. Poglejte, to so sociološke raziskave, da je vprašanje demografije za
               Slovenijo pomembno. To so dejstva. Ampak mislim pa, da ne ravnate prav, ko to
               vprašanje povezujete z vprašanjem družinskega zakonika in istospolnih partnerskih
               skupnosti. Zakaj? Zato, ker je samo po sebi nelogično. Zdaj v bistvu delamo vse, da
               bi na nek način otežili istospolnim družinam, da vzgajajo otroke. Ja torej ali
               skušamo delovati na demografskem področju ali ne? Zakaj ne bi imeli v Sloveniji
               10.000 istospolnih družin z otroci, od katerih je večina, če so te lezbične, lahko
               seveda tudi njihovih bioloških otrok. To je v lezbičnih družinah, pač so otroci
               mater. In če res govorimo zdaj o demografskih prihodnostih.</p>
               <p>Drugo vprašanje, ki je, je dejstvo, da vzdušje, ki se ustvarja s tem izključevalnim
               diskurzom, poganja ljudi po svetu. Jaz sam poznam osebno več kot 100 gejev in lezbijk
               iz Slovenije, ki delajo v tujini in to na uglednih fakultetah, v uglednem
               gospodarstvu, mednarodnih institucijah in tako naprej. Večina njih mi je potrdila, da
               so Slovenijo zapustili tudi zaradi zadušljivih razmer, ki so jih pravzaprav na tem
               področju doživeli. To je samo še en način ... Seveda, nekaterim je vseeno, nekateri
               bodo rekli, naj le gredo, kdo jih bo pa tukaj gledal. Ampak, če vam je res do tega,
               kar pravzaprav ponavljate, da bo ta prostor privabil in obdržal ljudi, ki tukaj
               živijo, potem se morate zavedati, da tudi takšna sporočila puščajo svoje
               posledice.</p>
               <p>In tretje v tem kontekstu demografskih argumentov. Mi živimo v zelo nepravičnem svetu
               in čeprav je zdaj kontinent Afrika zelo popularen glede na nogomet in vemo koliko
               otrok tam dnevno umre zaradi lakote in ne morem razumeti tistega, ki mi bo razložil,
               da je za nekoga v Afriki bolje, da je njegova pravica, da ne odrašča v družini dveh
               staršev enakega spola, več vredna kot pravica, da preživi do naslednjega dne.
               Razumete? Tukaj tudi ni nobene globalne solidarnosti.</p>
            </sp>
            <sp xml:id="SDT5-OZDDSZII-Redna-019-2010-06-29.sp140">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ste končal?</p>
            </sp>
            <sp xml:id="SDT5-OZDDSZII-Redna-019-2010-06-29.sp141">

               <speaker>GOSPOD LOBNIK:</speaker>

               <p>Morda bi zaključil s tem, da resnično upam, da ta debata ne bo postala in ostala
               nekakšna tekma, v kateri se različne politične stranke, na koncu tudi predstavniki
               civilne družbe z ene in druge strani pravzaprav poskušamo pridobivati neko imaginarno
               javnost in podporo in računati, da bomo tako kompleksno tematiko, ki jo pravzaprav
               tukaj z razpravljanjem rešili na nek večinski način, ker seveda ne bomo rešili nič
               in, da bomo začeli iskati kje so vendarle neke skupne točke, ker smo zaenkrat
               izrazito na svojih bregovih, ampak kje bi lahko našli skupne točke zato, da bi
               pravzaprav ugotovili, da predlog družinskega zakona v resnici ne jemlje toliko kot
               daje in, da je na nek način ključno, da ničesar ne jemlje in, da ni nikogar, ki bi
               želel tradicionalnim oblikam družine <stage type="mag"/>
               (Nadaljevanje) karkoli vzeti ali pa jemati. Hvala lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp142">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Cujkati.</p>
            </sp>
            <sp xml:id="SDT5-OZDDSZII-Redna-019-2010-06-29.sp143">

               <speaker>FRANCE CUKJATI:</speaker>

               <p>Hvala za besedo. Jaz bi se vrnil k 2. členu in k definiciji, torej, da je družina
               življenjska skupnost otroka z enim ali obema staršema ali z drugo odraslo oseba, če
               ta trajno skrbi za otroka in tako dalje. Že vprašanje kaj je to trajno, ali je to en
               mesec, ali je to sto let. Če ta trajno skrbi za otroka in ima po tem zakoniku do
               otroka določene ...</p>
            </sp>
            <sp xml:id="SDT5-OZDDSZII-Redna-019-2010-06-29.sp144">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ne.</p>
            </sp>
            <sp xml:id="SDT5-OZDDSZII-Redna-019-2010-06-29.sp145">

               <speaker>FRANCE CUKJATI:</speaker>

               <p>Ni več trajno? Se opravičujem. Tukaj me je zmotilo, namreč se mi zdi, da samo zadevo
               še bolj problematizira ta vaša izjava, da je tudi rejništvo vključeno v to,
               skrbništvo in tako dalje. Čeprav je gospa po svoje povedala, mi pa smo, ker vsi imamo
               gradivo združenja Moč, ki v imenu rejnikov tudi nam sporoča določena mnenja in tukaj
               smo dobili enega od dopisov, kjer so jasno navedeni številni razlogi, da to ni
               družina rejniška skupnost. Je rejniška družina lahko, če ima recimo svoje otroke in
               podobno. Namreč v pomembnem številu izvajalci sploh nimajo družin, so posamezniki ali
               v paru in eden dobi dovoljenje, licenco za rejnika, ne družina. Rejenec ima na sedežu
               rejnika začasno bivališče, ohrani starše, tudi biološke starše, ali posvojitelje, jih
               ima, očetovstvo, materinstvo je zunaj te, tako imenovane rejniške družine. Z
               družinskimi člani rejniške družine nima rejenec nobene pravne povezave. Nobene pravne
               povezave, nobene medsebojne odgovornosti. Tudi glede dedovanja in podobno. Nima
               nobenih pravic do dedovanja recimo, če rejnik umre. Nič od tega, nič, kar velja za
               družino kot jo družinski zakonik pojmuje in tukaj se navaja, da Slovenija je edina
               evropska država, ki rejništvo obravnava pod družinsko zakonodajo. Jaz to verjamem.
               Namreč ta definicija v 2. členu, posebno sedaj, še kot jo vi razumete pa res vnaša
               popolno zmedo. Kaj je zdaj družina? Ali je morda tudi družina to, če je za en mesec
               dodeljen v rejništvo? Ali je to zdaj družina? Kaj pa oče, mama, ki sta ostala zunaj?
               Odvzet jima je bil otrok in za 3 mesece dan v rejništvo, za eno leto. Katera je
               njegova družina?</p>
               <p>Še enkrat. Nismo se samo glede istospolnih vprašanj tukaj zapletli s tako definicijo.
               Na širšem nivoju in to bo, ta problematika bo, ko bomo prišli do poglavja rejništva,
               jaz ne vem, ali se vi strinjate z združenjem Moč, ali ste članica, niste, imate drugo
               mnenje, ampak ta mnenja mi dobivamo in se nam zdi to mnenje dokaj utemeljeno.</p>
            </sp>
            <sp xml:id="SDT5-OZDDSZII-Redna-019-2010-06-29.sp146">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Naj vas opozorim, da so bili tudi predstavniki združenja Moč povabljeni,
               da pridejo in zagovarjajo svoja stališča v zvezi z družinskim zakonikom. Nobenega ni.
               Vi boste replicirala na to? Skratka, ti ljudje niso prišli, to sem hotela reči.
               Predvsem pa oprostite, samo še nekaj. Zdaj vam pa tretjič rečem. Prosim, ugasnite
               merilno napravo in .../Oglašanje iz klopi./... <stage type="mag"/>(Nadaljevanje) .../Govornik brez mikrofona!/...</p>
            </sp>
            <sp xml:id="SDT5-OZDDSZII-Redna-019-2010-06-29.sp147">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Veliko si dovolite. Ne spoštujete tega parlamenta, in sedaj vam povem, drugič ne
               boste povabljeni na sejo. Hvala lepa.</p>
               <p>Izvolite.</p>
            </sp>
            <sp xml:id="SDT5-OZDDSZII-Redna-019-2010-06-29.sp148">

               <speaker>SONJA WAGNER:</speaker>

               <p>Dober dan! Sem Wagner Sonja, rejnica, predstavljam Rejniško društvo Lenart.</p>
               <p>Glede na to, da ste dobili samo podatke od Združenja Moč o definiciji družine, kar bi
               ti otroci naj bili v družini, vas bom ob enem preprostem primeru nekaj vprašala. Če
               me boste vi videli na dopustu z mojima dvema rejenkama - svojih otrok nimam - in z
               mojim partnerjem, ne boste nikoli vedeli, da smo rejniška družina, ker se obnašamo
               kot družina. Ko vam bom pa povedala, da smo rejniška družina, me boste pa verjetno
               začeli gledati drugače. Preprosto glede tega, da smo rejniška družina, ne glede na
               to, kje je otrok prijavljen in podobno, mi v prvi vrsti delujemo na tem, da otroku
               koristimo. In da otrok živi kot v družini, čeprav to ni njegova matična ali biološka
               družina, kakorkoli hočete. Imajo zvezo s svojimi družinami, brez skrbi, tudi moji
               dve. Vendar če bi videli, kako njuna mamica, pravzaprav njuni starši delujejo v
               tistem času, ko imajo stike z njima, bi videli. Ko bi pa videli našo družino, ko bi
               nas gledali s tega vidika, ko ne bi vedeli, kdo je kaj, mislim, da bi verjetno
               spremenili mnenje. Hvala lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp149">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospa Potrata.</p>
            </sp>
            <sp xml:id="SDT5-OZDDSZII-Redna-019-2010-06-29.sp150">

               <speaker>MAG. MAJDA POTRATA:</speaker>

               <p>Hvala lepa.</p>
               <p>Saj, dobila sem najlepšo možno iztočnico za to, kar želim povedati.</p>
               <p>Že v prejšnji razpravi sem govorila o tem, da mi je definicija družine primerna tudi
               zaradi tega, ker vpeljuje rejniško družino. In ker Združenje Moč pač poznam iz nekih
               prejšnjih časov, ker so na Odbor za delo v prejšnjih mandatih tudi hodili
               predstavljati svoja stališča, naj povem, da je njihov drugačen pogled na rejništvo
               razumljiv, zaradi tega, ker oni zagovarjajo rejništvo kot institucionalizirano obliko
               skrbi za otroke, ki iz najrazličnejših razlogov ne morejo živeti v svoji matični ali
               biološki družini. Jaz takemu institucionalnemu varstvu nasprotujem, ne glede na to,
               da ne idealiziram rejništva. Z rejniškimi družinami je enako kot z vsemi drugimi
               družinami. Trudijo se, da bi poskrbeli za svoje rejence po najboljši možni meri, je
               pa vprašanje, ali je tudi zdajšnja zakonodaja v vseh primerih taka, da odpravlja
               nekatere zadrege, s katerimi se rejniške družine srečujejo. In mislim, da bi naš
               napor moral iti v to smer, odpravljati tiste drobne slabosti, ki bi tej družini
               omogočale, da živijo enakopravno z vsemi drugimi družinami.</p>
               <p>In vedno, kadar govorim o tem, da biološko starševstvo ni zagotovilo srečnega
               življenja otrok, mislim tudi na rejniške družine in na vse druge oblike socialnega
               starševstva, za katerega tudi vem, da so lahko otroci iz takih družin v okolju, v
               katerem živijo, stigmatizirani. To pa je zdaj stvar sveta odraslih, kako se vedemo s
               tem deljenjem na prave in neprave. Prej je bilo tudi rečeno, da je samo ena prava v
               tem krogu, druge pa nismo prave. Moram reči, da so to zame žaljive sodbe, vrednostne
               sodbe, zaradi tega, ker izhajajo od ljudi, ki pa sami zagovarjajo pravico do lastnega
               mnenja. Če imam pač jaz tako mnenje o teh stvareh, to še ne more biti osnova za to,
               da me nekdo za pravo ali nepravo razglaša; sicer sem pa jaz tega vajena.</p>
               <p>Rada bi rekla v zvezi z družinskim zakonikom, o katerem je bilo govora, češ da o
               njegovi kakovosti ali nekakovosti lahko presojamo tudi po številu pripomb. Prej je že
               kolega povedal, zakonik obsega 303 člene. In na te člene je pripravljeno mnenje
               Zakonodajno-pravne službe. Mi lahko to mnenje merimo po številu strani <stage type="mag"/>(Nadaljevanje) ali po številu pripomb na
               posamezne člene. Ampak glede na to, kako obravnavamo družinski zakonik, se gotovo ne
               bo ob njem moglo zgoditi tisto, kar se je zgodilo ob nekem drugem zakoniku v
               prejšnjem mandatu, govorimo o kazenskem, ko so v rekordno kratkem času sprejeli
               amandmaje k skoraj vsakemu členu zakonika, pa to s stališča istih ni bilo deležno
               nobene opombe.</p>
               <p>Gospa predsednica, rada bi še na eno stvar opozorila. Gospod Lobnik je rekel, kako se
               vrtimo kot mačka okrog vrele kaše, okrog istih stvari, že nekaj ur. In tudi glede
               tega vprašanja, kdo je bil vabljen in kdo ni bil vabljen na sejo odbora, se nenehno
               vračamo. Ampak tisto, kar bi jaz rekla, jaz pričakujem, da vodite sejo po poslovniku,
               ne glede na to, ali je prostor dovolj velik ali ne. Po poslovniku niste dolžni
               posameznih državljank in državljanov vabiti na sejo odbora k drugi obravnavi, da bi
               svoja stališča ali svoje poglede na stvari razlagali, zaradi tega, ker po členu, ki
               ga je citiral gospod Pojbič, ste dolžni vabiti predstavnike institucij in civilnih
               združenj, ne pa posameznikov v tej fazi, zaradi tega, ker ne morejo biti niti
               kvalificirani predlagatelji amandmajev in tudi ne morejo o tem odločati. In bi bilo
               že prav, da bi se nehali mučiti s tem, kdo je bil vabljen in kdo ni bil.</p>
               <p>In zdaj k temu famoznemu mnenju Vrhovnega državnega tožilstva. Definicija družine je
               bila označena kot definicija, ki jemlje družini njeno splošno veljavo. Ampak jaz
               razmišljam o mnenju Vrhovnega državnega tožilstva, da je tisto mnenje pravzaprav
               hotelo vzeti pravico nekemu otroku, ki mu je neko drugo sodišče v neki drugi državi
               prisodilo, da sme živeti v taki skupnosti. In naše Vrhovno državno tožilstvo je
               hotelo kar naenkrat razsoditi, da v tej državi pa ta otrok v taki skupnosti ne sme
               živeti. In to je zame redukcija, redukcija pravic za tega otroka. Kaj bi se s tem
               otrokom zgodilo v različnih možnostih, ko razpravljamo o tem, kaj bi lahko in kaj ne.
               Dobro je, da je Vrhovno sodišče razveljavilo to sodbo, ker je po nekem pravu ta
               skupnost, v katero je otrok posvojen, deklica posvojena, spoznalo to skupnost kot
               primerno okolje za tega otroka. In mislim, da je bilo ob družinskem zakoniku že ne
               vem kolikokrat povedano, tudi ob definiciji družine - tema, ki jo je načela kolegica
               Darja Lavtižar Bebler -, da se bo vendar v vsakem primeru presojalo, ali bo neka
               zakonska zveza iz 3. člena po pravnih poteh lahko dobila možnost, da bo postala
               družina; veste, o čem govorim. V vsakem konkretnem primeru se bo presojalo, ali je
               taka zveza primerna za koristi otrok.</p>
               <p>In če bi se odprli za ta vprašanja in skušali drug drugega razumeti, bi nam bilo
               sobivanje lažje, ker takrat, ko jaz vidim gospoda Primca, kako kima in pritrjuje
               temu, da bi se morala naša stališča zbližati, potem pa vsakič znova pove, in vidim to
               njegovo majico z napisom, da ima vsak otrok pravico do očeta in matere, je to zame
               prazna pravica, ker ni uresničljiva. Ja, saj mi vaši somišljeniki potem pišejo
               marsikaj, ker mi hočejo pripisati eno, drugo in tretje, ampak, veste, ni mogoče z
               zakonom nekaterih stvari določiti in prisoditi.</p>
               <p>Posebej bi pa še vas prosila, definicija v 2. členu je lahko posledica definicije iz
               3. člena. Zato tisto, kar meni gospa Jeraj razlaga, <stage type="mag"/>(Nadaljevanje) da je iz primerjalnega pregleda mogoče tam videti,
               koliko zakonov in koliko držav ima samo definirano zakonsko zvezo, pač imajo drugače
               urejeno zakonsko materijo. In to o kakovosti rešitve in o kakovosti te definicije še
               ničesar ne pove. Če smo spoznali, da je napočil čas, ko bi bilo družinsko zakonodajo
               pametno urediti v družinskem zakoniku, na enem mestu, tiste stvari, ki so bile zdaj v
               različnih zakonih, potem mislim, da je čas, da premislimo, kaj je pravna praksa
               drugod pokazala, kako so se pogledi na stvari spremenili. Predvsem pa, še enkrat, in
               s tem bom končala, kaj nam pravzaprav prinaša življenje. In življenje tako definicijo
               2. člena potrjuje, da ne rečem, utrjuje. Hvala.</p>
            </sp>
            <sp xml:id="SDT5-OZDDSZII-Redna-019-2010-06-29.sp151">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Cukjati bi imel repliko.</p>
            </sp>
            <sp xml:id="SDT5-OZDDSZII-Redna-019-2010-06-29.sp152">

               <speaker>FRANCE CUKJATI:</speaker>

               <p>Skušal bi se obrniti oziroma replicirati na vaše izvajanje.</p>
               <p>Glejte, brez dvoma, tudi jaz poznam rejniške družine in rejnike, ki skrbijo za
               rejence kot za svoje otroke, resnično, z vsem spoštovanjem. Ampak to je nekaj drugega
               kot pa pravna ureditev družine. Pomeni vprašanje dedovanja. Če vi umrete, kaj je?
               Potem vprašanje obveznosti otroka do vas, ko boste vi ostareli, kot vaš otrok, starši
               pa še živijo. Teh razčiščenih pojmov ni, ker družina, se ve, tudi če so posvojitelji,
               v družini posvojiteljev, je otrok polnopravni član družine in je tudi polna obveznost
               staršev do teh otrok ter otrok do staršev. Za to gre. Ampak to je bolj vprašanje za
               gospoda ministra.</p>
            </sp>
            <sp xml:id="SDT5-OZDDSZII-Redna-019-2010-06-29.sp153">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. No, saj bo tudi odgovoril.</p>
               <p>Gospod Pojbič želi repliko.</p>
            </sp>
            <sp xml:id="SDT5-OZDDSZII-Redna-019-2010-06-29.sp154">

               <speaker>MARIJAN POJBIČ:</speaker>

               <p>Na to, kar je povedala gospa Majda Potrata. Sicer nisem imel namena replicirati,
               ampak vseeno se mi zdi prav, da povem naslednje.</p>
               <p>Mislim, da ne glede na to, ali ima pravico po poslovniku predsednica vabiti tiste, ki
               jih pač želi na tej seji, ali je demokratična in povabi vse tiste ali pa vsaj večino
               tistih, ki so tako ali drugače povezani s tem problemom. To je samo stvar širine
               posameznika, ki bi se moral v tej demokratični družbi tudi demokratično obnašati.
               Zame so pravila, ki so napisana v tem poslovniku, preozka in zagotovo ustvarjajo samo
               določen okvir, znotraj katerega pa prepuščajo možnost tistemu, ki ima oblast v svojih
               rokah. Danes je bilo stokrat povedano, da ima oblast v tem odboru predsednica tega
               odbora.</p>
            </sp>
            <sp xml:id="SDT5-OZDDSZII-Redna-019-2010-06-29.sp155">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>V vsakem odboru...</p>
            </sp>
            <sp xml:id="SDT5-OZDDSZII-Redna-019-2010-06-29.sp156">

               <speaker>MARIJAN POJBIČ:</speaker>

               <p>Gospa predsednica, imate prav, v vsakem odboru. In demokratično modro ter širina vas
               kot doktorice bi bila, da bi tiste, ki se s tem problemom srečujejo in so tudi po
               nekem ključu do neke točke odgovorni za to področje, da so tukaj, povedo svoje
               mnenje, svoja videnja, svoja stališče, pozitivno ali negativno, do teh predlogov
               oziroma do te zakonske materije, ki jo imamo zdaj na mizi. To bi se mi zdela
               kvaliteta, to bi se meni zdela neka višja, dodana vrednost tej demokraciji, o kateri
               vseskozi govorimo, da jo v tej naši državi imamo. Upam, da se nimamo namena vračati
               nazaj v stare čase, kjer je prišel partijski sekretar, pa je rekel, "Franček, Jožek
               pa Tona pa ena lepa tajnica poleg mene lahko sedi, ostali tu nimajo kaj iskati." In
               ravno tak občutek imam danes v tej dvorani. Tisti, ki so povšeči nekomu, ni nobenega
               problema, lahko sedijo tukaj brez vsakega problema, nekdo, ki pa ni predsednici
               povšeči, pa je danes dobil rdeči karton, in je povedala javno, "gospoda Primca pa več
               na naslednjo sejo ne bom vabila," zato ker je imel pač tam neko uro gor, ker je
               štopal nek čas.<stage type="mag"/>(Nadaljevanje) In v nobenem
               poslovniku, v nobenem dokumentu, v nobenem dokumentu v parlamentu ne piše, da on tega
               ne sme imeti in da je to škodljivo in da zaradi tega ne ceni te komisije, tega
               Državnega zbora in tako naprej! Povejte mi, v katerem členu tega poslovnika to piše!
               Ali piše to v Ustavi Republike Slovenije? Ali to piše v partijskih glavah? Povejte
               mi, kje to piše! In, oprostite, gospa predsednica, takega načina vodenja, kot sem že
               prej uvodoma povedal, si jaz ne morem dovoliti, kot podpredsednik tega odbora tega ne
               dovoljujem!</p>
            </sp>
            <sp xml:id="SDT5-OZDDSZII-Redna-019-2010-06-29.sp157">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Zlorabili ste repliko...</p>
            </sp>
            <sp xml:id="SDT5-OZDDSZII-Redna-019-2010-06-29.sp158">

               <speaker>MARIJAN POJBIČ:</speaker>

               <p>Nič nisem zlorabil!</p>
            </sp>
            <sp xml:id="SDT5-OZDDSZII-Redna-019-2010-06-29.sp159">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Zlorabili ste jo!</p>
            </sp>
            <sp xml:id="SDT5-OZDDSZII-Redna-019-2010-06-29.sp160">

               <speaker>MARIJAN POJBIČ:</speaker>

               <p>Gospa predsednica, dovolite, da sem povedal to, kar je bilo prav, ker sem bil na tem
               področju izzvan. To je neodgovorno in na tak način se te seje ne more pripeljati do
               konca.</p>
            </sp>
            <sp xml:id="SDT5-OZDDSZII-Redna-019-2010-06-29.sp161">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Seveda ne, gospod podpredsednik, ker vi napačno tolmačite določene stvari. Še enkrat
               bom povedala, prosim lepo. Bila sem opozorjena, sama sem apelirala, naj gospod
               spoštuje parlament. Gospa kolegica je ravno tako opozorila. Gospod tega ni storil,
               šele po tretji intervenciji je to storil. Jaz smatram, da je to nespoštovanje
               Državnega zbora. In dovolite mi, da si vsled tega dovolim, da ljudi, ki ne spoštujejo
               Državnega zbora, na naslednjo sejo ne vabim več. To je številka ena. /Oglašanje v
               ozadju./</p>
            </sp>
            <sp xml:id="SDT5-OZDDSZII-Redna-019-2010-06-29.sp162">

               <speaker>MARIJAN POJBIČ:</speaker>

               <p>Kje je pa to napisano?</p>
            </sp>
            <sp xml:id="SDT5-OZDDSZII-Redna-019-2010-06-29.sp163">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ni važno, kje. Kot predsednica imam pravico stvari tolmačiti. In če menite, da nimam
               prav, celotna slovenska javnost ima možnost ustvariti si vtis, kako se določeni
               ljudje obnašajo do izvoljenih predstavnikov ljudstva.</p>
               <p>Druga stvar. Neprestano mi očitate, kako sem nedemokratična. Če boste pogledali
               seznam vabljenih, je med vabljenimi 14 predstavnikov civilno-družbenih organizacij.
               Zadnjič sem že naštela, da so popolnoma enakovredno predstavljeni, glede na to, ali
               zagovarjajo ali so proti družinskemu zakoniku, takšnemu kot ga imamo danes v
               razpravi. Zato mi ne podtikajte nedemokratičnosti. Dovolila sem dovolj razprave vsem,
               razpravljamo že natanko 16 ur o dveh členih družinskega zakonika in prosim, da to
               temo že enkrat zapremo. Hvala lepa.</p>
               <p>Sedaj še gospa Pečanova in potem preidemo na glasovanje. /Oglašanje v ozadju./ Aja,
               pardon! Samo še gospod minister odgovori. Gospod minister, izvolite. /Oglašanje v
               ozadju, medsebojni pogovor./ Ja, zlorabljate poslovnik. Izvolite. /Oglašanje v
               ozadju./ Ja, ste krivi, ker napačno tolmačite poslovnik. Izvolite.</p>
            </sp>
            <sp xml:id="SDT5-OZDDSZII-Redna-019-2010-06-29.sp164">

               <speaker>DR. IVAN SVETLIK:</speaker>

               <p>Hvala lepa.</p>
               <p>Glede na vprašanja, ki jih je gospod Cukjati naslovil tudi na mene, češ da gre pri
               tej definiciji za zmedo. Moram reči, da je koncept tega zakonika povsem konsistenten.
               Zmeda je mogoče samo v tem pogledu, ali pristajamo na inkluzivno ali pa ne pristajamo
               na inkluzivno definicijo družine. Če pristajamo na vključujočo, inkluzivno
               definicijo, potem zmede ni. Če vidimo samo en model družine, potem se seveda lahko
               dela vtis, kot da ta zmeda je. Še enkrat bi prebral: "Družina je življenjska skupnost
               otroka z enim ali obema od staršev ali z drugo odraslo osebo, če ta skrbi za otroka
               in ima po tem zakoniku do otroka določene obveznosti in pravice." Skratka, gre za
               temeljno skrb za otroka. In kadar ta temeljna funkcija, skrb za otroka, je prisotna,
               takrat smatramo, da ta skupnost ima značaj družine. In zato te druge osebe tudi v tej
               vlogi nastopajo, ne glede na to, ali so biološki starši ali ne. In take osebe so
               lahko tudi oče, mačeha, stari starši, partner in tako naprej, tudi rejniki, kot smo
               prej videli in navedli, in seveda te vloge jim tu ne odrekamo, ampak jo eksplicitno
               priznavamo. In zakonik tudi obveznosti in pravice tem družinskim članom, tako
               opredeljenim, daje. Seveda so pa drugi zakoni potem, kot je zakon o dedovanju, zakon
               o urejanju pravic iz javnih sredstev bomo jutri imeli, ki pa posebej opredeljujejo,
               kakšne so pravice in dolžnosti posameznikov, ki v teh skupnostih nastopajo.</p>
               <p>Če dovolite, bi samo še to rekel, da se mi zdi ena od paradoksalnih plati te
               razpravi, ki jo vodimo danes, ravno v tem, da se zelo <stage type="mag"/> (nadaljevanje) problematizira vsaka skupnost, ki ni biološka
               skupnost, družinska skupnost, pa bi lahko in tudi nudi možnosti razvoja in odraščanja
               nekemu otroku, ki ga pa pogostokrat, ko gre za posvojitve njegova biološka skupnost
               ali biološki starši ne marajo in zavržejo. Malo je treba tudi o tem pomisliti.</p>
            </sp>
            <sp xml:id="SDT5-OZDDSZII-Redna-019-2010-06-29.sp165">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Pojbič.</p>
            </sp>
            <sp xml:id="SDT5-OZDDSZII-Redna-019-2010-06-29.sp166">

               <speaker>MARIJAN POJBIČ:</speaker>

               <p>Hvala lepa, gospa predsednica. Prav je, hvala bogu, po eni uri sem dobil besedo, sem
               zelo vesel. Torej, hotel sem se prijaviti k razpravi takoj po govoru gospoda Blažiča,
               zato, ker enostavno neke zadeve tukaj v tej dvorani pa res ne razumem in je nikakor
               ne morem sprejeti kot verodostojno. Gospod, ki je danes tukaj govoril kako je
               razgledan, v svojem pogovoru je povedal, da je psihologu ali psihiater ali sociolog,
               ...točno rekel, da se ne bom zmotil, govori tukaj v Državnem zboru o samcih in
               samicah in ga gospa predsednica ni prekinila.</p>
            </sp>
            <sp xml:id="SDT5-OZDDSZII-Redna-019-2010-06-29.sp167">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Sem ga prekinila, sem rekla, da ne...</p>
            </sp>
            <sp xml:id="SDT5-OZDDSZII-Redna-019-2010-06-29.sp168">

               <speaker>MARIJAN POJBIČ:</speaker>

               <p>Gospa predsednica, niste ga prekinila, dovolili ste mu, da je govoril naprej...</p>
            </sp>
            <sp xml:id="SDT5-OZDDSZII-Redna-019-2010-06-29.sp169">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Pojdimo pogledati stenogram.</p>
            </sp>
            <sp xml:id="SDT5-OZDDSZII-Redna-019-2010-06-29.sp170">

               <speaker>MARIJAN POJBIČ:</speaker>

               <p>...in je vse do konca izpeljal svoje poglede. Če to ni žalitev za te, ki sedimo tu
               notri, potem me pa naj vzame vrag. Kar si je ta gospod dovolil in potem se pravi,
               torej razmišljanje tistih, ki so pripravljali ta zakon, ki so sodelovali pri pripravi
               tega zakona, je gospod Blažič sigurno en tistih, ki je tukaj sodeloval. Gospod
               minister, ne boste me prepričal nikoli, ker je bistveno več povedal o določenem členu
               zakona in željah kako in v kaj bi naj vse posegel ta člen, bistveno več kot ste vi
               povedali, bistveno več je povedal, ker si je vzel čas in še njegov kolega in še
               njegov tretji kolega, če vse skupaj seštejemo, pa gremo pogledati malo kar so
               povedali, pa te magnetograme malo pogledamo bomo videli, da so bistveno več povedali
               kot to. Se pravi, torej so pri pripravi tega zakona zagotovo sodelovali. Potem so pa
               primerjali, da je naravno, gospod govori o naravni, ker sem jaz omenil to zgodbo, kar
               se tiče kaj pomeni družina, naravna družina, ko sem o tej temi govoril. In si potem
               gospod dovoli govoriti o samicah in samcih, se pravi ravno tako kot zdaj nekje, kjer
               se pojavlja ena zgodba, da sem jaz tisti, ki bo imel lastnika gospoda Potrato, ampak
               takrat se bo pisala Pojbič, pa gospo Pečanovo bo moja lastnina, pa gospa, da ne bom
               rekel še katera, boste vsi moja lastnina in jaz bom imel pravico odločati o tem kako
               boste vi živeli na tem svetu, podobno je gospod govoril,.../nerazumljivo./.. torej, v
               enem kurniku je petelin in so kokoši in on je tisti samec in lahko ima izbranih samic
               kolikor želi in tako naprej v tem kontekstu. Se pravi, to niti približno ne pride v
               poštev, da bi se lahko na tak način pogovarjali tukaj v tej dvorani. Tukaj niso
               samice, tukaj niso samci in tukaj smo govorili čisto o nečemu drugemu, govorili smo o
               naravni družini in govorili smo o družini, ki ni naravna. Zame istospolna partnerska
               zveza nikoli ni bila naravna družina in nikoli ne bo. Če mi kdo lahko zatrdi tukaj,
               pa se opravičujem naslednjem izrazu, ki ga bom uporabil, če je analni sex naravna
               zgodba mi odtrgajte glavo, odrežite glavo, pa pred slovensko javnostjo to poveste, da
               je to Marijan Pojbič povedal, če je analni sex naravna stvar, potem mi je zelo
               žal...</p>
            </sp>
            <sp xml:id="SDT5-OZDDSZII-Redna-019-2010-06-29.sp171">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>V čem se ta razprava razlikuje od kokoši in samcev in samic?</p>
            </sp>
            <sp xml:id="SDT5-OZDDSZII-Redna-019-2010-06-29.sp172">

               <speaker>MARIJAN POJBIČ:</speaker>

               <p>Se razlikuje, gospa, zato, ker govorimo o homoseksualnih družinah in lepo vas prosim,
               če poznate kako stvari tečejo vam bo vse jasno...</p>
            </sp>
            <sp xml:id="SDT5-OZDDSZII-Redna-019-2010-06-29.sp173">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Žal sem neizobražena.</p>
            </sp>
            <sp xml:id="SDT5-OZDDSZII-Redna-019-2010-06-29.sp174">

               <speaker>MARIJAN POJBIČ:</speaker>

               <p>...vam bo vse jasno za kaj gre. In če govorimo o tem kdo je tisti, ki lahko
               reproducira otroka, kdo ga pa ne more, nam je tudi vse jasno na kakšen način je to
               možno in na kakšen drugi način to ni možno. In če se sramujemo tega, tega se ne
               moremo sramovati in to je tudi treba javno povedati, saj to ni noben problem, saj, če
               boste gospoda vprašali, ki živijo v homoseksualnih družinah kakšni so njihovi odnosi,
               pa hvala bogu, da so, pa me <stage type="mag"/> (nadaljevanje)
               sploh to ne moti, ampak so takšni kakršni so, o kakršnih sem jaz zdaj govoril, se
               pravi se nič nisem zlagal, nič nisem povedal napačnega, ampak to je tabu za
               enkrat../nerazumljivo./.. o istospolnih partnerskih zvezah, pa družinah, pa ne vem
               kaj, ne bi pa povedali tistega kar tukaj ne smemo povedati in ne sme noben slišati
               tega, ker to pa je bogokletno, način odnosa, ki ga imajo oni med seboj.../oglašanje
               iz klopi./.. ma še kako ima vezo s tem zakonom. Ko govorimo o reprodukciji, jaz
               govorim, zato pa jaz vedno trdim, da je eno heteroseksualna družina, ki ima to
               možnost in na drugi strani istospolna partnerska zveza, ki te možnosti nima in potem
               ti dve skupnosti, če jih že imenujemo nikoli ne moreta biti enako obravnavne v
               družinskem zakoniku, eno je družina, drugo je pa istospolna partnerska zveza. In samo
               to je ključni problem. In če bomo mi te dve stvari razčistili ali razumeli ali gre ta
               istospolna partnerska zveza v zakon, ki ga imamo in družina heteroseksualna, ki je
               lahko tukaj obravnavana v tem Družinskem zakoniku, potem ne bo nobenega problema,
               ampak zelo blizu in bomo zelo hitro prišli do rešitev in ne bo nobenega problema tudi
               tega Družinskega zakonika podpreti. Če boste sposobni razumeti, da se mi v Slovenski
               demokratski stranki in mislim, da tudi v opoziciji, tukaj sem prepričan, da tudi
               lahko trdim v imenu Ljudske stranke, da se s takšnim načinom razvrednotenja družine
               ne strinjajo in to je edina stvar in ključni problem kjer se mi razhajamo.</p>
               <p>In še za konec. glejte, ko govorimo o posvojitvi otroka vsi trdimo, da je v tem
               trenutku tukaj treba zaščititi in čisto vse narediti za to, da bo otrok najvišja
               vrednota, torej da bomo naredili čisto vse za otroka, da bo za otroka najboljše. Kako
               si vi zamišljate, da ena istospolna partnerska zveza posvoji otroka, ko je star eno
               leto, pa bo otrok star 5 let, pa bo rekel veste kaj, ko bo začel malo razmišljati ali
               pa 7 let, ko bo doživel hendikep v okolju kamor bo hodil v vrtec, šolo in tako naprej
               "jaz pa v tej družini ne želim živeti, v tej družini ne želim živeti". Kje so v
               tistem trenutku otrokove pravice? Povejte mi kje so otrokove pravice v tistem
               trenutku? Po katerem členu, po katerem zakonu, po kateri Ustavi lahko tej istospolni
               partnerski zvezi takrat odvzamemo? Povejte. Preberite si kaj piše v Družinskem
               zakoniku kdaj se upošteva, pri katerem letu se upošteva mnenje otroka in se pravi
               otroku smo dali in mu naredili situacijo, da mora trpeti zaradi odločitve nekoga, ki
               je z zakonom določil njegovo prihodnost na takšen način, da ga je dodelil nekomu s
               čemer, ko pride v neko obdobje, ko sam razume zadeve, se s tem ne strinja.
               .../oglašanje iz klopi./.. dovolite, jaz se vam nisem spuščal v besedo, ko ste vi
               govoril in nahajate. Predsednica, poglejte.../nerazumljivo./...</p>
            </sp>
            <sp xml:id="SDT5-OZDDSZII-Redna-019-2010-06-29.sp175">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Dajmo mir.</p>
            </sp>
            <sp xml:id="SDT5-OZDDSZII-Redna-019-2010-06-29.sp176">

               <speaker>MARIJAN POJBIČ:</speaker>

               <p>Bom zaključil. Glejte, govorimo o otrokovih pravicah, pa potem dajmo res govoriti o
               otrokovih pravicah pa dajmo razčleniti kje pa lahko nastopijo tudi problemi v primeru
               kjer so kršene, direktno kršene otrokove pravice. In ena izmed teh stvari, ki sem jih
               jaz zdaj navedel, je zagotovo vprašanje na katero bi bilo potrebno odgovoriti. Ali
               imamo na to vprašanje odgovor? Ali ga imamo v tej dvorani danes? Imamo, gospod
               minister, na to vprašanje odgovor? Imamo? Nimamo ga, verjemite, da ga nimamo. V tem
               zakoniku tega odgovora ni, v tem zakoniku tega odgovora ni. Imamo pa odgovore za
               samice, pa samce, pa za kure, pa ne vem kaj še za vse. Za to pa je odgovorov kolikor
               hočete. In potem je res žalostno, da se lahko o tej tako pomembni problematiki, ko
               govorimo izključno in v bistvu o otrokovih pravicah nimamo odgovorov na ključna
               vprašanja. Gospod minister, nimamo jih. Tisto, kar vi poveste še ne pomeni, da je to
               tudi pravi odgovor. Saj veste, ko mi boste na to vprašanje odgovoril, ko je
               istospolna partnerska zveza lahko posvojila otroka in se otrok pri petih letih
               starosti odločil ali pa sedmih letih, ko začne razmišljati se odločil, da v tej
               istospolni partnerski skupnosti ne želi več živeti. Kako in kaj boste storili, da
               boste otroku omogočili, da bo lahko zapustil to istospolno partnersko zvezo in boste
               za njega iskali nove rešitve? Če imate to v zakonu zapisano, potem mi povejte kje, v
               katerem členu, pa bom <stage type="mag"/> (nadaljevanje) zelo
               hvaležen, če mi boste na to vprašanje odgovorili. Hvala.</p>
            </sp>
            <sp xml:id="SDT5-OZDDSZII-Redna-019-2010-06-29.sp177">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Presečnik ima proceduralno.</p>
            </sp>
            <sp xml:id="SDT5-OZDDSZII-Redna-019-2010-06-29.sp178">

               <speaker>JAKOB PRESEČNIK:</speaker>

               <p>Hvala lepa za besedo, gospa predsednica.</p>
               <p>Jaz moram uvodoma reči, bom dal potem..to kar mislim bom rekel, povedati, da sem jaz
               že zadnjič povedal na prejšnji prvi ali drugi, saj ne vem koliko časa že traja
               razprava, povedal svoje mišljenje in mišljenje poslanske skupine predvsem glede tega
               pojma oziroma definicije družine okoli 2. in 3. člena in še nekaj členov naprej.
               Moram reči, da sem tudi gojil neke vrste, če sem bom prav izrazil, lažno upanje, da
               bo ministrstvo pripravilo mogoče neke korekcije, vsaj manjše korekcije v definiciji
               tega pri 2. in 3. členu, na to se navezuje še nekateri drugi, pa zgleda, da do tega
               ni prišlo. Jaz sem mislil, da bo ministrstvo prineslo kakšne predloge amandmajev, ki
               bi jih odbor povzel za svoje in bi na ta način dobili večje ali večinsko soglasje
               odbora in na koncu zagotovo tudi Državnega zbora, da bi sprejeli nek družinski
               zakonik, ki bi bil zagotovo dober dokument, potreben dokument, dolgo se je
               pripravljal, 7 let se mi zdi približno nekaj takšnega. Torej, dokument, ki izredno
               dobro rešuje mnoge probleme na področju družine, na področju socialnih razmerij in
               drugih razmerij v družini žal do tega očitno koalicija ne pristopa na ta način, tudi
               ministrstvo ni, kot rečeno, pripravilo nobenih tovrstnih predlogov, tovrstnih
               amandmajev, zato jaz napovedujem v imenu poslanske skupine in v svojem imenu, da pri
               glasovanju o 2. in 3. členu ne bom sodeloval. Hvala lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp179">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Izvolite.</p>
            </sp>
            <sp xml:id="SDT5-OZDDSZII-Redna-019-2010-06-29.sp180">

               <speaker>DR. IVAN SVETLIK:</speaker>

               <p>Odgovor na vprašanje gospoda Pojbiča. Enake pravice ima ta otrok v istospolnih
               partnerskih oziroma družinski skupnosti kot jih ima v heteroseksualni družinski
               skupnosti, enaka. Tudi tam se posvojeni otrok lahko odloči, da mu starši niso všeč.
               In kaj potem naredimo? Enako postopamo. In to je regulirano do tiste mere za obe
               skupnosti enako v tem zakoniku.</p>
            </sp>
            <sp xml:id="SDT5-OZDDSZII-Redna-019-2010-06-29.sp181">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Primc. Replika, tri minute največ.</p>
            </sp>
            <sp xml:id="SDT5-OZDDSZII-Redna-019-2010-06-29.sp182">

               <speaker>ALEŠ PRIMC:</speaker>

               <p>Hvala lepa za besedo. Jaz sem želel ministra vprašati katere so tiste določene
               obveznosti in pravice, ki jih ima mačeha oziroma očim, ki izhajajo naprej iz tega
               zakonika. To se mi zdi pomembno vprašanje. Hvala lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp183">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Blažič.</p>
            </sp>
            <sp xml:id="SDT5-OZDDSZII-Redna-019-2010-06-29.sp184">

               <speaker>GOSPOD BLAŽIČ:</speaker>

               <p>Jaz se najprej opravičujem Državnemu zboru, če sem morda bil tako nejasen, da je
               zvenelo žaljivo, ko sem govoril o samcih in samicah, sem želel samo pojasniti kako
               nesmiselno je uporabljati naturalistično simboliko za pogovor o družbenih razmerjih
               in sem dejal, da če bi uzakonjali naturalizem v naše družbene razmere bi morali potem
               uzakoniti samo enostarševske družine, samci in samice so bili izrečeni v
               pojasnjevanju živalskih nekih odnosov. Želel sem samo povedati, da ni primerno
               uporabljati te naturalistične simbolike za razlago družbenih razmerij in me veseli,
               da se gospod Pojbič strinja s tem, da ni primerno.</p>
               <p>Na tem mestu moram pojasniti, da sem gimnazijski maturant, ne doktor, ne psihiater ne
               psiholog in da nisem sodeloval pri pisanju Družinskega zakonika. <stage type="mag"/> (Nadaljevanje) Sodelujem pa pri razpravi o družinskem
               zakoniku kot pobudnik in koordinator kampanje za vse družine.</p>
               <p>Bom povedal samo še en podatek, zelo empirično gospodu Pojbiču. Doktorica Irena Klaus
               iz Inštituta za varovanje zdravja je med leti 1999 in 2001 naredila reprezentativno
               raziskavo o spolnem življenju Slovenk in Slovencev, kjer je večinoma heteroseksualne
               Slovence in Slovenke spraševala po spolnih navadah. 30% moških in 20% žensk je v tej
               raziskavi povedalo, da v heteroseksualnem odnosu prakticirajo analni seks. Hvala
               lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp185">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Lobnik.</p>
            </sp>
            <sp xml:id="SDT5-OZDDSZII-Redna-019-2010-06-29.sp186">

               <speaker>GOSPOD LOBNIK:</speaker>

               <p>Hvala lepa. Rad bi poudaril, da tudi sam nisem sodeloval pri pisanju družinskega
               zakonika in takih pavšalnih obtožb ne morem sprejeti in tudi ne razumem kako lahko
               poslanec kar nekaj takega reče, kar sploh ni res in ne vem kako lahko potem se
               pogovarjamo, če si je mogoče izmisliti tako rekoč karkoli. Je pa omenjeni gospod
               poslanec odprl temo, ki jo sicer v Državnem zboru ne bi pričakoval, ampak, če pač
               poslanec SDS želi razpravljati o seksu, o vlogi seksualnosti v razmerjih, lahko to na
               nek primeren način, seveda tudi opravimo v okviru te razprave. Čeprav bi mogoče bilo
               seveda tudi kakšno drugo mesto bolj primerno.</p>
               <p>Poudaril bi to, mislim, da je skozi ta iskren naval pač izrekel nekaj zelo
               pojmljivega. Namreč kako težko gre preko tega, da za njega istospolno partnersko
               skupnost definira seksualnost, veste in to je postavil pravzaprav pod enačaj. Namreč
               ta zgodba kako je pravzaprav težko nekaterim videti istospolno partnersko skupnost
               kot razmerje, kot odnos, kot čustveni odnos, ampak imajo pravzaprav ves čas pred očmi
               nek seksualni akt, to je tisto, kar je v osnovi tudi neka struktura predsodkov nekega
               iracionalnega čustvenega odziva na drugačnost v družbi in s tem nam je morda nehote
               pokazal kaj je tisto, kar pravzaprav marsikoga iritira v tej razpravi. Gre seveda za
               vprašanje fantazij, ki jih ljudje imajo o drugih ljudeh in o življenju, ki ga pač
               ljudje drugače živijo.</p>
               <p>Je pa še ena druga stvar, ki je zelo pomembna. Namreč izpeljevati iz spolnega odnosa
               pa bi tokrat prosil poslance koalicije, če poslušajo, ker je zelo težko govoriti, če
               te pač ne ... Hvala. Izpeljevati iz spolnega odnosa pravice v razmerju, se mi zdi
               prav ena temeljnih pravzaprav zablod. Ker s tem je bilo povedano, da so pravice neke
               družine vezane na dejstvo, da je v njej po biološki poti seveda prišlo do rojstva
               otroka. Ampak, če pristanemo na to, potem smo spet v situaciji, ko takih pravic
               nihče, ki se ni na takšen način rodil, ne bi smel imeti in tukaj je kontradikcija v
               razmišljanju, ki je pravzaprav razvidna iz tega izvajanja.</p>
               <p>Samo še en stavek bi želel povedati. Pač spolni odnosi nimajo zgolj reproduktivne
               funkcije. Mogoče je to za koga nekaj novega, ampak ljudje imajo spolne odnose tudi
               zato, ker je to del njihovega življenja, takšne in drugačne in njihova naloga ni
               zgolj spočetje otrok in zato ne morejo biti nek temeljni razlog zakaj bi lahko nekdo
               imel potem neke pravice. Hvala lepa.</p>
            </sp>
            <sp xml:id="SDT5-OZDDSZII-Redna-019-2010-06-29.sp187">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Pečanova.</p>
            </sp>
            <sp xml:id="SDT5-OZDDSZII-Redna-019-2010-06-29.sp188">

               <speaker>BREDA PEČAN:</speaker>

               <p>Hvala za besedo. Jaz bi se rada opredelila do amandmaja. Jaz, če sem prav razumela,
               govorimo ves čas o 2. členu in amandmaju k 2. členu. Jaz bi se rada do tega amandmaja
                  <stage type="mag"/> (Nadaljevanje) opredelila in sicer moram
               povedati, da ne bom glasovala zanj in sicer ne zaradi tega, da ne bi spet bilo
               napačnega razumevanja, ker je to amandma Slovenske demokratske stranke, ampak zaradi
               njegove vsebine in sicer prvič, da je družina življenjska skupnost staršev in otrok
               pomeni, da enostarševskih družin po tem amandmaju ni. Lahko govorimo o slavističnih
               in ne vem kakšnih še pravilih, vendar za mene, mene osebno, zato pač se opredeljujem
               do tega amandmaja tako, pomeni, da je družina lahko sestavljena samo iz več staršev,
               se pravi dveh, teoretično celo lahko več, se pravi, da na nek način bi celo
               pristajali na varianto, da bi lahko imeli muslimansko družinsko skupnost, ki ima
               lahko enega očeta in več mater in otrok, množina, ravno tako. Tukaj bi lahko celo
               rekli, da najmanj dveh, ker je pač dva otroka, dveh otrok, ki zaradi koristi otrok
               uživa posebno varstvo državo in v tem primeru za mene je definicija družine v 2.
               členu predloga zakona bistveno boljša, ker govori izrecno o enem ali obeh od staršev
               in moram reči, da se tudi zelo strinjam z razlago ministra, ki govori o tem, da
               rejniške družine, torej jaz moram reči, da vse svoje izkušnje, ki jih imam z
               rejništvom, ne sama kot rejnica, ampak v stikih z rejniki in rejnicami, sem dobila
               zelo jasen odnos do teh skupnostih, če lahko rečemo in zame, jaz uporabljam že ves
               čas odkar vem za to, za te skupnosti, uporabljam izraz rejniške družine, zaradi tega,
               ker sem vsaj do sedaj pri nas na Primorskem doživela desetine in desetine rejniških
               družin, ki so dejansko družine. Zdaj ali je dedovanje ali ni dedovanje, mislim, da ni
               pomembno. Bolj pomembno je to, da je vsebina, kvaliteta odnosov med rejniki in
               otroci, rejnikoma in otroci, ker jih je lahko tudi cela vrsta, jaz sem tudi videla te
               rezultate tega rejništva, ko so v biološki družini bili otroci ne samo, da so trpeli,
               ampak so bili tudi strahovito zanemarjeni, zaostali razvojno in tako naprej in so v
               nekaj mesecih v rejniški družini napredovali neverjetno. Tako, da tukaj je bila
               vsebina te družine zagotovo prava in ni bilo pomembno kakšnega spola sta bila rejnika
               ali pa rejnik, rejnica, največkrat je bila ženska.</p>
               <p>Zato bi rekla, da potem ko sledimo še drugim, amandmajema k 3. členu, moram reči, da
               se mi zdi neokusno povezovati amandma k 2. členu in 2. člen s spolnimi navadami, z ne
               vem kakšnimi odnosi, če gre za istospolne družine, mislim, torej istospolne starše
               teh otrok, ki skupaj s starši ustvarjajo družino in zaradi tega bom glasovala proti
               temu amandmaju in komaj čakam, da bomo lahko enkrat zaključili vsaj 2. člen.</p>
            </sp>
            <sp xml:id="SDT5-OZDDSZII-Redna-019-2010-06-29.sp189">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Res menim, da je bilo po šestnajstih urah razprave dovolj povedanega tudi
               o tem členu zakonika, zato zaključujem razpravo ter dajem amandma k 2. členu na
               glasovanje. Torej glasujemo. Amandma imate pred seboj. Ugotavljam, da amandma
               Poslanske skupine SDS k 2. členu ni sprejet, saj je proti glasovalo 7 poslancev, za
               pa 4 poslanci.</p>
               <p>(Za je glasovalo 7.) (Proti 4.)</p>
               <p>Glede na to, da smo že vsi, mislim, precej utrujeni, zaključujem današnjo razpravo in
               prekinjam točko dnevnega reda, <stage type="mag"/>
               (Nadaljevanje) prekinjam sejo in bomo nadaljevali v naslednjem možnem terminu. Hvala
               lepa. Nasvidenje. <title>(SEJA JE BILA PREKINJENA 29. JUNIJA 2010 OB 19.28 URI.)</title>
               </p>
            </sp>
         </div>
      </body>
   </text>
</TEI>
