<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZZP-Nujna-002-2008-12-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F2806B299755D229C125750D0033C267</idno>
               <idno type="custom" subtype="day">64C6FEE9D0700515C125751300457A60</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=64C6FEE9D0700515C125751300457A60</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZZP-Nujna-002-2008-12-02.OZZP" n="002">
               <name>Nujna</name>
               <date when="2008-12-02"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZZP-Nujna-002-2008-12-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZZP-Nujna-002-2008-12-02.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">2. nujna seja</stage>
            <stage type="date">(2. december 2008)</stage>
            <stage type="chairman">Sejo je vodil Ivo Vajgl, predsednik odbora.</stage>
            <stage type="time">Seja se je pričela ob 12.03.</stage>


            <sp xml:id="SDT5-OZZP-Nujna-002-2008-12-02.sp1">

               <speaker>PREDSEDNIK IVO VAJGL:</speaker>

               <p>Spoštovane kolegice in kolegi! Pričenjam 2. nujno sejo Odbora za zunanjo
               politiko.</p>
               <p>Rad bi vas obvestil, da so se za sejo opravičili: gospod Franc Žnidaršič in gospod
               Zmago Jelinčič.</p>
               <p>Posebej bi rad pozdravil na seji odbora ministrico za obrambo in enako smo počaščeni
               s prisotnostjo državne sekretarke. Upam, da je to začetek nekega dobrega sodelovanja
               z obeh strani; mi bomo vedno cenili udeležbo na visoki ravni.</p>
               <p>Rad bi pozdravil še predstavnike medijev. Tudi vi ste vabljeni, kadar ste vabljeni,
               kadar je seja odprta. Pazili bomo, da bo čim več informacij dostopnih.</p>
               <p>S sklicem seje 26.11.2008 ste prejeli predlog dnevnega reda. Ker do pričetka seje
               nisem prejel nobenih predlogov za širitev dnevnega reda oziroma za umik katere izmed
               predlaganih točk, je določen dnevni red seje, kot je predlagan s sklicem.</p>
               <p>Prehajamo na <title xml:id="SDT5-OZZP-Nujna-002-2008-12-02.title1">1. TOČKO DNEVNEGA REDA - POBUDA ZA POGAJANJE IN SKLENITEV
                  POROŠTVENE POGODBE MED REPUBLIKO SLOVENIJO IN EVROPSKO INVESTICIJSKO BANKO ZA
                  OKVIRNO POSOJILO DO ZNESKA 30 MILIJONOV EVROV, KI GA NAJAME JAVNI SKLAD REPUBLIKE
                  SLOVENIJE ZA REGIONALNI RAZVOJ IN RAZVOJ PODEŽELJA ZA FINANCIRANJE NALOŽB, KI
                  SPODBUJAJO TRAJNOSTNI RAZVOJ.</title>
               </p>
               <p>Prosil bi vas, gospa državna sekretarka Kamnar, da prevzamete besedo.</p>
            </sp>
            <sp xml:id="SDT5-OZZP-Nujna-002-2008-12-02.sp2">

               <speaker>HELENA KAMNAR:</speaker>

               <p>Hvala lepa, gospod predsednik. Spoštovani! Pred vami je pobuda za pogajanje in
               sklenitev poroštvene pogodbe. To je dejanje, ki je običajno, kadar prihaja do
               poroštva s strani države za druge subjekte. Postopek smo vam opisali v gradivu, vi se
               boste s to problematiko, če danes daste pozitivno mnenje k temu gradivu, srečali še
               dvakrat, prvič ob zakonu o poroštvu in drugič ob ratifikaciji pogodbe.</p>
               <p>Morda, zakaj pravzaprav pred vas prihajamo s predlogom o poroštvu. Sklad za
               regionalni razvoj in razvoj podeželja je institucija, ki daje posredne in neposredne
               pomoči oziroma spodbude drugim subjektom, kot so zavodi, občine, tudi gospodarske
               družbe in podobno, in vse skupaj pripomore k hitrejšemu regionalnemu razvoju. Da
               lahko opravlja svojo vlogo, potrebuje sredstva. Ima na voljo pravzaprav tri vire
               sredstev. To je namensko premoženje, ki je bilo oblikovano iz kupnin po zakonu o
               privatizaciji; ta vir usiha, ker je privatizacija tako rekoč zaključena. Drugi vir je
               vir, ki pomeni vračilo že danih posojil, s tem mislim subjektom, kot obliko spodbud,
               vendar glede na to, da je sistem dajanja teh spodbud tak, da je ugodnejši, kot če bi
               šli subjekti k bankam, kar pomeni, da jim nudi moratorij, da jim nudi relativno
               dolgoročnost teh spodbud, je seveda vračilo teh kreditov v tem trenutku relativno
               majhen vir. Ker pa želi svojo intenzivnost zadržati na nespremenjeni ravni in želi na
               letni ravni približno 21 milijonov evrov dati v spodbude za regionalni razvoj,
               potrebuje dodatne vire in te vire bi pridobil z najetjem kredita pri Evropski banki,
               s tem da bi država dala tu garancijo. <stage type="mag"/><stage xml:id="SDT5-OZZP-Nujna-002-2008-12-02.stage7">(Nadaljevanje)</stage> To bi bilo na kratko povedano, zakaj smo pred vami. V
               gradivu so bolj podrobne zadeve. Mi smo vam na voljo s kolegom Kavčičem z Ministrstva
               za finance in tudi s predsednikom nadzornega sveta regionalnega sklada za vsa
               vprašanja, ki jih boste postavili. Hvala lepa.</p>
            </sp>
            <sp xml:id="SDT5-OZZP-Nujna-002-2008-12-02.sp3">

               <speaker>PREDSEDNIK IVO VAJGL:</speaker>

               <p>Hvala lepa, gospa državna sekretarka. Odpiram razpravo. Želi kdo besedo? Če nihče
               drug, bi vas jaz nekaj vprašal. Ta predlog nam je bil dan že pred časom in medtem,
               želeli ali ne, priznali ali ne, so se nekako neke makroekonomske stvari spremenile
               pri nas in v svetu. Ali to kaj spreminja oziroma ali vas to kaj skrbi, ko gremo v
               garancijo za neko relativno veliko posojilo za relativno majhen sklad?</p>
            </sp>
            <sp xml:id="SDT5-OZZP-Nujna-002-2008-12-02.sp4">

               <speaker>HELENA KAMNAR:</speaker>

               <p>Če smo čisto odkriti, pravzaprav je rešitev, ki jo ponujamo, ravno v teh razmerah
               toliko boljša. Zaradi tega, ker danes se praktično na trgu pri bankah kreditov
               skorajda ne more več dobiti, zlasti taka institucija jih ne more več dobiti. Mi gremo
               k Evropski investicijski banki in nedvomno so pogoji, ki jih ta banka ponuja za
               najetje kredita, bistveno ugodnejši za sam sklad, kot bi bili, če bi šli h
               komercialnim bankam. Vsekakor pa sledi zakon o poroštvu in v tem zakonu o poroštvu
               bomo imeli določbo, ker je to ustaljena vsebina teh zakonov o poroštvih, regresne
               zahtevke. Kar pomeni, da v kolikor bi sklad ne izpolnjeval svojih obveznosti iz
               naslova kredita, potem mi lahko sprožimo postopek regresnega zahtevka, najprej
               plačamo obveznost, potem sprožimo postopek regresnega zahtevka, in sklad razpolaga s
               premoženjem, z namenskim premoženjem, kar pomeni, da pravzaprav resda potem lahko
               sklad potopimo, ampak trenutno je njegovo namensko premoženje dovolj veliko, da bi te
               obveznosti lahko pokrili. Hvala lepa.</p>
            </sp>
            <sp xml:id="SDT5-OZZP-Nujna-002-2008-12-02.sp5">

               <speaker>PREDSEDNIK IVO VAJGL:</speaker>

               <p>Hvala lepa. Gospod Juri.</p>
            </sp>
            <sp xml:id="SDT5-OZZP-Nujna-002-2008-12-02.sp6">

               <speaker>FRANCO JURI:</speaker>

               <p>Gospa državna sekretarka, mene zanima, čisto z vsebinskega vidika izhaja, da bodo te
               naložbe namenjene predvsem projektom, ki spodbujajo trajnostni razvoj. Zdaj iz tega
               gradiva, kjer je precej natančno opisana ta finančna tehnologija, ni točno razvidno,
               za katere projekte gre. Če lahko dobimo vsaj nekaj takih primerov in kako bo potekalo
               to financiranje.</p>
            </sp>
            <sp xml:id="SDT5-OZZP-Nujna-002-2008-12-02.sp7">

               <speaker>HELENA KAMNAR:</speaker>

               <p>Hvala za vprašanje. Če dovolite, bi predsednika nadzornega sveta sklada poprosila, da
               vam te vsebine, ki so zelo relevantne, zelo natančno pojasni. Hvala lepa.</p>
            </sp>
            <sp xml:id="SDT5-OZZP-Nujna-002-2008-12-02.sp8">

               <speaker>PREDSEDNIK IVO VAJGL:</speaker>

               <p>Prosim. <stage type="mag"/>
               </p>
            </sp>
            <sp xml:id="SDT5-OZZP-Nujna-002-2008-12-02.sp9">

               <speaker>VELISLAV ŽVIPELJ:</speaker>

               <p>Hvala lepa, gospod predsedujoči. Spoštovani poslanci. Naj se predstavim Velislav
               Žvipelj, predsednik uprave slovenskega regionalno-razvojnega sklada. Torej, vprašanje
               je bilo že prej ali ne povečujemo tveganj s tem najemom. To posojilo, kot je bilo
               odgovorjeno, je zelo ugodno, govorimo o evribor plus 0 obrestni meri, kar je v
               današnji situaciji naravnost fantastično. Mi s tem najetim posojilom, če
               prejudiciram, da bomo ga uspeli najeti, ne bomo kršili Zakona o javnih skladih, ki
               nam dovoljuje, da se zadolžimo do 100% svojega namenskega premoženja. Torej, je že
               Zakon o javnih skladih predvidel to vrstne varnostne mehanizme. Kateri projekti so
               mišljeni? Naj povem, da je sklad dobil v zibel leta 1995 doto odkupnin, torej od
               takrat naprej posluje in tudi ciljne skupine so od takrat naprej iste, to pa so
               občine za projekte komunalne infrastrukture tudi socialne, to se pravi tudi športni
               objekti, telovadnice, šole, zdravstveni domovi. Naslednja velika ciljna skupina so
               podjetniki, na teh marginalnih, torej obrobnih območjih, v oklepaju povem, da je eden
               pomembnih pokazateljev dodeljevanje indeks razvojne ogroženosti, ki, ga ima denimo
               Ljubljana 8, Pomurje pa 160. In tretja ciljna skupina so deloma projekti s
               kmetijskega področja. Torej, to so te tri ciljne skupine iz katerih si lahko
               približno naslikate katere tipe investicij podpiramo. In posojilodajalec poudarja
               zaradi svojega ugleda željo po vplivu na trajnostni razvoj, se pravi zelo je
               zainteresiran za sodelovanje na področju komunalnih čistilnih naprav, cest, ki
               povečujejo prometno povezanost, prav tako pa poudarja svojo željo po pomoči pri
               spodbujanju boljših pogojev bivanja s ciljem, da zmanjša pritisk na urbana
               središča.</p>
            </sp>
            <sp xml:id="SDT5-OZZP-Nujna-002-2008-12-02.sp10">

               <speaker>PREDSEDNIK IVO VAJGL:</speaker>

               <p>Hvala lepa. Ali želi še kdo? Gospod Zihelr, potem gospod Pukšič.</p>
            </sp>
            <sp xml:id="SDT5-OZZP-Nujna-002-2008-12-02.sp11">

               <speaker>MILENKO ZIHELR:</speaker>

               <p>Hvala za besedo. Lep pozdrav vsem prisotnim, posebej gospe ministrici!</p>
               <p>Sam bi se osredotočil na komentar te tabele, kjer je jasno razvidno, tukaj je stvar
               nekako prikazana od leta 1996, potem, če uveljavljajo posojilojemalci petletni
               moratorij, potem so prva vračila leta 2001 se začela v ta sklad. In iz tega naslova v
               bistvu zato še ne more biti kakšnega operativnega kapitala, iz tega naslova si samo
               predstavljam, da je za to potreben nek kredit, kajti v naslednjih letih se bodo ta
               vračila začela večati, ker recimo ta, ki je začel 2001 vračati, pa 15-letna
               odplačilna doba, bodo izplačali kredite 2016, ker je bila velikost kredita 15,8%
               pomeni po 1% letno, torej ne gre za velike denarje, ampak bo to s časoma naraslo.
               Torej, smo sedaj v nekakšni finančni luknji in zato je potreben tak kredit, da bo
               zadeva tekla nemoteno naprej. O tem kar je pa gospod povedal za kam gre, so to ti
               projekti, ki so nujno potrebni na terenu, predvsem pa tudi iz te strukture vidim, da
               so velikostnega reda 15%, 20% celotnega projekta, to pomeni, da je domači investitor
               tisti, ki je, da mu v bistvu manjka samo neka majhna vsota, morda s tem pridobi leto,
               dve, neka občina bi morda morala še nekaj časa čakati, da bi nabrala pri
                  proračunu<stage type="mag"/> <stage xml:id="SDT5-OZZP-Nujna-002-2008-12-02.stage10">(nadaljevanje)</stage> in tukaj vidim v
               tem skladu, da lahko pomembno prispeva k omenjenim projektom za katere smo danes že
               slišali. Torej, ne vidim nobenih zadržkov, da zadeve ne bi potrdili.</p>
            </sp>
            <sp xml:id="SDT5-OZZP-Nujna-002-2008-12-02.sp12">

               <speaker>PREDSEDNIK IVO VAJGL:</speaker>

               <p>Hvala lepa, gospod podpredsednik. Prosim gospoda Pukšiča.</p>
            </sp>
            <sp xml:id="SDT5-OZZP-Nujna-002-2008-12-02.sp13">

               <speaker>FRANC PUKŠIČ:</speaker>

               <p>Hvala lepa. Lep pozdrav tudi z moje strani. Jaz imam čisto eno operativno vprašanje.
               Ali se ta pobuda za sklenitev prošnje in pogodbe za teh 30 milijonov je potrebno
               oziroma ali je teh 30 milijonov potrebno za to kar je pravzaprav kolega sedaj pred
               mano govoril, ali pa, če sem jaz dobro razumel, bo za teh 30 milijonov sklad imel
               ponovni razpis oziroma novi razpis, da bo pariral vsem tem potrebam, o čemer je prej
               predsednik sklada govoril, tako kot tudi do sedaj dela? Hočem povedati, da s skladom
               operativno občine res dobro sodelujejo in dobro delajo in je potreben. Skratka,
               zanima me ali je že to porabljeno in rabite za neko pokrivanje ali bo prišlo do
               razpisa in kdaj. Hvala.</p>
            </sp>
            <sp xml:id="SDT5-OZZP-Nujna-002-2008-12-02.sp14">

               <speaker>HELENA KRAMAR:</speaker>

               <p>Torej, definitivno sredstva še niso porabljena, ampak jih bomo najprej pridobili,
               potem sklenili pogodbo o kreditu in potem bo razpis, ki bo pravzaprav razdelil ta
               sredstva po posameznih projektih glede na obstoječe kriterije. Tako, da zdaj točno se
               bo to zgodilo, to je še kar zapletena procedura, zdaj bodo sledila pogajanja, potem
               bo pogodba, potem bo zakon, potem bo ratifikacija pogodbe in šele takrat bo stvar
               operativna, tako da verjetno pol leta je skoraj še časa.</p>
            </sp>
            <sp xml:id="SDT5-OZZP-Nujna-002-2008-12-02.sp15">

               <speaker>PREDSEDNIK IVO VAJGL:</speaker>

               <p>Hvala lepa. Ali želi še kdo besedo?</p>
            </sp>
            <sp xml:id="SDT5-OZZP-Nujna-002-2008-12-02.sp16">

               <speaker>GOSPOD VELISLAV ŽVIPELJ:</speaker>

               <p>Rad bi dopolnil. Hvala gospodu poslancu Pukšiču za vprašanje. Slikovit odgovor je
               naslednji. Brez najetja tega posojila bi volumen naših razpisanih posojil padel tam
               na 8 milijonov evrov. S tem jih bomo držali na okrog 20 milijonih. Pripominjam tudi
               to, da je interes predvsem drobnega gospodarstva, se pravi podjetnikov trikrat
               tolikšen kot imamo denarja. Nekaj manjše je črpanje pri občinah, kjer pa pričakujemo
               tudi velik pospešek, saj želimo pripomoč k črpanju evropskih sredstev. Hvala
               lepa.</p>
            </sp>
            <sp xml:id="SDT5-OZZP-Nujna-002-2008-12-02.sp17">

               <speaker>PREDSEDNIK IVO VAJGL:</speaker>

               <p>Hvala lepa. Ali želi še kdo besedo? Vidim, da ne. Rad bi vas obvestil, da smo medtem
               sklepčni in da lahko glasujemo o predlogu sklepa. Predlagam sklep: odbor se strinja z
               omenjeno pobudo. Ali želi kdo obrazložiti glas? Prosim, gospod Pukšič.<stage type="mag"/>
               </p>
            </sp>
            <sp xml:id="SDT5-OZZP-Nujna-002-2008-12-02.sp18">

               <speaker>FRANC PUKŠIČ:</speaker>

               <p>Tokrat se opravičujem, gospod predsednik, da bom izkoristil proceduro nekoliko stran
               od našega Poslovnika, ampak zdi se mi pač potrebno, da to povem, zakaj ne bom
               glasoval za to, ker na današnji seji pač nimam pravice glasovati, sem prisoten kot
               poslanec, upam, da bodo do naslednje seje tudi ostale procedure urejene, da bom lahko
               glasoval, skratka čisto zaradi tega, da informativno povem, da ne bi kdo mislil, da
               sem proti ali ne želim glasovati. Hvala lepa.</p>
            </sp>
            <sp xml:id="SDT5-OZZP-Nujna-002-2008-12-02.sp19">

               <speaker>PREDSEDNIK IVO VAJGL:</speaker>

               <p>Hvala lepa, gospod Pukšič. Prepričan sem, da poznate veliko boljše procedure
               Državnega zbora, kot jaz, tako da se vam zahvaljujem tudi za to pojasnilo. Zdaj bi pa
               šli na glasovanje.</p>
               <p>Kdor je za, prosim naj dvigne roko? <stage xml:id="SDT5-OZZP-Nujna-002-2008-12-02.stage12">(14 članov.)</stage> Ali je kdo proti? </p>
               <p>Ugotavljam, da je sklep sprejet in se zahvaljujem predstavnikom Ministrstva za
               finance in sklada za udeležbo na seji. Nasvidenje.</p>
               <p>Prehajamo na <title xml:id="SDT5-OZZP-Nujna-002-2008-12-02.title2">2. TOČKO DNEVNEGA REDA - POBUDA ZA PODPIS KONVENCIJE O KASETNEM
                  STRELIVU.</title> Gospa ministrica, takoj vam bom dal besedo. Mogoče samo še
               pojasnilo kolegom iz odbora, zakaj smo tudi pohiteli s to točko. Jutri je namreč
               podpisovanje te konvencije in ker smo nekako bili med prvimi, ki so izrazili interes
               za to, da pristopimo k temu dokumentu, mislimo, da je primerno, da smo tudi med
               prvimi, ki podpišejo to konvencijo. To je razlog. Drugače pa so seveda vsebinski
               razlogi zelo globoki in vanje smo prepričani, tako da o tem nam boste vi gospa
               ministrica povedali več. Hvala.</p>
            </sp>
            <sp xml:id="SDT5-OZZP-Nujna-002-2008-12-02.sp20">

               <speaker>DR. LJUBICA JELUŠIČ:</speaker>

               <p>Najlepša hvala, spoštovani predsednik. Jaz sem vesela, da imamo priložnost srečati se
               ob tako pozitivni pobudi, ker bomo rekli, da je to vprašanje danes nekoliko lažje od
               tistih, s katerimi se bomo verjetno srečevali že v bližnji prihodnosti, ko upam, da
               bomo skupaj z vami razmišljali o udeležbi naših ljudi v mednarodnih operacijah in še
               drugih težjih vprašanjih, vsaj kar se tiče tistih obveznosti, za katere čutimo na
               Ministrstvu za obrambo, da bi jih radi skupaj z vami prediskutirali. Namreč kot
               rečeno, zakaj je ta diskusija lažja. Prvič, povezujemo aktivnosti, ki so bile že
               sprožene v Državnem zboru prejšnjega sklica, potem odločitve in presoje prejšnje
               Vlade, povezujemo s presojami sedanje vlade in upam, da bomo lahko to naredili v
               pozitivnem duhu. Namreč smo, tako kot pravite predsednik na točki, ko bo treba že
               jutri oziroma ko bo primerno že jutri podpisati konvencijo o kasetnem strelivu,
               kasneje pa boste to konvencijo še enkrat imeli tukaj v obravnavi in sicer takrat, ko
               boste vprašani za ratifikacijo te konvencije.</p>
               <p>Zakaj smo kot Republika Slovenija zainteresirani za to konvencijo oziroma za njen
               podpis? Najprej bi rada povedala, da imamo nekaj strokovnih razlogov za to. In sicer
               v Sloveniji, v slovenski vojski imamo še 1088 kosov streliva, ki se mu reče kasetno
               strelivo, ki ga ne bomo mogli glede na naše strokovne usmeritve v prihodnosti, zakaj
               bomo uporabljali Slovensko vojsko, nikoli več uporabiti. Se pravi, da smo nekako
               dolžni tudi po tej logiki to strelivo ali nekje skladiščiti ali pa uničiti. Se pravi,
               da smo zainteresirani za to, da se ga čim prej uniči. Ampak to so strokovni razlogi.
               Imamo pa vrsto moralnih in pa političnih razlogov za to, da smo podpisniki konvencije
               o kasetnem strelivu. <stage type="mag"/> <stage xml:id="SDT5-OZZP-Nujna-002-2008-12-02.stage14">(nadaljevanje)</stage> Moralni
               razlog je, da imamo v tej državi tudi Mednarodni fond za razminiranje ITF, ki ima
               sicer na razpolago slovenski denar, ameriški denar in denar, ki ga nabira na
               svetovnem prizorišču. Ta sklad skrbi za razminiranje prav podobnih neeksplodiranih
               ubojnih sredstev kot nastanejo pri uporabi kasetnega streliva, zato bi bilo nekako
               nespodobno, da bi v državi, v kateri imamo take vrste sklad imeli oziroma ne bili
               pobudniki ali pa načelu pobud, ki zadevajo prepoved uporabe kasetnega streliva
               oziroma uničenje kasetnega streliva.</p>
               <p>In tretjič, politično pomembno je, da smo načelu tega procesa tudi zato, da sledimo
               logiki, ki je bila začeta v času prejšnje vlade in tudi Državnega zbora. Namreč naš
               Državni zbor je bil pobudnik, je tudi že sprejel, tako bomo rekli v letu 2007 in
               tisti, ki ste poslanci prejšnjega sklica, veste, ste že sprejeli deklaracijo o
               podpori prizadevanem za mednarodno prepoved kasetnih bomb. O tem je že razpravljal
               Evropski parlament in je tudi sprejel svojo zavezo, da se podpre deklaracijo o
               kasetnem strelivu. Potem je v času predsedovanja Evropski uniji Slovenija bila
               država, ki je prevzela pobudo pri procesih pogajanj v zvezi s to konvencijo, pred tem
               je mogoče še dobro, da povemo, da je začetnica procesa bila Republika Avstrija. Tukaj
               smo nekako prevzeli zastavo in Slovenija zdaj velja za tisto državo, ki se najbolj
               zavzema za to konvencijo in kot je bilo že rečeno, konvencija naj bi se podpisovala
               jutri v Oslu. Jaz bi rada ob tej obrazložitvi še povedala, da v gradivu piše, da bo
               konvencijo podpisoval, bi jo, če boste tako sklenili, podpisal minister za zunanje
               zadeve, zaradi obveznosti, ki jih ima, bo podpisnica državna sekretarka gospa
               Benčina.</p>
               <p>Kar se tiče posledic našega sklepa, bomo rekli, oziroma vaše presoje je mogoče tudi
               dobro povedati, da je mogoče podpisovanje konvencije o kasetnem strelivu še zastonj,
               posledice podpisa konvencije pa niso več zastonj. Namreč, to, da se bomo tudi kot
               država zavezali s tako konvencijo, da bomo uničili kasetno strelivo, pomeni, da bo
               prišlo do določenih stroškov v prihodnjih osmih letih, kar je posledica ratificiranja
               kasnejšega te konvencije in sicer današnji izračuni so, da bo to stalo okoli 650
               tisoč evrov. Vendar kot pravim smo zainteresirani za to, da strelivo, ki ga ne bomo
               nikoli mogli uporabiti, niti smeli uporabiti, niti je sprejemljivo, da bi ga
               uporabili uničimo čim prej. Skratka finančne posledice so, se jih zavedamo, vendar
               kljub vsemu predlagamo, da smo oziroma da imate, če se le da pozitivno mnenje do
               podpisa te konvencije. Verjetno ste iz gradiva tudi videli, za kakšne vrste strelivo
               gre. <stage type="mag"/><stage xml:id="SDT5-OZZP-Nujna-002-2008-12-02.stage16">(Nadaljevanje)</stage> Če ste preštudirali, naj
               vas samo opozorim, zakaj ni mogoče tega streliva več uporabiti - zato, ker se sicer
               formalno uporablja proti vojaškim objektom, v resnici pa so tisti, ki trpijo zaradi
               tega streliva, predvsem civilisti, zato ker se to strelivo zelo razprši na velikih
               prostorih. Ostanki tega streliva, ki ostanejo na terenu, se ne razstrelijo, dolgo let
               še ostanejo v prostoru in uničujejo ljudi še dolgo časa po tistem, ko je nekega
               spopada, vojne ali česarkoli že konec. Skratka, iz humanih razlogov, zaradi škode, ki
               jo to strelivo povzroča civilnemu prebivalstvu, mislimo, da je prav, da smo
               naklonjeni omenjeni konvenciji.</p>
            </sp>
            <sp xml:id="SDT5-OZZP-Nujna-002-2008-12-02.sp21">

               <speaker>PREDSEDNIK IVO VAJGL:</speaker>

               <p>Hvala lepa, gospa ministrica. Odpiram razpravo. Kdo želi besedo? Gospod Battelli,
               potem gospod Juri.</p>
            </sp>
            <sp xml:id="SDT5-OZZP-Nujna-002-2008-12-02.sp22">

               <speaker>ROBERTO BATTELLI:</speaker>

               <p>Hvala lepa, gospod predsednik. Zanima me, ali v Sloveniji proizvajamo sestavine ali
               možne sestavine za kasetno strelivo in za protipehotne mine.</p>
            </sp>
            <sp xml:id="SDT5-OZZP-Nujna-002-2008-12-02.sp23">

               <speaker>PREDSEDNIK IVO VAJGL:</speaker>

               <p>Hvala lepa. Prosim, gospa ministrica.</p>
            </sp>
            <sp xml:id="SDT5-OZZP-Nujna-002-2008-12-02.sp24">

               <speaker>DR. LJUBICA JELUŠIČ:</speaker>

               <p>Najlepša hvala. Za natančen odgovor bom še povprašala znotraj našega ministrstva in
               pa na Ministrstvu za gospodarstvo, kjer upam, da imajo pregled nad proizvajalci teh
               sestavin. Tako da v tem trenutku vam ne morem točno povedati, kakšna je
               situacija.</p>
            </sp>
            <sp xml:id="SDT5-OZZP-Nujna-002-2008-12-02.sp25">

               <speaker>PREDSEDNIK IVO VAJGL:</speaker>

               <p>Naslednji je gospod Franco Juri.</p>
            </sp>
            <sp xml:id="SDT5-OZZP-Nujna-002-2008-12-02.sp26">

               <speaker>FRANCO JURI:</speaker>

               <p>Hvala, predsednik. Hvala, gospa ministrica, za stališče, ki ga bom, in verjamem, ga
               bomo brez zadržkov podprli. Tudi jaz se veselim, da je naše prvo soočenje prav na to
               temo in da gre dejansko za plemenito konvencijo, kjer vendarle, tako sem prebiral,
               pogrešam poglavje morebitnih sankcij na račun držav, ki se te konvencije ne bi
               držale. Ampak, seveda, težko bo zdaj spremeniti to besedilo, je dobro tudi, če ga
               podpišemo in ratificiramo takšnega, kot je.</p>
               <p>Drugo vprašanje, ki se poraja. Omenili ste, da bomo v naslednjih 8 letih, če se ne
               motim, porabili okrog 600 tisoč ali nekaj več evrov za uničevanje tega streliva.
               Sprašujem pa se, te zaloge, ki so v Sloveniji, so bile nabavljene v času po
               osamosvojitvi ali so to ostanki bivše jugoslovanske vojske. Če pa so bile nabavljene
               po osamosvojitvi, se sprašujem, po kakšni logiki se je to zgodilo. Ali ni bilo to
               skrajno nemoralno dejanje? Hvala.</p>
            </sp>
            <sp xml:id="SDT5-OZZP-Nujna-002-2008-12-02.sp27">

               <speaker>PREDSEDNIK IVO VAJGL:</speaker>

               <p>Hvala lepa, gospod Juri. Prosim, gospa ministrica.</p>
            </sp>
            <sp xml:id="SDT5-OZZP-Nujna-002-2008-12-02.sp28">

               <speaker>DR. LJUBICA JELUŠIČ:</speaker>

               <p>Najlepša hvala. Verjetno veste, da ponavadi takšne konvencije podpisujejo države, ki
               vedo, da bodo lahko izpolnile pogoje iz podpisane konvencije. Tiste, ki pa ne želijo
               ali pa nočejo sodelovati ali bi bile celo sankcionirane, pa konvencije ne bodo
               podpisale. Tako da bomo zelo hitro videli, da tiste, ki bodo podpisnice, bodo na
               čelu.</p>
            </sp>
            <sp xml:id="SDT5-OZZP-Nujna-002-2008-12-02.sp29">

               <speaker>FRANCO JURI:</speaker>

               <p>Samo podvprašanje. Katere pa so, recimo, od evropskih držav so vse podpisale... <stage xml:id="SDT5-OZZP-Nujna-002-2008-12-02.stage17">/Brez
               mikrofona!/</stage></p>
            </sp>
            <sp xml:id="SDT5-OZZP-Nujna-002-2008-12-02.sp30">

               <speaker>DR. LJUBICA JELUŠIČ:</speaker>

               <p>Da, seveda, ker je to podprl Evropski parlament. <stage xml:id="SDT5-OZZP-Nujna-002-2008-12-02.stage18">/Oglašanje v ozadju brez mikrofona!/</stage>
               To je odprto vprašanje, bomo še videli. Jutri se bo v resnici videlo, kakšna je
               situacija.</p>
            </sp>
            <sp xml:id="SDT5-OZZP-Nujna-002-2008-12-02.sp31">

               <speaker>PREDSEDNIK IVO VAJGL:</speaker>

               <p>To vprašanje bo ostalo tajno, zaradi tega, ker se gospod Juri ne vključuje. <stage type="mag"/>
               </p>
            </sp>
            <sp xml:id="SDT5-OZZP-Nujna-002-2008-12-02.sp32">

               <speaker>DR. LJUBICA JELUŠIČ:</speaker>

               <p>Če dovolite še drugo vprašanje. Glede na to, da je to strelivo, ki se uporablja za
               havbice 155 milimetrov in so to havbice, ki so bile kupljene po osamosvojitvi v
               Izraelu, to so te inkriminirane havbice, ki jih nekateri poznate, predpostavljam, da
               je bilo tudi strelivo kupljeno po osamosvojitvi.</p>
            </sp>
            <sp xml:id="SDT5-OZZP-Nujna-002-2008-12-02.sp33">

               <speaker>PREDSEDNIK IVO VAJGL:</speaker>

               <p>Hvala lepa. Gospod Ziherl. Prosim, imate besedo.</p>
            </sp>
            <sp xml:id="SDT5-OZZP-Nujna-002-2008-12-02.sp34">

               <speaker>MILENKO ZIHERL:</speaker>

               <p>Hvala za besedo še enkrat. Konvencijo vsekakor kaže podpreti, kajti uvaja nekaj več
               humanosti v vojaških operacijah. Predvsem v smislu zavarovanja civilnih oseb, ki so
               po navadi žrtve še predolgo časa po teh operacijah. Glede učinka ste že nekaj
               povedali. Da tisti, ki se tega ne bodo držali, verjetno ne bodo podpisali. Predvsem
               je še velika nevarnost za ta tretji svet, predvsem za afriške države, da bo po nekih
               tretjih kanalih prišlo noter.</p>
               <p>Malo me tudi operativno zanima. Odnos matično telo pa zainteresirano delovno telo.
               Ker kot podpisuje minister za zunanje zadeve, strokovno pa temo obravnava obrambno
               ministrstvo pa me zanima ali je tudi Odbor za obrambo, sicer je zdaj časovna stiska,
               se kaj izrekel o tem? Verjetno predvidevam, da imajo enako mnenje kot mi. Da bo
               podprl, če je bilo na zasedanju.</p>
               <p>Imam pa moda še neko sugestijo okrog stroškov uničenja. Uničenje je lahko čisto
               strokovno, lahko se pa tudi uničuje, ali je možno, da se uničuje pri vajah pri vojnem
               streljanju? Nekaj ga bo pa treba imeti na zalogi za usposabljanje demontaže oziroma
               uničevanja, nekako, da se strokovnjaki usposobijo tudi za uničevanje na terenu. Glede
               na to kdaj je bilo kupljeno pa še neka hudomušna misel. Bolje je res, da ga nekje v
               laboratoriju uničimo, to strelivo, kot na tak način kot se je zgodilo z izraelskimi
               havbicami pri streljanju na Počku.</p>
            </sp>
            <sp xml:id="SDT5-OZZP-Nujna-002-2008-12-02.sp35">

               <speaker>PREDSEDNIK IVO VAJGL:</speaker>

               <p>Prosim, kar odgovorite gospa ministrica.</p>
            </sp>
            <sp xml:id="SDT5-OZZP-Nujna-002-2008-12-02.sp36">

               <speaker>DR. LJUBICA JELUŠIČ:</speaker>

               <p>Kakšna je pravilna procedura glede obravnave tega vprašanja se jaz ne smem vtikati.
               Naša posebna vloga je pa v tem, da je bilo Ministrstvo za obrambo pobudnik podpisa te
               konvencije. Zato se v tem trenutku tu na tem mestu ne pojavljajo, čeprav kolegica je
               iz Ministrstva za zunanje zadeve, kar se običajno naredi, ker gre za konvencijo, ki
               je mednarodno-pravni akt. Vem, da je bil sklican Odbor za obrambo tudi na to temo,
               vendar je bil potem odpovedan oziroma prestavljen, tako da mislim, da bomo še najbrž
               omenili kaj v zvezi s to konvencijo. Ne vem pa, če smo, če je bil Odbor za obrambo
               dolžan to prediskutirati, preden se gre v podpis.</p>
            </sp>
            <sp xml:id="SDT5-OZZP-Nujna-002-2008-12-02.sp37">

               <speaker>PREDSEDNIK IVO VAJGL:</speaker>

               <p>Jaz vidim tukaj, da te potrebe ni bilo. Ker v primerih, ko gre za ratifikacijo
               mednarodne pogodbe je pristojen Odbor za zunanje zadeve. Tako, da mislim, da ni bilo
                  potrebno.<stage type="mag"/>
               </p>
            </sp>
            <sp xml:id="SDT5-OZZP-Nujna-002-2008-12-02.sp38">

               <speaker>DR. LJUBICA JELUŠIČ:</speaker>

               <p>Če dovolite še drugo vprašanje in sicer glede teh stroškov uničenja oziroma načina
               uničevanja. Konvencija predvideva, da se tega ne sme uničevati na način, ko to
               uporabiš pri rednem urjenju svoje vojske. Se pravi tega ne bomo smeli drugače
               uničiti, kot v laboratorijih. Tisti del, ki ste ga vi omenjali pa tudi razumem.
               Havbice so povzročile tudi v naši javnosti že dovolj slabe volje in zato moramo biti
               tudi pri tem strelivu še toliko bolj previdni.</p>
            </sp>
            <sp xml:id="SDT5-OZZP-Nujna-002-2008-12-02.sp39">

               <speaker>PREDSEDNIK IVO VAJGL:</speaker>

               <p>Hvala lepa gospa ministrica. Gospo Petek.</p>
            </sp>
            <sp xml:id="SDT5-OZZP-Nujna-002-2008-12-02.sp40">

               <speaker>MIRO PETEK:</speaker>

               <p>Hvala lepa. Na del vprašanja mi je bilo že odgovorjeno. Ravno to sem mislil vprašati
               v čem so razlogi, da te konvencije ne podpišete vi, kot ministrica za obrambo. Del
               ste že odgovorili. Mislim, da bi na simbolni ravni kljub vsemu bilo boljše, če to
               podpiše minister, kot pa državni sekretar. Sicer pa jaz podpis konvencij podpiram
               glede na to kakšne strahote naredijo te kasetne bombe. Hvala.</p>
            </sp>
            <sp xml:id="SDT5-OZZP-Nujna-002-2008-12-02.sp41">

               <speaker>DR. LJUBICA JELUŠIČ:</speaker>

               <p>Tako pač je. Pravni red je tak, da se konvencije podpisuje v imenu Ministrstva za
               zunanje zadeve. Jaz tudi ne znam presoditi kakšen je pomen ministra za zunanje zadeve
               točno na jutrišnji dan oziroma kakšno delo opravlja. V Vladi so očitno presodili, da
               je v tem trenutku pomembneje, da konvencijo podpišemo in da gre tja državna
               sekretarka, ker je gospod zunanji minister na neki drugi pomembni obveznosti.</p>
               <p>Bi pa, če dovolite, samo še na en del vprašanja odgovorila, ker ste rekli, da je
               dobro ohraniti nekaj kosov tega streliva za urjenje. Toliko kot ga bo dovoljevala
               konvencija, toliko se ga bo ohranilo za potrebe urjenja, ostalo bomo pa uničili.</p>
            </sp>
            <sp xml:id="SDT5-OZZP-Nujna-002-2008-12-02.sp42">

               <speaker>PREDSEDNIK IVO VAJGL:</speaker>

               <p>Še eno pojasnilo predstavnice ministrstva.</p>
            </sp>
            <sp xml:id="SDT5-OZZP-Nujna-002-2008-12-02.sp43">

               <speaker>SIMONA DRENIK:</speaker>

               <p>Hvala lepa. Simona Drenik, vodja sektorja za mednarodno pravo. Samo pojasnilo glede
               podpisa. Namreč besedilo konvencije je bilo sprejeto na diplomatski konferenci v
               Dublinu konec maja letos in v tem procesu priprav na podpis, skupaj s depozitarjem,
               ki je generalni sekretariat Združenih narodov, je bilo dogovorjeno, da bi se zaradi
               simbolne ravni konvencija podpisovala na ravni ministrov oziroma ministrstev za
               zunanje zadeve. Torej v našem primeru namestnice ministra, državne sekretarke. Gre za
               simbolno raven. Namreč gre za zelo pomembno konvencijo iz področja
               mednarodnega-humanitarnega prava, ki presega samo vprašanje obrambnih ministrstev, če
               tako rečem. Gre v bistvu za logično delovanje otovske konvencije o protiprehodnih
               minah in gre za zelo veliko simbolno raven ne samo glede vojaških operacij, ampak
               tudi zunanje politike, ki jo države vodijo na področju promoviranja mednarodnega
               humanitarnega prava in zato je ta slovesnost, ki bo potekala jutri, pač odprtje
               konvencije za podpis, poteka na ravni ministrov za zunanje zadeve.</p>
            </sp>
            <sp xml:id="SDT5-OZZP-Nujna-002-2008-12-02.sp44">

               <speaker>PREDSEDNIK IVO VAJGL:</speaker>

               <p>Hvala lepa gospa Drenik. Dali ste nam izčrpno in natančno pojasnilo. Hvala lepa. Želi
               še kdo besedo? Prosim gospod Pukšič.</p>
            </sp>
            <sp xml:id="SDT5-OZZP-Nujna-002-2008-12-02.sp45">

               <speaker>FRANC PUKŠIČ:</speaker>

               <p>Hvala lepa. Sam seveda se strinjam in hvala bogu, da do takšnih konvencij prihaja in
               čim širše v svetu, tem boljše za ljudi. Ker sem pa že kar nekaj časa tukaj v Državnem
               zboru in poznam tudi nekaj zgodovine,<stage type="mag"/>
               <stage xml:id="SDT5-OZZP-Nujna-002-2008-12-02.stage22">(nadaljevanje)</stage> je prej poslanski kolega Franco Juri spraševal od kdaj je pravzaprav
               ta nabava, torej znamenita izraelska nabava iz časa ministra Jelka Kacina, ampak
               spomnil sem se ga zato, ker sem imel pred sabo en papir, kjer piše gostujoče pero, še
               bolj se pa spomnim teh nabav, predvsem po poročilu Računskega sodišča, ki je
               ugotovilo, da je bila katastrofa pri nabavi in vseh postopkih, ki jih je izvajal....,
               najbolj se pa spomnim tega katastrofalnega dogodka, ko je ubilo enega našega vojaka
               na Počku. Mimogrede pa ministrico sprašujem kje je tisti znameniti radar tudi iz
               tistih časov, kdaj bomo njega razstavili, koliko nas bo to stalo, koliko nas stane,
               da ga skladiščimo tako dolgo in ali bo končno tudi kdo za takšne stvari kdaj
               odgovarjal? Hvala lepa.</p>
            </sp>
            <sp xml:id="SDT5-OZZP-Nujna-002-2008-12-02.sp46">

               <speaker>PREDSEDNIK IVO VAJGL:</speaker>

               <p>No, jaz nisem za to, da širimo razpravo na stvari, ki niso predmet današnjega
               pogovora, prosim, o radarju ni treba odgovarjati, kar pa zadeva strelivo pa
               prosim.</p>
            </sp>
            <sp xml:id="SDT5-OZZP-Nujna-002-2008-12-02.sp47">

               <speaker>DR. LJUBICA JELUŠIČ:</speaker>

               <p>Jaz lahko v zvezi z zgodovino tega streliva samo obžalujem dogodke iz preteklosti.
               Vem, da odgovarjam zdaj tudi za vse kar smo podedovali iz preteklosti kot tudi radar
               za katerega se bom vsekakor pozanimala kje je, v kakšnem stanju, ampak o njem bomo
               poročali enkrat drugič.</p>
            </sp>
            <sp xml:id="SDT5-OZZP-Nujna-002-2008-12-02.sp48">

               <speaker>PREDSEDNIK IVO VAJGL:</speaker>

               <p>Hvala lepa. Želi še kdo razpravljati? Gospod Battelli, prosim.</p>
            </sp>
            <sp xml:id="SDT5-OZZP-Nujna-002-2008-12-02.sp49">

               <speaker>ROBERTO BATTELLI:</speaker>

               <p>No, ja, v zvezi s tem. Nekaj se mi zdi, da bi bilo treba vendarle imeti v vidu ne
               glede na to kdo je nastopal, kdaj in na kakšen način v zvezi s temi nabavami in tako
               naprej, ampak je treba se spomniti, da mi do leta 1995 smo bili pod embargom.</p>
            </sp>
            <sp xml:id="SDT5-OZZP-Nujna-002-2008-12-02.sp50">

               <speaker>PREDSEDNIK IVO VAJGL:</speaker>

               <p>Hvala lepa. Tudi to je bilo izven današnje teme. Prosim, gospod Grill.</p>
            </sp>
            <sp xml:id="SDT5-OZZP-Nujna-002-2008-12-02.sp51">

               <speaker>IVAN GRILL:</speaker>

               <p>Hvala lepa. Jaz imam eno kratko vprašanje. Teh 650.000, kot bo strošek uničenja, je
               to ta izračun na podlagi količin, ki ga imamo ali je to po nekem ključu glede na
               velikost države določen znesek? Hvala.</p>
            </sp>
            <sp xml:id="SDT5-OZZP-Nujna-002-2008-12-02.sp52">

               <speaker>DR. LJUBICA JELUŠIČ:</speaker>

               <p>To je na podlagi tega koliko kosov imamo tega streliva, je narejen ta izračun in pa
               na podlagi zavedanja kako se to razstrelivo uničuje. Namreč, postopek je izjemno
               drag. In če bomo to počeli v lastni državi tudi zelo nevaren za nas in naše ljudi, če
               bomo pa dali to nekomu razstreliti v tujino bo pa tudi primerno drago, če ne celo še
               bolj, ampak ocene so, da tudi v najslabšem primeru, če bo treba to dati v tujino bo
               nekje do 650.000 evrov, če bomo znali to sami narediti doma, v bistvu se razstavi in
               uničuje potem posamezne dele, bo mogoče celo manj, imamo pa to predvideno kot obvezno
               postavko v proračunu za prihodnje leto.</p>
            </sp>
            <sp xml:id="SDT5-OZZP-Nujna-002-2008-12-02.sp53">

               <speaker>PREDSEDNIK IVO VAJGL:</speaker>

               <p>Hvala lepa. Prosim, gospod Juri se je še enkrat oglasil.</p>
            </sp>
            <sp xml:id="SDT5-OZZP-Nujna-002-2008-12-02.sp54">

               <speaker>FRANCO JURI:</speaker>

               <p>Na kratko, samo zato, da izrazim upanje in pričakovanje, da je trenutna konvencija
               neka priložnost, da za premislek o nadaljnjih potezah, za katere se bomo odločali
               znotraj obrambnega ministrstva in tudi v širšem zunanjepolitičnem spektru prav pri
               nabavi vojaškega materiala in orožja, se navezujem na predhodnike tako na Pukšiča kot
               na Battellija.<stage type="mag"/><stage xml:id="SDT5-OZZP-Nujna-002-2008-12-02.stage24">(Nadaljevanje)</stage> Tudi jaz se
               pridružujem tistim sugestijam, ki pravijo, da bomo morali biti pri tem zelo
               transparentni, preprečiti vse nabave ali tranzite ali proizvodnje, ki so tako ali
               drugače vezane na prepovedano orožje. Jaz verjamem, da ministrica, tudi po tem, kar
               je povedala na predstavitvi in v teh prvih nastopih, mislim, da mogoče se odpira novo
               poglavje tudi odnosa do teh vprašanj. Vem, da v preteklosti smo kršili marsikatero
               konvencijo in marsikateri embargo, so bili drugi časi. Ampak odslej naprej upam in
               pričakujem, da se bomo dejansko držali mednarodnega prava, konvencij, ki jih
               podpisujemo, tudi na posreden način, da bi imeli pač nadzor nad tistimi proizvodnjami
               v državi, ki tako ali drugače so sporne in ki gredo v sporna tržišča ter pravzaprav
               izigravajo smisel tovrstnih konvencij. Hvala.</p>
            </sp>
            <sp xml:id="SDT5-OZZP-Nujna-002-2008-12-02.sp55">

               <speaker>PREDSEDNIK IVO VAJGL:</speaker>

               <p>Hvala lepa, gospod Juri. Prosim, gospod Ziherl ima besedo.</p>
            </sp>
            <sp xml:id="SDT5-OZZP-Nujna-002-2008-12-02.sp56">

               <speaker>MILENKO ZIHERL:</speaker>

               <p>To, kar je kolega Juri odprl, je kar široka tema. Kajti obstaja blago za dvojno rabo
               in tu imamo k sreči Zavod za kemikalije, ki je pod Ministrstvom za zdravje, ki pač
               neko snov lahko obdela na tak in tak način in postane nek strup za škodljivce ali
               pršilo za mrčes, če ga pa na drug način, pa postane bojni strup ali eksplozivno
               sredstvo. In nad tem imamo mi nadzor, torej obstajajo že sistemi, ki nadzirajo
               posamezne proizvodne faze. In če so nadzirane, potem so nadzirane, ni nekega črnega
               trga ali pa neke skrivnostne dejavnosti.</p>
            </sp>
            <sp xml:id="SDT5-OZZP-Nujna-002-2008-12-02.sp57">

               <speaker>PREDSEDNIK IVO VAJGL:</speaker>

               <p>Hvala lepa, gospod Ziherl. Jaz sem razumel te razprave kot neke vrste izkoriščeno
               priložnost za to, da ob našem prvem srečanju z ministrico za obrambo opozorimo pač,
               da nas bo kot Odbor za zunanjo politiko zanimal tudi nek civilni aspekt tega
               vprašanja in se bomo verjetno o tem večkrat pogovarjali, ko bodo na dnevnem redu
               takšne teme. Tako da če nima nihče drug več, bi dal gospe ministrici besedo za
               nekakšen zaključek in rezime oziroma odgovor na tisto, kar se vam zdi vredno še
               opozoriti.</p>
            </sp>
            <sp xml:id="SDT5-OZZP-Nujna-002-2008-12-02.sp58">

               <speaker>DR. LJUBICA JELUŠIČ:</speaker>

               <p>Vsem se zahvaljujem za vsa ta opozorila, ki jih jemljem kot pomembne politične in
               tudi moralne napotke za nadaljnje delo. Lahko obljubim, da bom s svojimi sodelavci
               vedno pazila, da tisto, kar bomo vedeli in poznali, ne bo nikoli v nasprotju z
               mednarodnim humanitarnim pravom oziroma pravom oboroženih spopadov, ker je to
               dolžnost naše države in je podoba naše države pravzaprav na kocki, če se tega ne
               spoštuje. <stage type="mag"/><stage xml:id="SDT5-OZZP-Nujna-002-2008-12-02.stage26">(nadaljevanje)</stage> Res pa je, da bomo
               najbrž morali pri nekaterih stvareh, ki presegajo sposobnost uvida Ministrstva za
               obrambo in sežejo že v druge resorje, ko gre za produkcijo določenih sestavin, imeti
               mogoče tudi neko priložnost ali pa neko možnost skupnega nadzora nad blagom za dvojno
               uporabo ali pa več, ne samo za dvojno uporabo, ampak celo še za kaj več namenov, kar
               pa je moralna dolžnost celotne države in morebiti včasih sega tudi na področje
               delovanja kakega drugega ministrstva, ki v osnovi sploh nima zveze na videz za
               obrambo države, v resnici pa ima in mislim, da je naša skupna dolžnost videti
               nacionalno varnost kot skupno varnost, ne glede na to, iz katerega ministrstva, kdo
               prihaja.</p>
               <p>Za zaključek pa še enkrat prosim vas, če lahko podprete podpis konvencije in prosim
               vas, če lahko ta podpis opravi državna sekretarka, gospa Benčina jutri v Oslu?</p>
            </sp>
            <sp xml:id="SDT5-OZZP-Nujna-002-2008-12-02.sp59">

               <speaker>PREDSEDNIK IVO VAJGL:</speaker>

               <p>Hvala lepa, gospa ministrica. Jaz bi zaključil razpravo, želi še kdo razpravljati?
               Mislim, da ne. Potem predlagam, da glasujemo o sledečem sklepu: "Odbor se strinja z
               omenjeno pobudo." Želi kdo obrazložiti glas? <stage xml:id="SDT5-OZZP-Nujna-002-2008-12-02.stage27">(Ne.)</stage> Potem glasujemo.</p>
               <p>Kdo je za, naj dvigne roko? <stage xml:id="SDT5-OZZP-Nujna-002-2008-12-02.stage28">(15 članov.)</stage> Soglasno.</p>
               <p>To pomeni, da ni nihče proti.</p>
               <p>Hvala lepa gospa ministrica. Upam, da se bomo velikokrat videli, kadar bodo teme na
               dnevnem redu, kjer se srečujemo. Hvala lepa.</p>
               <p>Imamo še <title xml:id="SDT5-OZZP-Nujna-002-2008-12-02.title3">3. TOČKO DNEVNEGA REDA - RAZNO.</title> Jaz sem vas želel informirati o
               tem, da sem zaprosil Vlado, da nam pošljejo sklep, da nam dostavijo sklep Vlade, ki
               se nanaša na imenovanje veleposlanikov in vam bomo distribuirali tale sklep, tako da
               ga vsak dobi. Želi še kdo kaj pod točko razno? Nihče. Hvala lepa, seja je
               zaključena.</p>
               <stage xml:id="SDT5-OZZP-Nujna-002-2008-12-02.stage29">(Seja je bila zaključena 2. decembra 2008 ob 12.50.)</stage>
            </sp>
         </div>
      </body>
   </text>
</TEI>