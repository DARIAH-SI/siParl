<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZNPJUIP-Nujna-028-2010-03-05">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">138C9E7B568C249BC12576D6003400FF</idno>
               <idno type="custom" subtype="day">2E258AE6E1B4DE51C12576E20038903F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=2E258AE6E1B4DE51C12576E20038903F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Nujna-028-2010-03-05.OZNPJUIP" n="028">
               <name>Nujna</name>
               <date when="2010-03-05"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Nujna-028-2010-03-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Nujna-028-2010-03-05.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">28. nujna seja</stage>
            <stage type="date">(5. marec 2010)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 8.00.</stage>


            <sp xml:id="SDT5-OZNPJUIP-Nujna-028-2010-03-05.sp1">

               <speaker>PREDSEDNIK DR. VINKO GORENAK:</speaker>

               <p>...notranjo politiko, javno upravo in pravosodje. Manjkajočih uradno ni, imamo pa
               nekaj nadomeščanj:gospo Janjo Klasinc nadomešča gospa Majda Potrata, gospo Darjo
               Lavtižar Bebler pa gospa Renata Brunskole. Ker k dnevnemu redu seje ni bilo predlogov
               za širitev oziroma za umik točk dnevnega reda je dnevni red s tem določen. Naj pa
               povem, da sem današnjo sejo sklical bolj, glede na to, da je redna seja Državnega
               zbora za to uro, iz razloga, ker mi tako narekujejo poslovniški pogoji. Namreč, rok,
               ki je je 14-dnevni za sklic seje po vložitvi, sicer bi verjetno lahko počakali na
               naslednji teden, ko ne bo rednega zasedanja Državnega zbora. In še to, da bom
               približno, če ne bomo končali do 9.45, približno ob tistem času moral sejo prekiniti
               zaradi redne seje Državnega zbora, v tem primeru, če ne bomo danes zaključili bomo
               pač morali po poslovniku nadaljevati kasneje.</p>
               <p>Prehajamo na <title>1. TOČKO DNEVNEGA REDA</title> , to so <title>ODMERJANJE NAGRAD STEČAJNIM UPRAVITELJEM PO 1. JULIJU 2009.</title>
               </p>
               <p>Namenoma so se predlagatelji osredotočili na to obdobje, iz razloga, ker smo obdobje
               do 1. julija 2009 obravnavali že v lanskem letu.</p>
               <p>Na sejo odbora smo povabili predstavnike predlagateljev, vlogo predlagatelja bom
               zastopal sam, potem predstavnike Ministrstva za pravosodje, z nami je državni
               sekretar gospod Škrlec s sodelavkama, povabil sem tudi poznavalce tega področja, to
               je gospoda Bojana Oblaka, predsednika izvršnega odbora Združenja upnikov in dodatno
               gospoda Miroslava Prunka, člana izvršnega odbora Združenja upnikov, kot poznavalce
               ljudi s tega področja, ki spremljajo dogajanje na tem področju v Sloveniji.</p>
               <p>Kot gradivo ste prejeli zahtevo Poslanske skupine SDS za današnjo sejo.</p>
               <p>Če mi je dovoljeno, bi nadaljevali in sicer z dopolnilno obrazložitvijo
               predlagateljev.</p>
               <p>In še obvestilo, gospoda Tadeja Slapnika nadomešča gospod Franci Kek.</p>
               <p>Uvodno obrazložitev v imenu predlagateljev bom podal sam.</p>
            </sp>
            <sp xml:id="SDT5-OZNPJUIP-Nujna-028-2010-03-05.sp2">

               <speaker>DR. VINKO GORENAK:</speaker>

               <p>S to problematiko se pravzaprav srečujemo že kar nekajkrat, mislim, da smo imeli
               lansko leto eno oziroma dve seji na to temo. Predlagatelji smatramo, da je ključno za
               današnji sestanek preprosto to, da je bilo lani zagotovljeno, zlasti na tisti
               septembrski seji s strani predstavnikov Ministrstva za pravosodje, da je situacija po
               11. 7. 2009 na tem področju urejena in da ekscesov v smislu tako enormnih denarnih
               izplačil ne bo več. Tudi sam sem bil prepričan, da bo temu tako, vendar dogajanje po
               11. juliju 2009; zakaj omenjam 11. julij 2009 - ker je takrat začela veljati
               sprememba pravilnika, ki ga je pripravilo Ministrstvo za pravosodje, in s katerim so
               bile stečajne nagrade omejene na maksimalno 80 tisoč evrov neto oziroma 100 tisoč
               evrov bruto v treh fazah - 20, 50 in 10 tisoč evrov neto. <stage type="mag"/> <stage>(nadaljevanje)</stage> Žal mi je, da danes ni z nami ministra, jaz bi si res
               želel, da je z nami minister za pravosodje. Smučanje je pomembnejše, kot kaže, ampak
               poslovniškim pogojem je zadoščeno, z nami je državni sekretar. Zakaj, bi si želel
               ministra? Iz temeljnega razloga, ker sem še vedno prepričan, oziroma smo
               predlagatelji prepričani, da je bistveni problem stečajnih nagrad v ravnanjih
               ministrstva oziroma ministra, on pa je najbolj odgovoren za to. Poglejte, jaz moram
               narediti en čisto kratek uvod, da bi lahko prešel na stanje po 11. 7. 2009. Zakon je
               bil uveljavljen 1. 10. 2008, in je imel neko zelo dolgo obdobje do uveljavitve, zato,
               da je lahko minister Šturm lahko pripravil tudi pravilnik o nagradah stečajnim
               upraviteljem, ki je začel veljati istočasno. To je 1. 10. 2008. Temeljna pridobitev
               tega zakona, torej govorim o stečajnem zakonu, če skrajšam zadevo, je v tem, da je
               prinesel nekaj, kar je pomenilo na nek način revolucionarno spremembo, to pa je javno
               objavo podatkov na spletnih straneh AJPES-a, kjer imamo danes dostopne tudi vse
               podatke o izplačilih denarnih nagrad. Temu prej ni bilo tako, in dejansko je res, da
               ne bi mi niti lansko leto sestankovali, niti danes, če ti podatki ne bi bili javno
               dostopni. Ker pa so javno dostopni, imamo možnost reagirati in to je zelo dobro.
               Sicer pa bi se te stečajne nagrade verjetno izplačevale v nedogled in podatkov sploh
               ne bi imeli. Druga pridobitev tistega zakona je bila ta, da je stimuliral stečajne
               upravitelje k zelo hitremu ali precej hitrejšemu zaključevanju postopkov in je
               prinesel trofazno odmerjanje denarnih nagrad stečajnim upraviteljem. Kot sem že
               rekel, 20, 50 in 10 to pomeni 80 tisoč evrov kot maksimum do zaključka stečaja. Se
               opravičujem, ta podatek ni točen, ki sem ga rekel, to je prinesel šele pravilnik 11.
               7. 2009, kljub temu pa je treba priznati, da je tako zakon kot pravilnik te nagrade
               omejil, kljub temu, da bomo danes verjetno spet slišali podatek, da jih ni omenil,
               zato naj takoj opozorim, da je sodišče v Mariboru lansko leto zelo jasno povedalo in
               zelo dobro obrazložilo v primeru enega od stečajev, da so denarne nagrade približno
               10% nižje, kot so bile pred tem. Vendar je to pomenilo tudi izjemno veliko
               odgovornost ministrstva, da mora spremljati podatke na spletnih straneh AJPES-a in
               ustrezno ukrepati. Pomembno je tudi to, da je Vlada Republike Slovenije lansko leto v
               enem od poslanskih vprašanj gospe Irglovi zelo jasno odgovorila, da je ta zakonodaja
               prinesla pozitivne učinke. Vendar minister Zalar je eden tistih, ki je stečajno
               zakonodajo zelo dobro pozna skozi svoje bivše delo na ljubljanskem sodišču, in je
               treba reči kar direktno. <stage type="mag"/> <stage>(nadaljevanje)</stage>
               Glejte, 12 dni, če pa odštejemo sobote in nedelje, pa je to 8 dni po nastopu vlade,
               je minister že v samem začetku, kot eno prvih svojih prioritet, verjetno, drugače ne
               moremo reči, spremenil ta pravilnik. Namreč, 3. oziroma 5. decembra je posegel v ta
               pravilnik in ga spremenil. Spremenil je tudi tarifo za otvoritveno poročilo. Pomembno
               je tudi to; to pomeni da je že dobro poznal tudi te zadeve, še iz prejšnje službe; da
               je tako imenovani Šturmov zakon pustil dva sistema. Prvi sistem je tisti za stečaje
               uvedene pred 1. 10. 2008, za katere je veljalo in je bilo predpisano v zakonu, da se
               uporablja stara odredba. Za nove stečaje, uvedene po 12. 10. 2010 pa se uporablja nov
               pravilnik za odmero stečajnih nagrad. Namenoma je minister Šturm pustil dva sistema
               iz razloga, ker imamo mnoge stečaje, ki so zelo stari. Zelo zelo stari in zaradi tega
               sta bila tukaj uvedena dva sistema, in to je posebno pomemben podatek. V času do
               odhoda ministra Šturma, to pomeni približno 50 dni, od 1. 10. 2008 do 21. 11. 2008 je
               bilo izplačanih 116 tisoč in nekaj denarnih nagrad. Skratka stečajnim upraviteljem
               sistem je deloval in ni prišlo do nobenih ekscesov. Minister, bomo danes verjetno
               spet slišali, predpostavljam, s strani državnega sekretarja, da ministrstvo tudi
               danes zelo spremlja te podatke, vendar temu ni tako. Nekaj dokazov, glejte, Videm
               Krško, ki je bil aprila 2009 in je prinesel enormno nagrado stečajnemu upravitelju,
               ministrstvo ni prav nič reagiralo. Potem druga zadeva, ki jo kaže pri tem omeniti je
               to, da je nastopil tudi 28. 2. 2009, ko je minister že imel na mizi v podpisni mapi
               spremembo pravilnika. Namreč, zakon je predvideval, da 28. 2. v mesecu se nagrade
               uskladijo z inflacijo. V času zadnjih treh mesecev leta 2008 je bila deflacija in
               minister je bil dolžan 28. 2. 2009 stečajne nagrade znižati, tako mu je narekoval
               zakon in pravilnik, pa se to sploh ni zgodilo. Ne bom govoril o kakšnih mrežah, je pa
               značilno. Ko bi bilo treba znižati, se to ni zgodilo. Treba je reči tudi to, da je v
               primeru stečaja Vidma Krško bilo celo Ministrstvo za pravosodje upnik, upniki pa
               običajno reagirajo, če je dosojena stečajna nagrada 440 tisoč evrov. Tudi to se ni
               zgodilo. Preprosto, to se ni zgodilo, ampak je treba reči, da je ministrstvo to
               spregledalo, vključujoč s pravobranilstvom. Seveda bi si človek želel, jaz bom tukaj
               malo bolj oster, da bi ministrstvo za pravosodje spremljalo te zadeve, in minister
               Šturm je imel v svojem mandatu kar nekaj pravnih svetovalcev zaposlenih pri sebi v
               kabinetu in so to tudi spremljali. Danes situacija ni takšna, minister ima 6 piarovk,
               ki skrbijo za zunanjo podobo ministra in ministrstva. <stage type="mag"/> <stage>(nadaljevanje)</stage> Ukvarjajo se z vprašanji kako bi naredili pač čim lepšo javno
               podobo ministra, tistih, ki pa bi morali delati na vprašanjih spremljanja te
               zakonodaje, pač ni. In žal rezultati so takšni kakršni so, ampak za to je seveda
               odgovoren minister. Sodišče je v primeru Vidma Krško reklo in dosodilo 440 tisoč
               evrov, pri tem pa je "pozabilo", poudarjam "pozabilo", da je že bila izplačana
               nagrada 130 tisoč evrov. To je ugotovilo višje sodišče in zapisalo v zadnjem stavku
               tega svojega sklepa, da je pač takšno stanje duha v tej državi. Ugotovilo je, da je
               prvostopno sodišče v Krškem ravnalo narobe, da pa žal ni več nič mogoče storiti iz
               temeljnega razloga, ker so pritožbeni roki potekli in stečajni upravitelj je odnesel
               denarno nagrado 600 tisoč evrov. Torej, ker se je nekdo zmotil, je nekdo dobil
               bistveno preveliko nagrado, ministrstvo pa ni reagiralo, čeprav je bilo upnik. V času
               do aprila-maja so stečajne nagrade že rastle na 550 tisočo evrov v mesecu aprilu, pa
               reakcije še ni bilo, ampak je prišla reakcija, dobro se spomnim tiste seje Državnega
               zbora, šele nekoliko kasneje v mesecu maju smo sprejemali spremembe zakonodaje na tem
               področju, in glej ga zlomka na tej točki je narejena prvovrstna napaka. Zakaj? Črtan
               je tretji odstavek 499. člena zakona, mene čedalje bolj ne boste prepričali v to, da
               je to narejeno slučajno, ampak jaz trdim, da je to narejeno zavestno. Preprosto
               zavestno zato, da bi ta člen omogočil, da se, poudarjam, gre za usodno napako, da se
               za stare stečaje uvedene pred 1. 10. 2008 uporablja nov pravilnik. Ta dva sistema ne
               gresta skupaj, ampak zakon je to prinesel. Za stare stečaje je dovoljeno uporabljati
               nov pravilnik.</p>
               <p>Mi smo vložili amandma, jaz sem se trudil na seji Državnega zbora, da bi koaliciji
               dopovedal, da naj vendarle ne sprejme takšnega določila, ne, seveda to določilo je
               bilo sprejeto in je omogočilo za stare stečaje uvedene pred 1. 10. 2008 uporabo
               novega pravilnika. Enostavno, ta dva sistema nista primerljiva, in posledice so bile
               pravzaprav zelo hude. Tam Maribor, Elan Begunje, Videm Krško. Denarne nagrade
               stečajnim upraviteljem so skočile v nebo, na kar milijon 134 tisoč evrov recimo v
               mesecu juniju. No, minister, ki je trdil, da strašno spremlja zadeve in da natanko ve
               zakaj gre in da je zelo dobro obveščen v zadevah, je reagiral tako, da je 1. 7.
               stopil pred kamere in rekel: To bom pa jaz že naredil red. Ni govora. Stečajne
               nagrade bom omejil. To je popolnoma isto, kot bi kriminalcu rekel, če parafraziram to
               zadevo: Ja, kar vlomite v tisti objekt, saj tam vas tako čaka policija že zunaj.
               Seveda, vloma ne bo, ampak glejte, 1. 7.: Jaz bom te zadeve omejil, <stage type="mag"/> <stage>(Nadaljevanje)</stage> jaz bom naredil red, to bo pa že drugače.
               Osem delovnih dni, o tem sodišča določijo 2 milijona 300.000 denarnih nagrad v osmih
               delovnih dneh, pazite, 2 milijona 300.000 evrov. Po moji oceni gre celo za dogovor.
               Gospod Kos ni našel koruptivnih dejanj, minister jih je prijavil tudi tožilstvu,
               rezultata ne poznam. Sledila je seja našega odbora in o tem se je začelo govoriti o
               javnosti in javnost je postala pozorna na te zadeve. Ampak, poglejte zlomka, torej
               minister je omejil stečajne nagrade na zneske, ki sem jih prej omenil, 20, 50, 10.
               Ampak poglejte kaj se je zgodilo. Za vsak slučaj v tem pravilniku hitro črtamo 3.
               člen oziroma je črtan 3. člen. To je tisti člen, ki narekuje, da je treba 28.
               februarja uskladiti z inflacijo. Kaj to pomeni? To pomeni, hitro zabrišemo sledi, da
               nismo 28. februarja 2009 zadeve znižali. To je preprosto in že meji na neko mrežo,
               kjer nekdo očitno dela v korist stečajnih upraviteljev in ne v korist tistih tako
               imenovanih malih ljudi. Od tod naprej pa seveda podlaga za današnjo sejo.</p>
               <p>Mogoče zahteva Poslanske skupine SDS izzveni v tem smislu, da napadamo sodišča, ampak
               temu ni tako. Sodišča so neodvisna veja oblasti in jaz nimam nobene želje napadati
               sodnike na tem področju, pa vendarle je treba reči naslednje. Kaj se je zgodilo? Kaj
               se dogaja po 11. 7. 2009? Sodba Višjega sodišča v Ljubljani v zadevi Elektrotehna
               .../Nerazumljivo./ in za svetovanje, svetovna tehnologija d.o.o. Sodišče reče
               naslednje: Podzakonski akt, ki je bil sprejet 11. 7. 2009 velja od 11. 7. 2009 dalje,
               za nazaj pa ne velja. Torej, sodišče reče, da se lahko za nazaj uporabljajo stari
               predpisi. Prav, sodišče ima prav. To se je zgodilo 29. januarja letos. 22. decembra
               lansko leto pa je sodišče v Kopru v primeru zadeve European Collecitons reklo: ne,
               ne, zelo dobro utemeljilo Višje sodišče v Kopru pravilnik, ki ga je sprejel minister
               Zalar, velja tudi za nazaj. Sodišče v Mariboru pa je v neki drugi zadevi 5. 10. 2009
               reklo: Zakonodaja je nekonsistentna. To je reklo sodišče. In sprejelo neko vmesno
               odločitev. Ampak jaz temu sodišču še kar najbolj verjamem. V razmerah, ko je 1.
               oktobra 2008 začela veljati stečajna zakonodaja, povsem nova, saj se tudi sodniki
               morajo pripraviti na te zadeve. Potem jim pa v štirih, petih mesecih ali v pol leta
               trikrat spremenimo pravilnike, spremenimo zakon in ministrstvo je uvedlo neko
               situacijo, ki je tudi za sodnike verjetno vprašljiva. Ampak problem, ki nastane ne
               tej točki je pa naslednji. Saj bi rekli, saj bo pa Vrhovno sodišče stvari postavilo
               na svoje mesto in bi veljala neka sodna praksa na tem področju in bo stvar rešena,
               ampak temu ni tako. V primeru stečajnih postopkov so <stage type="mag"/> <stage>(nadaljevanje)</stage> višja sodišča tista, ki so zadnja inštanca. Kaj je sedaj
               stanje v tej ljubi državi Sloveniji? Preprosto to, da so v neenakopraven položaj
               postavljeni tudi stečajni upravitelji in delavci in upniki in vsi. Namreč, v Kopru
               velja en sistem, v Ljubljani velja drug sistem, v Mariboru velja tretji sistem in še
               kje četrti sistem, glede na število višjih sodišč. Človek bi pričakoval, da bo
               minister, ki zelo rad povabi, recimo, tožilce na pogovor brez generalne državne
               tožilke, da bo povabil štiri predsednike višjih sodišč in jim bo vsaj rekel,
               gospodje, poglejte, mi imamo v tej državi nenormalno stanje, zmenite se za boga,da
               bomo prišli do enotne sodne prakse. Ampak tega ni. V ponedeljek na poslanskih
               vprašanjih je rekel, da jih je povabil, ampak rezultata pa ni, saj ga niti ne
               išče.</p>
               <p>Samo nekaj primerov, kaj se dogaja. V času po 11. 7. 2009, 23. 12. stečaj IUV
               Vrhnika, ki je že nekoliko, niti ne tako star, ampak začel se je 23. decembra 2008.
               Torej 22. 6. 2009 je bilo stečajni upraviteljici gospe Toševi dosojenih 189.000 in
               nekaj za izdelavo otvoritvenega poročila. Nihče se ne pritoži, razen boga delavka, ki
               na Višjem sodišču uspe. In zgodi se, kaj? Da pride do razveljavitve te zadeve.
               Državno pravobranilstvo nič ne reagira. Torej, zadeva je razveljavljena in določena
               je bila akontacija, pazite beseda akontacija, v višini 24.000 evrov stečajni
               upraviteljici, ampak ni jasno zakaj. Prvi, delno nadomestilo. Torej, akontacija.
               Zakon pa akontacijo prepoveduje, je ne pozna. Zakon je ne pozna. Višje sodišče črta
               besedico akontacija, znesek pusti pa isti. V času veljavnosti tega pravilnika, v
               času, ko je določenih 24.000 evrov za otvoritveno poročilo isti sodnik v Ljubljani
               določi 88.000 evrov, namesto 24 88.000 evrov. Ampak ne boste verjeli kaj se dogaja,
               pravi, izgleda da tega ministrovega pravilnika z dne 11. 7. 2009 ne pozna ali ga ne
               upošteva sodnik in reče, da so tarife odvetnikov take in take, da so tarife
               izvedencev take in take in se upre celo na revijo Menedžer. Pravi, da Združenje
               menedžer priporoča take in take nagrade in s tem utemelji 88 namesto 24.000 evrov.
               Težko razumem. Primer zelo zakonite nagrade IUV Vrhnika invalidsko podjetje, kdo dela
               v invalidskih podjetjih tudi vemo, ampak stečajna upraviteljica dobi nekaj manj kot
               8.000 evrov na zakonit in pravilen način. Moralno pa ne bi.</p>
               <p>Univerzale Domžale, stečajnemu upravitelju gospodu Tošu v stečajni zadevi Univerzale
               industrija oblačil v Domžalah določenih 68.000 za otvoritveno poročilo. <stage type="mag"/> <stage>(Nadaljevanje)</stage> Preizkus terjatev in sorazmerni
               del stečajne nagrade. Pritožbi upnika Ministrstva za finance, Davčne uprave,
               zastopalo ga je pravobranilstvo, je stečajna sodnica ugodila in 27. 10. 2010 izdala
               nov popraven sklep z drugačno obrazlago in enako nagrado, 68 tisoč evrov.
               Obrazložitve v sklepu sploh ni. Lahko bi pisalo verjetno tudi 300 tisoč.</p>
               <p>Primer T-kluba, 6. 1. 2010, povsem svež primer. Sodišče je izdalo sklep o nagradi
               stečajnemu upravitelju gospodu Zemljariču, v višini 33 tisoč evrov, za preizkus
               terjatev in razdelitev stečajne mase. 24 tisoč evrov je limit, obrazložitev ni
               nobene.</p>
               <p>Pletenina. 26. 1. 2010, 90 tisoč evrov in nekaj čez, za kompleten stečaj, neto, lahko
               pa bi bilo izplačanih 80 tisoč evrov, kar veleva veljavna zakonodaja. Torej
               izplačanih, dosojenih, s sklepom je 10 tisoč evrov preveč, mimo zakonodaje, mimo
               veljavnega pravilnika.</p>
               <p>In še zgolj en sam primer, potem pa zaključim. Sodišče v Mariboru je v stečaju 25. 1.
               2010, Gradis nova d.o.o. in pa Prima inženiring, vojnik recimo, pa 14. januarja v SCT
               International, 1. februarja 2010, podobni primeri, pa ne bom navajal številk.</p>
               <p>Na tem področju nekaj hudo smrti. Stečajni, poglejte, jaz bi res pričakoval gospoda
               Kosa na delu. Jaz sem ga javno pozval in ga danes še enkrat pozivam. Kaj se dogaja v
               Elanu. Stečajni upravitelj gospod Marinc Andrej, najame za opravljanje računovodskih
               in administrtivnih storitev podjetje BDO svetovanje, katerega lastnik je preko ES,
               EOS gospod Andrej Marinc. Najame torej samega sebe, svoje lastni podjetje in si
               izplača 180 tisoč evrov. Za administrativno računovodske storitve. Ja gospod Kos, kje
               ste. Kje pa ste, gospod Kos, kje ste. Kje pa ste gospod Kos? Verjetno proučujemo kaj
               drugega, ne vem. In to, to se dogaja na račun tistih ljudi, ki imajo, ki bodo imeli
               sedaj celo že 600 evrov neto plače, kot minimalno plačo, ki smo jo uzakonili. Na
               njihov račun se to dogaja. In to ni pošteno in to ni korektno in to ni prav. Zato smo
               mi predlagali šest zaključkov, ki ste jih dobili v pisni prilogi, z željo vseh teh
               šest zaključkov gre v smeri, ministrstvo ukrenite kaj. Nič drugega ne gredo.</p>
               <p>Predno nadaljujemo, torej bomo nadaljevali. Jaz sem končal s svojo predstavitvijo in
               verjetno, torej ne, verjetno želi ampak besedo kar dajem direktno gospodu Škrlecu.
               Izvolite.</p>
            </sp>
            <sp xml:id="SDT5-OZNPJUIP-Nujna-028-2010-03-05.sp3">

               <speaker>BOŠTJAN ŠKRLEC:</speaker>

               <p>Hvala lepa gospod predsedujoči za besedo. Hvala za povabilo na to sejo, kjer kot ste
               pravilno ugotovili, že tretjič obravnavamo vprašanja nagrad stečajnim upraviteljem.
                  <stage type="mag"/> <stage>(nadaljevanje)</stage> Po vašem dolgem uvodi bi
               sicer sklepa, da obravnavamo problematiko stečajnih nagrad v celoti, čeprav v sklicu
               piše, da obravnavamo probleme od 11. 7. naprej. Zato v svojem nastopu ne bom posegal
               preveč v preteklost in obujal spomine na prejšnje seje. Tam smo povedali kar je bilo
               povedati potrebno v zvezi s sprejemanjem zakonodaje. Zakonodaje, ki jo je sprejel
               Državni zbor.</p>
               <p>V zvezi z vašim sklicem za izredno sejo, sami ste povedali, da navajate številne
               primere so odločb, in da vaš namen ni kritizirati sodne veje oblasti, ki je tretja
               veja oblasti, neodvisna, in seveda nimate ambicij nanjo vplivati. Na koncu pa vaš
               poziv izzveni, ministrstvo ukrenite že kaj, ravno v tej smeri naj pa ja minister
               vpliva na sodno vejo oblasti. Minister ne more vplivati na sodno vejo oblasti. To sem
               povedal že večkrat in kot kaže, bo treba še večkrat ponoviti. Odločbe, ki ste jih
               našteli, so primeri, približno 10 ste jih navedli v sklicu, od več kot 400 sklepov,
               ki so bili izdani v času po 11. 7. 2009, od več kot 400 izdanih sklepov. In odločbe,
               ki ste jih navedli, v veliki večini niso pravnomočne. Pa več o tem v
               nadaljevanju.</p>
               <p>Kot sem povedal, se ne želim vračati v zgodovino, moram pa odgovoriti na nekaj o
               čemer v tem odboru ni bilo veliko govora. Namreč tista prva korekcija pravilnika, ki
               ste jo omenili, nekaj dni po nastopu mandata. Tista prva korekcija pravilnika je
               popravila pisno napako, ki je bila v izvirnem pravilniku, ki je bil sprejet tako
               skrbno in toliko časa v naprej kot ste vi to dobro povedali in tam notri je bilo
               neskladje med tem kako naj se obračunava nagrada, ker piše, da se na za nagrade nad 3
               milijone obračuna tak odstotek plus nižji odstotek za tisto kar je več kot dva pa
               pol. Tam namesto dva pa pol mora biti tri. In to smo popravili v tisti prvi
               korekciji. S tem smo dejansko znižali nagrade in ta sprememba nima nobenega učinka na
               ekscesno ali kako drugače nenormalno velik obseg stečajnih nagrad.</p>
               <p>Kar se tiče pravnih svetovalcev v kabinetu prejšnjega ministra, tega ne bi želel
               komentirati. Vem le to, da smo precej teh pravnih svetovalcev dobili zaposlene za
               nedoločen čas na Ministrstvu za pravosodje, in sedanji kabinet nima več kot 5
               zaposlenih, prejšnji je imel pa približno 6-krat toliko ljudi zaposlenih. To pa ne
               pomeni, da ne spremljamo problematike stečajev. Vprašanje usklajevanja z inflacijo
               oziroma v primeru začetka leta 2009 oziroma 2010, pravzaprav 2009, se opravičujem, ko
               je nastopila deflacija, je seveda utemeljeno, res je taka določba obstajala, res je
               bila deflacija in res se je na ministrstvu tudi pripravljalo znižanje te tarife.
               Medresorsko usklajevanje je šlo v predlog, da se zniža zaradi deflacije v višini
               1,3%. To poudarjam zaradi tega, da ne bo v javnosti parcepcije, da gre za neke
               velike, neka velika nižanja na podlagi usklajevanja z inflacijo. Šlo je za znižanje v
               predlogu, originalna ministrstva 1,3% ker je bila tolikšna deflacija.</p>
               <p>V medresorskem usklajevanju smo ugotovili, da je zaradi gospodarske krize to znižanje
               neprimerno in ga je potrebno povišati. Na to so kazali tudi podatki statističnega
               urada, to so kazali napade iz gospodarske rasti. Zaradi tega se je postopek
               usklajevanja tega znižanja, ki je potekel z Ministrstvom za finance, zavlekel do
               trenutka, ko smo sprejeli nov pravilnik v katerem smo omejili nagrade in jih znižali
               za 25%. Namreč ne le, da smo s pravilnikom, ki je začel veljati 11. 7. omejili
               absolutne zneske, kar prej niso bili na, tako kot ste sami povedali, skupno največ 80
               tisoč. Vsako posamezno postavko smo znižali za 25%. <stage type="mag"/><stage>(nadaljevanje)</stage> Torej, upravitelji ne da dobijo omejen znesek, dobijo
               tudi 25% manj za vsako opravljeno storitev.</p>
               <p>Pa na se opredelim do predlogov sklepov, ki ste jih izpostavili oziroma ki so tema
               današnjega sestanka. V prvem sklepu pozivate ministrstvo naj takoj zagotovi izvajanje
               nalog nadzora nad stečajnimi postopki. Kot sem že večkrat povedal, te naloge
               ministrstvo opravlja. Mi spremljamo dnevne izpise sklepov, ki so izdani in objavljeni
               na spletnih straneh Ajpesa, nikoli nismo zanikali, da stečajni zakon, ki danes velja,
               je prinesel nekaj pozitivnih učnikov in ti pozitivni učinki nikoli niso bili
               problematizirani s strani obstoječega ministra. Problematizirane pa so bile določbe,
               ki so omogočale, da se izplačujejo nagrade v odstotku od vrednosti premoženja brez
               absolutne omejitve in to je bil problem IUV Vrhnika, kjer je bila stečajna nagrada
               določena na podlagi vrednosti otvoritvene bilance v odstotku le-te. Ker je bilo
               premoženje ocenjeno zelo visoko je odstotek tega premoženja znesel 189.000 evrov, ker
               omejitev ni bilo. Kasneje je bil ta sklep napaden, ja, res je, na pritožbo delavcev,
               ampak ne kar tako, temveč po javnem pozivu ministra za pravosodje naj vsi upniki, ki
               sodelujejo v stečajnih postopkih pozorno spremljajo in pazijo na to, da je stopil v
               veljavo nov pravilnik in naj svojo pravico uveljavljajo s pravnimi sredstvi. Te
               delavke so to naredile in to naredile učinkovito, ker je bil sklep razveljavljen,
               tako kot je bila razveljavljena večina tistih sklepov, ki so skupno nanesli več kot 2
               milijona evrov, namreč pravnomočno dosojenih zneskov ni več kot 400.000, to je pa
               znotraj okvira, ki je običajno povprečna vrednost vseh stečajnih nagrad v posameznem
               mesecu, kot sem pokazal že na grafu v preteklosti in lahko danes ponovno pokaže ta
               graf.</p>
               <p>Pristojnosti Ministrstva za pravosodje v zvezi s stečajnimi upravitelji so v zakonu
               zelo jasno definirane. Minister je pristojen za izdajo in odvzem dovoljenj
               upraviteljstev in podlaga za odvzem dovoljenja upraviteljev so razlogi, ki so v
               zakonu taksativno šteti. Gre za ravnanje, ki predstavlja kršenje obveznosti iz
               tretjega odstavka 98. člena zakona, to pomeni ravnanja, ki kršijo načelo
               enakopravnosti upnikov, če nekoliko poenostavim, in omogočajo, da se nekateri upniki
               na račun drugih upnikov znajdejo v boljšem položaju. Drugi razlog je, če upravitelj
               huje krši obveznosti upravitelja, to pomeni, da že drugič zaporedoma stori enako
               kršitev ali kršitev zaradi katere ja nastala škoda na stečajnem premoženju ali
               podobno. Tretji razlog je, če je spoznan za kaznivo dejanje in je obsojen za kaznivo
               dejanje iz tretjega odstavka 108. člena, to pomeni, da gre za naklepna kazniva
               dejanja ali tudi nekatere iz malomarnostnih kaznivih dejanj. In zadnji razlog, kadar
               preneha obvezno zavarovanje odškodninske odgovornosti upravitelja, ki je pogoj za
               opravljanje te dejavnosti. Drugih pristojnosti ministrstvo nima. Primeri, ki jih
               naštevate so primeri sodnih odločb o odmeri nagrade upravitelja. Ne gre za ravnanje
               upraviteljev, gre za odmero sodišč. Kot sem že večkrat povedal, sodišča so tretja
               veja oblasti in minister nima možnosti vplivati neposredno na to vejo oblasti. Smo pa
               zavedajoč se tega, da so tudi sodniki samo ljudje in da sprememba zakonodaje lahko
               povzroči tudi nejasnosti in nestabilnost, najprej obvestili predsednike vseh
               okrajnih, vseh okrožnih in vseh višjih ter posebej predsednika Vrhovnega sodišča, da
               je stopil v veljavo nov pravilnik 11.7. in da naj zagotovijo izvrševanje tega
               pravilnika z vso potrebno skrbnostjo, več kot to od ministra ni mogoče zahtevati. V
               zvezi s <stage type="mag"/> <stage>(nadaljevanje)</stage> pozivom, da naj
               minister sproža posamezne postopke pred drugimi organi, kot so policija, tožilstvo,
               Komisija za preprečevanje korupcije in drugi. Treba je povedati, da, kot sem že
               večkrat povedal, velja v tej državi načelo delitve oblasti. Ministrstvo za pravosodje
               ni organ odkrivanja, ni organ pregona, zato ne more in ne sme preiskovati kaznivih
               dejanj in ne more izvrševati analiz z namenom, da išče znake kaznivih dejanj. Tega si
               ne želimo, ker bi to pomenilo, da stopamo v policijsko državo. Lahko pa naznani in to
               dolžnost ima po Zakonu o kazenskem postopku, če ugotovi, da so v kakšnem ravnanju
               mogoče podani znaki kaznivega ravnanja. In to je ministrstvo tudi storilo.</p>
               <p>Poleti junija lani smo s pisnim obvestilom obvestili Vrhovno državno tožilstvo in to
               15.7.2009, da smo zaznali, da je prišlo do nenavadnega povečanja števila zahtevkov in
               opozorili tožilstvo naj to preuči in preveri v smislu obstoja znakov kaznivih dejanj.
               Več pričakovati od Ministrstva za pravosodje bi bilo v nasprotju z načelom pravne
               države in delitve oblasti. Ministrstvo je tudi obvestilo o isti okoliščini Komisijo
               za preprečevanje korupcije, opozorili smo na to, da se je povečalo število odmer
               nagrad in zaprosili to komisijo naj preuči ta pojav v luči obstoja koruptivnih znakov
               in Komisija za preprečevanje korupcije je to opravila in ugotovila, da ni znakov
               koruptivnih ravnanj. Jaz nisem predsednik Komisije za preprečevanje korupcije in tudi
               ne vidim, da bi bil med vabljenimi, zato ne želim komentirati te odločitve. Gotovo pa
               ne morem sprejeti očitka, da minister ni naredil tega kar je njegova dolžnost. Tudi
               državno pravobranilstvo je bilo večkrat pozvano naj pozorno spremlja problematiko
               povezano z uveljavitvijo novega pravilnika. In ugotoviti je potrebno, da je državno
               pravobranilstvo vsaj v zadevah, ki se nanašajo na Ministrstvo za pravosodje, bilo
               zelo učinkovito, ampak o tem več v nadaljevanju.</p>
               <p>Kot sem povedal je minister ob uveljaviti pravilnika tudi javno pozval vse upnike, ki
               sodelujejo v stečajnih postopkih, namreč vedeti je treba, čeprav se na teh odborih
               pogosto dobi občutek kot da je samo država upnik v stečajnih postopkih. V veliki
               večini to sploh ne drži, velika večina stečajnih postopkov države sploh kot upnice
               sploh ne zadene, država je upnica kadar gre za neizterjane davke, kadar gre za kakšne
               sodne takse, v veliki večini primerov pa so gospodarske družbe tiste, ki trpijo
               zaradi stečaja drugega gospodarskega subjekta. Zaradi tega me tudi preseneča, da med
               poznavalci stečajne problematiki ne vidim nobenih predstavnikov podjetij, ne vidim
               nobenih predstavnikov bank, bančni sektor je namreč krvožilni sistem gospodarstva, po
               njem se pretaka življenjska tekočina gospodarstva, to je denarni tok in zaradi tega
               sodeluje v stečajnih postopkih zelo pogosto.</p>
               <p>Zaradi vsega navedenega, kot sem povedal, ne more sprejeti očitka, da ministrstvo ne
               stori tega kar je dolžno napram drugih institucijam in ne opozarja na deviacije ali
               neobičajne pojave do katerih prihaja včasih in je prišlo lani poleti pri izplačevanju
               oziroma pri odmeri, te odmere niso postale pravnomočne, pri odmeri stečajnih nagrad
               stečajnim upraviteljem.</p>
               <p>Naj sodišče sproži ustrezne postopke za poenotenje sodne prakse. To je naslednji
               očitek, ki se naslavlja na Ministrstvo za pravosodje. Minister za pravosodje nima
               pristojnosti za zagotavljanje enotne sodne praske. Po Zakonu o sodiščih je to naloga
               Vrhovnega sodišča, to je izrecna določba 109. člena tega zakona in minister ne more
               in ne sme mimo te določbe. Minister je, kot sem povedal, opozoril sodišča na nova
               pravila, pozval jih je naj ta pravila dosledno upoštevajo in več kot to ne more
               storiti. Je pa res, da ta raznolikost odločitev v stečajih postopkih, ki jo zaznavamo
               tudi na Ministrstvu za pravosodje, povzroča skrb tudi nam. Ne gre za to, da sodišča
               ne bi znala soditi, gre za to, da je stečajna problematika samo po sebi zelo
               specifična in zelo zapletena, pa ne zaradi tega, ker bi mi spreminjali zakone, ampak
               ker so stečajni postopki sami po sebi zelo zapleteni. Zaradi tega je delovna skupina,
               ki je bila ustanovljena že lansko leto na ministrstvu in pripravlja nov zakon oziroma
               spremembe in dopolnitve Zakona o stečajnem postopku, posebej posvetila pozornost tudi
               temu vprašanju, <stage type="mag"/> <stage>(nadaljevanje)</stage> vprašanju
               različne sodne prakse pred višjimi sodišči v Sloveniji. Predlog te delovne skupine je
               in to lahko danes prvič povem, ker je to tema, ki je res tesno povezana z današnjo
               izredno sejo. Predlog te delovne skupine je, da se določi univerzalna krajevna
               pristojnost za pritožbene postopke. To pomeni, da bi naj o vseh pritožbah v stečajnih
               postopkih odločalo eno višje sodišče in to višje sodišče v Ljubljani, kjer je zaradi
               narave stvari registriranih večina gospodarskih subjektov in posledično tudi večina
               stečajnih postopkov poteka pred okrajnim in okrožnim sodiščem V Ljubljani. To je
               predlog, ki je prišel iz vrst samega sodstva, namreč tudi sodstvo je vznemirjeno
               zaradi tako raznolike, vsaj v nekem delu raznolike razlage pravnih podlag in uporabe
               prava in zaradi tega smo na ministrstvu zelo veseli, da je skupina oblikovala tak
               predlog, ki se nam zdi zelo dober in bo dejansko pomenil dober korak naprej pri
               zagotavljanju enotne sodne prakse. Namreč, problem enotne sodne prakse ni zgolj
               problem stečajnih postopkov ali odmerjanja nagrad v stečajnih postopkih. Žal, se
               neenotna praksa pojavlja tudi na drugih področjih sojenja v vseh državah, ne samo v
               Sloveniji in žal je to eden izmed problemov s katerimi se tako rekoč vsak pravosodni
               sistem srečuje. Mislimo pa, da v primeru teh specifičnih stečajnih postopkov obstaja
               zdravilo v smislu ustanovitve univerzalne krajevne pristojnosti za te zadeve, za
               pritožbene postopke v teh zadevah.</p>
               <p>Naj ministrstvo dosledno zagotovi varstvo interesov države v primeru insolventnih
               postopkov je naslednji izmed sklepov oziroma pozivov, ki ga sklicatelji naslavljate
               na Ministrstvo za pravosodje. V tej zvezi je potrebno povedati, da nikakor ne želim,
               da javnost dobi občutek, da je Ministrstvo za pravosodje nekakšen nadresor, ki skrbi
               za finančne interese cele države, to preprosto ne drži. V stečajnih postopkih
               nastopajo tisti resorji oziroma tista ministrstva, ki imajo svoje terjatve, to
               pomeni, če povem nekoliko bolj plastično, če gre za vprašanje neizterjanih davkov
               nastopa davčna uprava oziroma Ministrstvo za finance. Če gre za neke družbe v državni
               lasti nastopa Ministrstvo za gospodarstvo. Če pa gre za kakšne sodne takse, kar je
               najbolj običajno, ko se beseda nanese na Ministrstvo za pravosodje, takrat pa vstopi
               Ministrstvo za pravosodje.</p>
               <p>Mi smo od državnega pravobranilstva pridobili podatke o tem koliko je bilo vseh
               izdanih odločitev v zvezi s stroški oziroma nagradami stečajnih upraviteljev v času
               od 11.7. naprej do danes in teh odločitev je bilo skupno 397. V 24-ih zadevah je bilo
               udeleženo Ministrstvo za pravosodje. Mimogrede, ko ste omenjali stečaj Vidma, stečaj
               Vidma je bil odmerjen, ta enormna nagrada, ki ste jo tako opisali in dejansko je
               velika, je bila odmerjena aprila pred sprejemom katerekoli novele zakona te Vlade, to
               želim, da se jasno razumemo. V stečaju Vidma Ministrstvo za pravosodje formalno sicer
               je bilo upnik, vendar niste povedali to kar je povedalo državno pravobranilstvo, da
               je Ministrstvo za pravosodje, in v tem primeru država, dobila to terjatev poplačano
               že leta 1996 in od takrat naprej pravobranilstvo ne vodi več te zadeve kot odprte
               zadeve. Zaradi tega tudi ni pritožbe vložilo, ker je država svojo terjatev dobila
               poplačano ob glavni delitvi leta 1996. Pa da se vrnem na to v koliko zadevah je
               omenjeno oziroma udeleženo ministrstvo za pravosodje. V 34-ih od 11.7. naprej, 34
               odločitev o višini nagrade, zadeva tudi interese Ministrstva za pravosodje. Vloženo
               je bilo devet pritožb in v vseh je pravobranilstvo uspelo. <stage type="mag"/><stage>(nadaljevanje)</stage> V 24-ih primerih, preostalih primerih pa je
               pravobranilstvo, da so nagrade odmerjene v skladu z veljavno zakonodajo, zaradi tega
               ne morem sprejeti očitka, da minister za pravosodje ne skrbi za interes država, v
               tistem delu, ki se nanaša na resor pravosodnega ministrstva, seveda pa ne more
               skrbeti za druge resorje. Kljub temu pa smo pozivali tudi drugi resorje, kadar smo
               ugotovili, da so določeni sklepi na prvi pogled nenavadni, to smo naredili na zadnje,
               če se pravilno spomnim, kakšne tri tedne nazaj, ko je bil izdan zadnji sklep v zadevi
               IV Vrhnika, kjer že na prvi pogled nismo razumeli, zakaj je višina nagrade taka kot
               je in smo pristojno ministrstvo, mislim da je bilo Ministrstvo za gospodarstvo, ali
               za, Okolje in prostor, nisem prepričan, opozorili na ta sklep in kasneje je tudi
               pravobranilstvo tudi dejansko vložilo pritožbo. Ponavljam. To ni pristojnost ministra
               za pravosodje, zato ne morem sprejeti očitka, da smo na Ministrstvu za pravosodje
               dolžni spremljati interese države tudi za druge resorje.</p>
               <p>Zadnji očitek, ki se želim odzvati je očitek k tem, da naj Ministrstvo za pravosodje
               tako, če spremlja dogajanje .. postopkih in ustrezno ukrepa v primeru pojava
               nepravilnosti in očitnih zlorab s strani posameznih stečajnih upraviteljev. Kadar
               ugotovimo, da gre za očitne zlorabe takrat seveda imamo možnost uvesti postopke, ki
               sem jih uvodoma povedal, vendar kot sem že povedal, odmerjanje nagrad v stečajnih
               postopkih ni aktivnost stečajnega upravitelja, ampak predvsem aktivnost sodišča,
               sodišče je tisto, ki presoja.</p>
               <p>Da ukrepamo, kadar zaznamo anomalije sem opisal že v svojem prejšnjem nastopu, da sem
               povedal, koga vse in kaj vse smo opozarjali, ko smo ugotovili, da v posameznih
               situacijah, ki bi lahko bile problematične prišlo. Zaradi tega mislim, da ta sklep
               pod številko 5., ne more biti utemeljen, ker ministrstvo kot sem povedal in opisal pa
               tudi danes jasno pojasnil svoje pristojnosti in naloge izvršuje ažurno in tudi
               vestno.</p>
               <p>V zvezi z zadnjih sklepom, ki se nanaša na poziv Komisiji za preprečevanje korupcije
               lahko povem le to, da Ministrstvo za pravosodje ni nadrejeno tej komisiji in zaradi
               tega ni tudi umestno, dokumentiram ta sklep, gotovo pa lahko povem, da ministrstvo za
               pravosodje ne želi, da bi sum korupcije bil kakršnikoli prisoten v stečajnih
               postopkih ali katerihkoli drugih sodnih postopkih, zaradi tega seveda ne morem
               nasprotovati vsem prizadevanjem, da se tovrstni sumi raziščejo in odpravijo. Hvala
               lepa.</p>
            </sp>
            <sp xml:id="SDT5-OZNPJUIP-Nujna-028-2010-03-05.sp4">

               <speaker>PREDSEDNIK DR. VINKO GORENAK:</speaker>

               <p>Hvala lepa. Kasneje se bom odzval, ampak da ne bi ostalo nepojasnjeno. Kosova
               komisija lani ni ugotovila to, kar ste povedali, da ni koruptivnih ravnanj, ampak je
               rekla, da nebo presojala, ker se je vključilo tožilstvo, nekako tako je bilo
               povedano. V nadaljevanju bi dal besedo gospodom. Gospod Bojan Oblak. Kasneje, gospod
               Miroslav.</p>
            </sp>
            <sp xml:id="SDT5-OZNPJUIP-Nujna-028-2010-03-05.sp5">

               <speaker>BOJAN OBLAK:</speaker>

               <p>Hvala lepa. Zahvaljujem se za vnovično vabilo.</p>
               <p>Očitno bodo oziroma so postala ta naša srečanja že kar nekako tradicionalna na to
               temo pa ne, zaradi tega, ker bi si kdorkoli od nas to želel, tudi za mene je ta tema
               relativno stresna, lahko rečem, pač pa iz razloga, ker se pač stvari enostavno ne
               izboljšajo, ne premaknejo, ne popravijo. Seveda se ne bodo popravili sami od sebe,
               ampak žal se ne popravijo tudi, zaradi tega, ker ne vidimo neke resne državne
               institucije, ki bi se lotila te problematike sistematično, strokovno, angažirano,
               resno, zainteresirano in tudi na Ministrstvu za pravosodje ne vidimo kakšnih zelo
               velikih prizadevanj v smeri, da bi se te anomalije, o katerih je bilo danes tudi
               nekaj govora v <stage type="mag"/><stage>(nadaljevanje)</stage> doglednem času
               odpravile in da bi se obstoječa, že nastala škoda v nekem oziru sanirala. Torej, ne
               bi želel se preveč ponavljati že na prejšnji izredni oziroma nujni seji tega odbora
               sem povedal kar nekaj pogledov, ki jih ima civilna družba oziroma društvo katerega
               danes tukaj zastopam s svojim kolegom na to problematiko, čeprav določene stvari,
               določene poudarke ne bi škodilo pravzaprav ponoviti iz razloga, ker očitno prisotni
               takrat niso bili dovolj pozorni pa so se sprejemali nekateri sklepi, ki so bili v
               očitnem protislovju, kar je bilo na prejšnji nujni seji izrečenega in celo z
               listinskimi dokazi podkrepljenega.</p>
               <p>Začel bom takole. Na insolventnem področju torej stečajnem in v drugih postopkih, ki
               se opravljajo podjetja, ki zaidejo v neke likvidnostne težave predvsem pa to velja za
               stečajne postopke, velja precejšnja zmeda. Ta zmeda oziroma celo kaos rezultira tudi
               v pojave, kakšne je gospod predsedujoči danes uvodoma naštel torej neke ekscesne
               pojave oziroma neke nepravilnosti na področju nadaljevanja stečajnih upraviteljev pa
               ne samo te. Jaz sem že zadnjič poudaril, da je nagrajevanje stečajnih upraviteljev in
               pa nepravilnosti, ki se ob tem pojavljajo pravzaprav neki vrh ledene gore oziroma
               neki tipični pojav, ki kaže na torej neurejenost tega področja, na zlorabe, ki se na
               tem področju dogajajo, na nekonsistentnost zakonodaje in drugih predpisov, ki urejajo
               to področje, itd. Če malo karikiram. Vedno nekako dajemo prispodobo, to je podobno
               kot tista znana ježkova hiša 203, v kateri se godi sto stvari in o teh stečajnih
               postopkih, s katerimi smo seznanjeni in o katerih nas obveščajo prizadeti upniki
               oziroma oškodovanci se dejansko dogaja 100%. To ni edina stvar, ki je problematična.
               Problematično še bolj se nam zdi to, da ob vseh teh dogodkih, dogajanjih, ki seveda v
               končnem rezultatu pomenijo oškodovanje stečajne mase in upnikov so državni organi
               popolnoma, večinoma brezbrižni. Torej, mimo te hiše, če nadaljujem s to prispodobo,
               hodijo razne institucije, ne samo Ministrstvo za pravosodje, tudi državno
               pravobranilstvo, organi preiskave in pregona, nadzorne institucije, itd., in nikomur
               ni kaj dosti mar, kaj se v tej hiši, v tem stečajnem postopku recimo konkretnem
               dogaja pa četudi imajo v tej hiši oziroma v tem postopku znatno svoje premoženje. Da
               je temu tako lahko zelo hitro podkrepimo, danes se je gospod sekretar pohvalil, da
               Ministrstvo za pravosodje ukrepa ob ugotovitvah oziroma ob informacijah, ki jih dobi
               v zvezi z eventualnimi kršitvami oziroma storitvami morebitnih kaznivih dejanj. Rad
               bi slišal to statistiko, v koliko primerih je ukrepalo. MI namreč poznamo zelo veliko
               primerov v katerem se je pojavil utemeljen sum storitve kaznivih dejanj pa tako
               državno pravobranilstvo niti katerikoli drugi državni organ, ki v konkretnem postopku
               nastopa kot stranka postopka, <stage type="mag"/> <stage>(nadaljevanje)</stage>
               torej je aktivno oziroma procesno legitimiran za sprožitev teh postopkov enostavno ni
               pokrenil ničesar.</p>
               <p>Krivdo za takšno stanje, za takšno anarhijo oziroma kaos, kot sem ga prej imenoval,
               mi pripisujemo malo širše, ne samo izvršilni veji oblasti oziroma ministrstvu, ki je
               najbolj na tapeti v tem oziru, torej pravosodnem ministrstvu, pač pa kar vsem trem
               vejam oblasti. Tukaj moramo biti kritični in povedati, da pač mi z delovanjem nobene
               od teh vej oblasti to zadevno nismo ravno zadovoljni.</p>
               <p>Izvršilna veja kot izdajatelj podzakonskih aktov, ki so se pokazali neustrezni ali pa
               prepozno sprejeti ali kakorkoli že, nedomišljeni, nedorečeni in kot predlagatelj
               zakonov, katere obravnavajo poslanci Državnega zbora. Zakonodajna veja oblasti kot
               nektirični potrjevalec slabo pripravljenih predlogov, ki jih dobijo od predlagatelja,
               torej Vlade ali pristojnega ministrstva, in pa sodna veja oblasti kot izvrševalec teh
               predpisov oziroma te zakonodaje, ki si to zakonodajo tolmači po svoje, kakorkoli že
               in kakor komu v korist. Rečeno je bilo, da se trenutno kot velik problem zaznava zelo
               velika razlika v sodnih odločbah oziroma v interpretacijah obstoječe zakonodaje. Te
               razlike so tako velike, da bi težko verjel, da so zgolj plod slučaja. Mislimo oziroma
               predvidevamo, da v nekaterih primerih gre za načrtno izigravanje zakona in nekatere
               od teh primerov je danes omenil tudi predsedujoči tega odbora.</p>
               <p>Če ilustriram, če se nek sodnik ob, kot pravi gospod državni sekretar, nedvoumni in
               jasni zakonski in podzakonski ureditvi, ki sicer ni ravno takšna, ampak recimo,
               odloči, da bo zaobšel vse te zakonske določbe, pač pa bo kot podlago za odločanje o
               odmeri nagrade konkretnemu upravitelju, ki ga je sam določil, uporabil, recimo,
               odvetniško tarifo ali tarifo nekih sodnih izvedencev ali pa priporočila Društva
               menedžer in tako dalje, potem vidimo, da noben podzakonski akt ali pa zakon te zadeve
               očitno ne more rešiti, kajti samovolja posameznih sodnikov je pravzaprav tista, ki v
               končno fazi na konkretnem operativnem nivoju dokončno odloči kaj in kako. Seveda bo
               takoj dodal gospod sekretar, je pač možna uporaba določenih pravnih sredstev, ampak
               žal in kot je gospod dr. Gorenak danes že vas informiral, je uporaba pravnih
               sredstev, ki ga sicer načeloma določa, zapoveduje celo Ustava Republike Slovenije in
               mednarodne konvencije v stečajnih postopkih dokaj omejena. Omenjen je bil že primer,
               da v stečajnem postopku vloga Vrhovnega sodišča je popolnoma izključena oziroma je
               možna v nekih izjemno redkih oziroma skorajda nemogoče udejanjenih primerih. Zadeve
               se praviloma končajo na Višjem sodišču, torej na drugi stopnji, v mnogih primerih
               tudi na Višje sodišče ne morejo priti. V zelo veliko primerih je <stage type="mag"/> <stage>(nadaljevanje)</stage> končna odločitev povsem v rokah
               prvostopenjskega sodišča, natančneje konkretnega stečajnega sodnika posameznika. To
               pa omogoča tudi tako imenovan pojav "kadija tuži - kadija sudi" oziroma omogoča
               oziroma odpira možnost eventualnih zlorab, samovolj in tako naprej, zoper katere se
               prizadete stranke, torej konkretno stečajni upniki med katerimi se nahajajo tudi
               državni organi ne morejo zoperstavljati.</p>
               <p>Nekaj malega o tako imenovani nekonsistentnosti zakona. Gospod Gorenak je danes že
               citiral mnenje enega od višjih sodišč, ki je ugotovilo oziroma potrdilo naš dvom v
               konsistentnost obstoječe zakonske in podzakonske ureditve na tem področju. Če tako
               pravi Višje sodišče, nekaj na tem verjetno bo. V kolikor ne bi bilo temu tako tudi
               delovna skupina za spremembo zakonodaje, s katero trenutno nihče v tej deželi ni
               zadovoljen, ne bi bila ustanovljena in se ne bi pristopalo k ponovni, že tretji
               novelaciji oziroma spremembi, dopolnitvi, karkoli že, obstoječega insolvenčnega
               zakona. Torej, da je obstoječa ureditev nekonsistentna, nedorečena, do neke mere
               konfuzna ni nobenega dvoma. Na področju nagrajevanja pa to velja še toliko bolj,
               kajti tukaj se srečujemo še s podzakonskimi akti, ki se neprestano spreminjajo in
               vsaka naslednja sprememba ustvarja neko dodatno zmedo v celotnem sistemu.</p>
               <p>Posledica te nekonsistentnosti je prosto lovišče, je poligon v katerem se dobro
               znajdejo nekateri sodniki, ki so nekaterim subjektom, med njimi tudi upravitelji,
               morda preveč naslonjeni in jim odmerjajo nagrade po lastni presoji in nekaj teh
               primerov je dr. Gorenak danes tudi omenil.</p>
               <p>Ta pojav je daleč od tistega, čemur rečemo urejena pravna država. Torej, 2. člen
               Ustave Republike Slovenije tukaj popolnoma odpove oziroma se ga ne spoštuje.
               Slovenija ni pravna, ne socialna država. Pravna ne zaradi tega, ker je pravo kakršno
               je oziroma se ga niti ne spoštuje in ne spoštujejo ga tisti, ki bi ga prvenstveno
               morali spoštovati, to so državne inštitucije s sodstvom na čelu. Socialna država pa
               ni zaradi tega, ker je posledica takšnega ravnanja, ne kakršnakoli, pač pa
               predstavlja oškodovanje velikega števila subjektov, med njimi v glavnem fizičnih
               oseb, če vzamemo stečajne postopke, nekdanjih zaposlenih delavcev, ki so že tako bili
               prikrajšani in so izgubili velik del svojega premoženja oziroma so bili za marsikaj
               prikrajšani.</p>
               <p>Predpisi, ki se uporabljajo na tem področju bi, po našem mnenju, vključno s predpisi,
               ki urejajo nagrajevanje stečajnih upraviteljev, kar je tema današnje seje, morali
               biti prvenstveno podrejeni temeljnemu cilju stečajnega postopka. Na ta cilj oziroma
               smoter, namen so pa pravzaprav vsi ključni akterji, kot opažam, povsem pozabili.
               Dnevno se govori samo še o nagradah stečajnim upraviteljem, ki naj bodo takšne ali
               drugačne, po možnosti še višje in višje, ali naj bodo omejene ali neomejene, to je
               sedaj dilema. Govori se o raznih firmah, ki so povezane s stečajnimi upravitelji, ki
               sčrpavajo stečajno maso. Govori se o pristojnosti sodnikov, ki lahko odločajo tako
               ali drugače. Nihče pa ne omenja upnikov, zaradi katerih se stečajni postopki
               pravzaprav sploh izvajajo. In temeljni namen stečajnega postopka je,<stage type="mag"/> <stage>(Nadaljevanje)</stage> kar se da dobro in kar se da hitro
               poplačilo upnikov v čim večji meri. In temu smotru bi morala biti podrejena
               zakonodaja. Ekscesno nagrajevanje stečajnih upraviteljev, nekontrolirano financiranje
               raznih obvodnih podjetij oziroma zunanjih izvajalcev, raznih storitev za stečajnega
               dolžnika in podobni pojavi, gredo v nasprotju s tem temeljnim interesom, kajti
               izčrpavajo stečajno samo in zmanjšujejo možnost upnikov, da pridejo do kolikor toliko
               dostojnega poplačila, ki pa veste, da je v slovenski praksi, praksi slovenskih
               stečajnih postopkov relativno majhno ali pa celo nikakršno. Imamo namreč mnogo
               postopkov v katerem brezvestni lastniki ali pa slabo delujoče poslovodstvo izčrpajo
               podjetje do tolikšne mere, da ob uvedbi stečajnega postopka ne ostane več toliko
               premoženja, da bi pokrilo sploh stroške stečajnega postopka, kaj šele, da bi
               omogočilo dostojno poplačilo terjatev upnikov, ki imajo te terjatve odprte v
               konkretnem postopku. Včasih so tudi v takšnih primerih bili tudi stečajni upravitelji
               prikrajšani, kajti če ni bilo premoženja niti za stroške postopka med katere sodi
               tudi nagrada stečajnemu upravitelju, so seveda tudi oni, tudi upravitelji ostali brez
               nagrade ali pa brez dela pripadajoče nagrade. Po novem, po novi ureditvi temu ni več
               tako. Za upravitelje se je tudi na tem področju poskrbelo na način, da v kolikor
               premoženje ali pa eventualno predujem, ki ga založi predlagatelj stečajnega postopka,
               ne zadošča za plačilo zakonsko zajamčeno minimalno plačilo stečajnega upravitelja, se
               ta znesek sfinancira iz državnega proračuna. To pa je še eden dodaten razlog, da bi
               morale biti državne institucije z Državnim zborom tudi vred, še kako zainteresirane,
               da se na tem področju, področju stečajnih postopkov naredi red.</p>
               <p>Drugi razlog je seveda znan. V mnogih primerih, gospod državni sekretar je sicer
               rekel v maloštevilnih primerih, ampak mislim, da temu ni ravno tako, vsaj če govorimo
               o večjih stečajnih postopkih ne postopkih recimo zoper fizično osebo, je praviloma
               med upniki tudi katera od državnih institucij, v nekaterih primerih kar celo vrsto,
               če vzamemo stečajni postopek nad, zloglasni stečajni postopek nad Vidmom Krško, je
               tukaj kar množica državnih institucij, praktično vsa ministrstva z Ministrstvom za
               pravosodje vred, ki nastopajo kot upniki ali pa kot upniki nastopajo drugi uporabniki
               javnih financ, torej ne državne institucije, ampak mogoče paradržavni skladi, neka
               podjetja ali pa banke v državni lasti in podobno, s čimer se tudi pravzaprav državno
               premoženje na nek način išče pava, pa žal opažamo, da nikomur od teh uglednih
               institucij, ki imajo zaposlene, svoje pravne službe, imajo vse resurse s katerimi bi
               lahko zavarovali svoje interese v stečajnih postopkih, tega ne storijo, navkljub, kot
               smo slišali, pozivom ministrstva oziroma ministra za pravosodje ne ukrepajo, pri
               čemer tega poziva žal ne sliši tudi minister za pravosodje sam, kajti minister za
               pravosodje je tudi sebe, sam sebe, ne da bi morda sam vedel, pozival k vložitvi
               pravnih sredstev zoper nekatere škodljive sklepe, izdane s strani stečajnih sodišč.
               Posledice <stage type="mag"/> <stage>(Nadaljevanje)</stage> neustrezne
               zakonodaje, posledice tega kaosa, ki sem ga uvodoma omenil, so mnogotere. Nimajo
               vpliv samo na javne finance, kar je danes zelo aktualna tema, ko se bližamo nekemu,
               bog ne daj grškemu sindromu, posledice tiso tudi v eroziji prane države, v rušenju
               nekih meril, standardov dobrega okusa pri nagrajevanju itn. posledica je tudi
               samopomoč h kateri se zatekajo posamezni obupani oškodovanci, ker s pravnimi sredstvi
               ne morejo niti teoretično doseči tistega kar bi v urejeni pravni državi lahko
               dosegli.</p>
               <p>Gospod državni sekretar se je precej zadržal v svojem, bom rekel v obrambi svojega
               ministrstva na tezi, da v Sloveniji velja dosledna delitev oblasti na zakonodajno,
               izvršilno in sodno. Žal je v konkretnih primerih ta delitev kar preveč ortodoksna.
               Ministrstvo za pravosodje, ki očitno to delitev oziroma to razmejitev tolmači tako
               dosledno, da niti v stečajnih postopkih kjer Ministrstvo za pravosodje nastopa kot
               upnik, ne želi uporabljati pravnih sredstev uperjenih zoper odločitev sodišča, ki je
               druga veja oblasti. Ampak tukaj ne gre za, v tem primeru ne bi šlo za kršitev
               neodvisnosti sodišča v odnosu do izvršilne veje oblasti, pač pa kvečjemu obratno.
               Vsak upnik ima pravico uporabljati pravna sredstva in izpodbijati škodljive sklepe,
               posebej sklepe, ki so izdani na evidentno nezakonito ali pa evidentno ne na
               protiustaven način. Vsak upnik ima pravico, državni organi imajo pa ne le pravico,
               pač pa za razliko od ostalih, recimo fizičnih oseb, delavcev, delavk IUV-ja, celo
               dolžnost, da zaščitijo javni oziroma državni interes, pa tega žal ne storijo. Zopet
               hiša s številko 203, mimo katere hodijo institucije in jim ni mar kaj se v teh hiši
               dogaja. Spremembe zakona katere se pripravljajo oziroma delovna skupina, ki je bila
               omenjena, seveda deluje. Tukaj moram pohvaliti ministrstvo za pravosodje, da ga ne
               bom samo grajal, v to delovno skupino, ki je zelo široko zastavljena in menda je bilo
               vanjo pritegnjeno kar nekaj upnikov, sicer ni pritegnila tako imenovane civilne
               družbe niti društva katerega danes s kolegom tukaj zastopava, pa vendarle je bilo
               naše društvo povabljeno vsaj na razgovor, ki smo jo imeli priložnosti zagovarjati
               predloge, ki smo jih sami pisno naslovili že večkrat, na pristojno ministrstvo v
               zvezi s potrebnimi korekcijami obstoječega in slovenčnega zakona. Še večje
               presenečenje je sledilo, ko smo slišali, da nekatere od naših pripomb vendarle očitno
               bodo akceptirane v novem predlogu, ki naj bi, kot sem razumel, jeseni šel v neko
               proceduro, žal večina teh predlogov ni bila akceptirana. Zaradi tega že zdaj
               napovedujemo, da v kolikor, mi bomo seveda na Ministrstvo za pravosodje še naprej
               pisali svoje utemeljene predloge, obrazložitve zakaj je te naše predloge potrebno in
               koristno involvirati v novo novelo oziroma v nov zakon. <stage type="mag"/><stage>(nadaljevanje)</stage> V kolikor pa nam ministrstvo oziroma Vlada ne bo
               prisluhnila, bomo seveda se morali obrniti na ta cenjeni Državni zbor oziroma na
               poslanske skupine, preko katerih bomo poskušali preko amandmajev zakonodajo vsaj do
               neke mere izboljšati, vsaj do tega mere, da bo, kar se tiče pravic upnikov v teh
               postopkih, standard izenačen s prejšnjim stečajnim zakonom, v določenih
               segmentih.</p>
               <p>Še nekaj malega v vezi s tem, kar je gospod državni sekretar prej naštel. Nagrade so
               bile, znižanje je bilo rečeno za 25% in postavljen nov limit 80 tisoč evrov. Na
               terenu tega enostavno ne opažamo. Teh 80 tisoč evrov v nekaterih primerih, se sicer
               upošteva, v nekaterih pa tudi ne. Torej ta limit za nekatere ne obstoji in če za
               nekatere ne obstoji, potem za nikogar ni treba, da obstoji očitno. V IUV je bilo
               rečeno, so delavci resda vložili pritožbo državno pravobranilstvo, pa ne, ampak s tem
               se kiti Ministrstvo za pravosodje. Češ mi smo pozvali delavko, naj vloži. Zanimivo
               pa, da to isto ministrstvo ni pozvalo državno pravobranilstvo, ki je očitno podrejeno
               temu ministrstvu in uboganja njegove direktive, da bi namesto tiste uboge delavke, ki
               mora plačati sodno takso, vložilo pritožbo s pomočjo svojih, izkušenih pravnih
               strokovnjakov, pri čemer državno pravobranilstvo je celo oproščeno sodne takse, za
               razliko od delavcev. To so absurdi. Našteti so bili razlogi, v katerih se lahko
               razreši stečajnega upravitelja in gospod sekretar je naštel zakonske določbe oziroma
               predpostavke ob katerih je ta pogoj, pogoj za razrešitev izpolnjen. Jaz pa lahko
               povem iz prakse, da je to misija nemogoče. Lahko so izpolnjeni vsi pogoji, če se
               sodišče odloči, da bo konkretnega upravitelja zaščitilo, ne bo nikoli odstavljen.
               Celo prihaja do pojavov prejudica, konkretni stečajni sodnik upnikom na njihovo
               vprašanje reče, upravitelja ne bom nikoli odstavil, ne glede na težo vaših očitkov in
               storjenih ravnanj.</p>
               <p>Seveda so takšne anomalije in takšni pojavi, ne ostanejo zgolj v naših dosjejih, pač
               pa jih vestno, redno, izčrpno pošiljamo in z njimi seznanjamo tudi državne
               inštitucije vključno s pravosodnim ministrstvom. Odziva žal ni oziroma ukrepanja ni,
               pa čeprav ima ministrstvo celo pristojnost odvzema dovoljenja za opravljanje dela
               upravitelja konkretni osebi.</p>
               <p>Rečeno je bilo, da Ministrstvo za pravosodje ni preiskovalni organ oziroma organ
               pregona, ki bi odkrival kazniva dejanja in tako naprej. Ampak zopet z našimi odkritji
               to ministrstvo tekoče seznanjamo in odgovor najpogosteje, njihov odgovor najpogosteje
               je, ministrstvo ni pristojno. V mnogih primerih verjamem, da ni pristojno, vsekakor
               pa je pristojno po 145. členu Zakona o kazenskem postopku, po katerem vsak državni
               organ mora, ne da lahko, mora za razliko od navadnega občana sprožiti kazenski
               postopek oziroma prijaviti kaznivo dejanje,<stage type="mag"/><stage>(nadaljevanje)</stage> podati kazensko ovadbo pristojnemu organu, v kolikor izve za
               utemeljen sum, da je to bilo to dejanje storjeno. Žal na to določbo, ne samo
               Ministrstvo za pravosodje, pač pa tudi drugi državni organi prepogosto pozabljajo,
               vključno s sodniki, ki so seveda do obisti seznanjeni z vsebino postopka in z vsemi
               nezakonitostmi, zlorabami in anomalijami v njih. Rečeno je bilo, zelo konkretno, da v
               primeru Videm-Krško, ta je eden najbolj zloglasnih primerov nagrajevanja, kjer se je
               pač nespoštovalo oziroma prezrlo ustavne zakonske in ne vem kakšne še določbe in
               odmerilo upravitelju enormno nagrado, mimo vseh normativov in predpisov, da v tistem
               primeru Ministrstvo za pravosodje ni ukrepalo iz razloga, ker je bilo poplačano že
               leta, če sem prav si zapomnil 96. Jaz se temu čudim. Kajti jaz vem, da v tistem
               stečaju upniki v celoti niso bili poplačani. Če je bil eden od upnikov, torej
               Ministrstva za pravosodje poplačan, obstoji tukaj sum privilegiranja enega upnika na
               račun ostalih, kar je zelo hud prekršek. Misli pa, da pa vseeno ta informacija, ki
               smo jo slišali ne drži. Imam tukaj pred seboj načrt končne razdelitve za Videm-Krško
               z dne 28. 4. 2009, to je kar precej po letu 1996. V tej končni razdelitvi so našteti
               vsi upniki, vključno z državnimi inštitucijami: Vlada Republike Slovenije,
               Ministrstvo za finance, Ministrstvo za notranje zadeve, Ministrstvo za okolje in
               prostor, Ministrstvo za pravosodje in tako naprej, da ne bom našteval še paradržavne
               sklada in druge uporabnike javnih financ. Pri čemer Ministrstvo za pravosodje pod
               številko 110, kot izkazani upnik njemu pripada v okviru načrta končne razdelitve še
               1286 evrov. Pustimo majhen znesek. Dejstvo je, če je bil leta 1996 Ministrstvo za
               pravosodje v celoti poplačan, mu ta znesek ne pripada več. V kolikor pa mu ga je
               stečajni upravitelj odmeril, to pomeni, da je bil ta upnik še vedno prisoten, kot
               aktivni upnik, kot evidentiran upnik z vsemi procesnimi pravicami tudi s pravico
               vlaganja pravnih sredstev med katere sodi tudi pritožba zoper evidentno nezakonit
               sklep stečajnega sodnika, s katerim je stečajnemu upravitelju odmera domala pol
               milijona evrov nagrade mimo vseh pravil, kot je bilo rečeno.</p>
               <p>Omenjeno je bilo kar nekaj primerov, pri katerih je sodnik gladko zaobšel uradne
               predpise, zakonske določbe in podzakonske akte in se je pač pri svoji odločitvi
               upiral na neke tarife, ki za stečajni postopek jih zakonodajalec niti slučajno ni
               predvidel. Teh pojavov je kar nekaj, en vzorčni je bil recimo naveden IUV ob
               najnovejši odmeri nagrade, zoper katero vem, da je državno pravobranilstvo že vložilo
               pritožbo, tokrat za razliko od prvega primera. Sprašujemo se, ali je sodniško delo
               res edino delo v tej državi, pri katerem je dovoljeno delati nezakonito, delati
               napake in te napake niso sankcionirane? <stage type="mag"/><stage>(nadaljevanje)</stage> Ali trajni mandat res daje dovoljenje sodniku, da te napake
               dela do nastopa svoje pokojnine, pokojninske dobe? Ali neodvisnost sodnika res
               pomeni, da je neodvisen, ne samo od ostalih vej oblasti in kakršnikoli vplivov na
               njegovo odločanje pač pa, da je neodvisen tudi od zakona, ustave, pravnih pravil,
               raznih načel postopka, konec koncev tudi od poštenja in zdravega razuma? Mi menimo,
               da ne in da tudi nad sodniki bi se moral izvajati določen nadzor, žal se tega nadzora
               ne izvaja. .../Medsebojno pogovarjanje./.. Lahko, nadaljujem?</p>
               <p>Se strinjam, da to nikamor več ne pelje in mislim, da se tudi nekateri drugi
               strinjajo, da take razmere nikamor več ne peljejo, da pa seveda bo pogrom nad
               tistimi, ki na te razmere in te deviacije opozarjamo je pa popolnoma razumljivo,
               kajti to je folklorni pojav v tej državi, vedno se sankcionira tistega, ki na
               nepravilnosti opozori ne pa na tistega, ki te nepravilnosti povzroča. Ministrstvo za
               pravosodje, tudi je bilo povedano, ne more zagotavljati enotne sodne prakse in to je
               še kako tema današnje razprave. Se strinjam. Lahko pa daje v konkretnih primerih
               uporablja na primer izredna pravna sredstva, daje pobudo za vložitev zahteve za
               varstvo zakonitosti in če uspe zadeva lahko v nekaterih izjemnih primerih pride tudi
               na Vrhovno sodišče, ki bo morda meritorno, dokončno odločilo in poenotilo sodno
               prakso na tem področju, torej, vendarle obstajajo mehanizmi, preko katerih se da
               doseči neko enotno sodno prakso, katero trenutno pogrešam. Povedano je bilo oziroma
               omenjeno je bilo, univerzalna krajevna pristojnost, ki jo seveda absolutno
               pozdravljamo. To je za nas novost, ki je dobrodošla. O vseh pritožbah naj bi po novem
               kot smo slišali odločali zgolj eno oziroma Višje sodišče v Ljubljani, postavlja pa se
               vendarle vprašanje, kako bo odločalo, kajti nekatera višja sodišča po Sloveniji
               trenutno menijo, da je odločitev Višjega sodišča v Ljubljani napačna in je njihova
               pravilna. Mariborsko je tipičen primer. Kdo bo poenotil? Torej, ponovno pogrešamo
               možnost preizkusa odločitve tudi inštančnega torej višjega, drugo stopenjskega
               sodišča pred nekim, recimo, vrhovnim sodiščem, česar pa kot sem povedal, v stečajnih
               postopkih praviloma ni mogoče doseči.</p>
               <p>Jaz bi na tej točki zaključil. Bi prosil, gospod Gorenak, če bi lahko nekaj malega
               dodal tudi moj kolega Miroslav Prunk, ki zadeve na določenih segmentih bolje pozna
               kot jaz. Hvala.</p>
            </sp>
            <sp xml:id="SDT5-OZNPJUIP-Nujna-028-2010-03-05.sp6">

               <speaker>PREDSEDNIK DR. VINKO GORENAK:</speaker>

               <p>Hvala lepa. Proceduralno bomo dali. Tudi sam ga imam, bom rekel, enega od
               proceduralnih predlogov. Moj proceduralni predlog je pravzaprav samo eden, zelo na
               kratko, če ga povem.</p>
               <p>Zasledil sem, da se je državni sekretar strinjal s sklepom številka 6, to je tisti
               sklep, ki izven tega sistema stečajnih nagrad poziva pravzaprav protikorupcijsko
               komisijo, jaz bi pa dodal tudi policijo in tožilstvo, ne v stečajnem postopku, ampak
               da ločeno tisti primer, najetja lastnega podjetja v Elanu vzamejo pod drobnogled. Jaz
               bi predlagal, glede na število govornikov, ki jih še imamo, ne moremo končati, da ne
               glede na to ta sklep danes sprejmemo. To bi bil moj proceduralni predlog. <stage type="mag"/><stage>(nadaljevanje)</stage> Da ga utemeljim. Še enkrat bom
               ponovil. Sejo vodim jaz in prosim, da niste živčni. Če želite pavzo, vam jo bom dal,
               sicer me pa ne prekinjajte. Proceduralno predlagam, da sklep številka 6, to je poziv
               Kosovi komisiji, dodajam pa tožilstvo in policijo vzamemo v naprej in jih pozovemo,
               da izplačilo, 180 tisoč evrov svojemu lastnemu podjetju, kar do lune "smrdi" po
               korupciji, proučijo prej. Če bomo čakali bomo s tem lahko tudi zamudili kaj. To je
               bil moj proceduralni predlog. Proceduralni predlog ima še gospod Colarič.
               Izvolite.</p>
            </sp>
            <sp xml:id="SDT5-OZNPJUIP-Nujna-028-2010-03-05.sp7">

               <speaker>ANTON COLARIČ:</speaker>

               <p>Hvala lepa. Jaz protestiram proti takemu vodenju seje, se opravičujem gospod
               predsednik, ampak mislim, da je moj predhodnik, ko je govoril, gospod Oblak, krepko
               zašel s poti tega dnevnega reda. In sicer, bil je naslov odmerjanje nagrad stečajnim
               upraviteljem po 11. juliju 2009. Jaz osebno mislim, da je napaka bila pri vabljenju
               na to sejo. Vidim, gospod Oblak sedaj redno sodeluje na naši seji, mislim, da se
               trikrat srečujemo in trikrat smo že dobili lekcijo, kaj je prav in kaj ne. Vidim pa,
               da ne vem sicer, zakaj je bil danes povabljen, ker po vabilu sodeč je le predsednik
               izvršnega odbora združenje upnikov HKS Sicura. Jaz sem zelo natančno pregled vso
               dokumentacijo, nikjer ni Sicura omenjena v tej dokumentaciji za današnjo sejo, tako
               naj bi se pogovarjali o nagradah stečajnim upraviteljem. Mislim, da je neopravičeno
               povabljen, niso pa povabljeni tisti, če bi hoteli resno razmišljati in odločati
               danes, to pa je, pravobranilstvo, tožilstvo pa še mogoče kdo, Gospodarska zbornica,
               itd. Jaz mislim, da neprestano, da poslušamo, mislim da že tretjič, samogovore, da to
               nima nobenega smisla. Izgubljamo čas. Zmanjkalo nam bo časa za razpravo poslancev.
               Moram povedati, da v bodoče, bi mogoče želel, če sem že podpredsednik pa še eden je
               tam, da se vsaj posvetujemo pred sejami, kdo bo vabljen, če ni to odveč, mogoče je,
               ampak tako mislim, da ni primerno, da poslanci na vsaki seji dobivamo lekcije in to v
               zadevah, ki se sploh ne tičejo dnevnega reda. Jaz smatram, da nadaljujemo z razpravo
               poslancev o zadevah, za katere smo bili danes povabljeni na sejo, ne pa, da poslušamo
               samogovore ljudi, ki vsaj na taki seji nimajo kaj početi.</p>
            </sp>
            <sp xml:id="SDT5-OZNPJUIP-Nujna-028-2010-03-05.sp8">

               <speaker>PREDSEDNIK DR. VINKO GORENAK:</speaker>

               <p>Najprej se bom opredelil do tega proceduralnega predloga, potem bom dal besedo tudi
               vam, seveda.</p>
               <p>Kdo je vabljen, kdo ne? Jaz se strinjam, da bi lahko povabili recimo tudi
               pravobranilstvo in bom to tudi upošteval za v bodoče, ker se mi zdi, da imate v tem
               kontekstu prav. Kar se pa tiče vabljenja, gospoda Oblaka in njegovega sodelavca,
               gospoda Prunka je pa situacija preprosto taka, jaz zaznavam, da je preprosto to
               civilno združenje, mislim, da sem prav povedal, eno redkih v tej državi, katerega
               člani so v preteklosti dobili težko lekcijo, tej lekciji se reče, udarjeni so bili po
               žepu in da so edini v tej državi, ki se znotraj teh civilnih združenj izjemno resno
               na neprofesionalni ravni ukvarjajo s to zadevo.<stage type="mag"/> <stage>(nadaljevanje)</stage> Mislim, da je govornik, rekel bom kaj, da se govornik je
               držal te zadeve, da je govoril v okviru dnevnega reda in zato ga tudi nisem
               prekinjal, bom pa upošteval tisti del, da bi v bodoče vabili tudi
               pravobranilstvo.</p>
               <p>Izvolite, gospod Magajna, vaše proceduralno.</p>
            </sp>
            <sp xml:id="SDT5-OZNPJUIP-Nujna-028-2010-03-05.sp9">

               <speaker>ANDREJ MAGAJNA:</speaker>

               <p>Jaz bi dal to mnenje, da je pravilno, da ste povabil predstavnike upnikov in to ne
               smatram za predavanje. Nasprotno, izredno pomembno zadevo, da od teh, ki so
               pravzaprav najbolj prizadeti v stečajnih postopkih, tudi slišimo primere anomalij in
               menim, da tudi v bodoče, ker se ta tema očitno ne bo končala, se vabijo predstavniki
               upnikov. Cilj stečajnih postopkov je poplačilo upnikom. Upnikom se ta stranka in mora
               imeti tukaj glavno besedo. Oni so tisti, ki najbolj vedo in najbolj čutijo na lastni
               koži te postopke. O vsebini pa se bom kasneje oglasil.</p>
            </sp>
            <sp xml:id="SDT5-OZNPJUIP-Nujna-028-2010-03-05.sp10">

               <speaker>PREDSEDNIK DR. VINKO GORENAK:</speaker>

               <p>Hvala lepa. To je bil gospod Magajna, zaradi zapisnika, ker sem prej zgrešil.</p>
               <p>Poglejte, sedaj mi imamo še dobrih osem minut. Teh osem minut bi jaz vendarle, ne
               glede na proceduralne zaplete ali proteste, še dal gospodu Prunku odnosno prosim, če
               prej zaključite, ker je bilo rečeno, da boste imeli kratko dopolnilo. Prosim.</p>
               <p>Se opravičuje, gospod Škrlec, replika. Izvolite.</p>
            </sp>
            <sp xml:id="SDT5-OZNPJUIP-Nujna-028-2010-03-05.sp11">

               <speaker>BOŠTJAN ŠKRLEC:</speaker>

               <p>Hvala lepa za besedo. Zelo na kratko se bom odzval samo na tisto, kar me je najbolj
               zbodlo, ker preprosto ne drži. V zvezi s stečajem IUV Vrhnika ne drži trditev, da
               minister ni pozval pravobranilstvo, naj se pritoži. Tukaj je potrebno povedati
               najprej to, da v zadevi IUV Vrhnika Ministrstvo za pravosodje sploh ni upnik, ampak
               je Ministrstvo za finance v invalidskem podjetju in Ministrstvo za okolje in prostor
               v splošnem delu IUV. Klub temu smo pozvali tako pravobranilstvo kot smo tudi
               obvestili Ministrstvo za okolje in prostor, naj vložijo pritožbo oziroma naj proučijo
               potrebo po vložitvi pritožbe. Toliko o tem. Kar pa se tiče mojih navedb v zvezi s
               terjatvami v Vidmu Krško d.o.o., ki naj ne bi bile resnične. Jaz povzemam to kar nam
               je posredovalo pravobranilstvo v pripravi odgovora na vaše poslansko vprašanje,
               gospod predsednik, in tam je pravobranilstvo navedlo, da so bile terjate upnika
               Republike Slovenije plačane po glavni delitvi leta 1996. S plačilom prijavljenih
               terjatev je državno pravobranilstvo stečajne spise zaključilo in iz istega razloga
               tudi niso pridobivali usmeritve iz navodil glede predmetnih sklepov o nagradah.
               Ministrstvo za pravosodje pa je kljub temu okoli 7. 9. na Ajpesu ugotovilo, da gre za
               sklep o nagradi upravitelju, ponovno pozvalo 9. državno pravobranilstvo, naj vloži
               pritožbe zoper navedeni sklep. To želim povedati zaradi tega, da ne bo izzvenelo
               tisto kar je povedal gospod Oblak kot edina in zveličavna resnica.</p>
               <p>V zvezi s sumi kaznivih dejanj pa moram reči, da zelo pozorno poslušam gospoda
               Oblaka, ko govori o sumih kaznivih dejanj in mu toplo svetujem, če meni, da gre za
               sume kaznivih dejanj, lahko te ovadbe, so bile tudi na ministrstvu, če želi, vendar
               moram povedati, da ministrstvo teh ovadbe ne more obravnavati in da bo odstopilo
               pristojnemu državnemu tožilstvu. Gotovo pa ne želimo, da gredo sumi kaznivih dejanj
               mimo, neraziskani. Primarni naslov za ovadbe kaznivih dejanj pa seveda ostajajo
               tožilstvu in policiji. Hvala lepa.</p>
            </sp>
            <sp xml:id="SDT5-OZNPJUIP-Nujna-028-2010-03-05.sp12">

               <speaker>PREDSEDNIK DR. VINKO GORENAK:</speaker>

               <p>Hvala lepa. Temu je replika tudi namenjena. Gospod Oblak, jaz vam bi dal, ampak
               replike na repliko ne smem dati. Moram biti korekten.</p>
               <p>Zaključimo 9. 45. Lepo prosim! Gospod če ste kratki, se pravi, gospod Prunk. <stage type="mag"/>
               </p>
            </sp>
            <sp xml:id="SDT5-OZNPJUIP-Nujna-028-2010-03-05.sp13">

               <speaker>MIROSLAV PRUNK:</speaker>

               <p>Hvala lepa za besedo. Veste, ko sem sedaj gledal obraze poslancev, ko spremlja to
               zadevo, sem bil malo globoko razočaran. Če bi gospod podpredsednik doživel to kar sem
               jaz, da po 25. letih dela sem dobil brco v rit, brez jamstvenega sklada brez
               odpravnine brez nič, da se sedemnajst let borim za stečajem Slavnika Koper, poglejte,
               to je fascikel, ki nosi številko 11. Pomeni 11 takih bukev se je v tem času nabralo.
               Gospod Potrč je edini od tukaj, ko je bil na Rejčevi komisiji, smo zadevo Slavnik v
               parlamentu obravnavali. Celo do tega prišlo, da je gospod Potrč bil pripravljen in je
               predlagal, da se bi poseben zakon za Slavnik sprejel, ker je bilo toliko anomalij,
               ampak na žalost ni prišlo do tega in to se še zdaj nadaljuje. Jaz bi hotel samo,
               želel sem, gospod predsednik, na tipičnem primeru, nič tako kot je bilo prej splošno,
               ampak na konkretnem primeru Slavnika Koper, kaj se je dogodilo po 11. 7., z nagrado
               stečajnega upravitelja. In bi, dovolite, bom zelo na kratko, boste videl kaj je
               to.</p>
               <p>Stečaj Slavnika traja od 9. 2. 1993. leta, to se pravi sedemnajsto leto. Trenutno je
               tretji stečajni upravitelj, dva sem uspel razrešiti, tega mi ne uspe rezrešiti.
               Mogoče bo sedaj gospod Šrkrlec pomagal, ko bo tukaj prebral oziroma ko to bo slišal,
               da bomo ga skupaj, ker tam je tudi upnik ministrstvo. Ko je 19. 4. 2002 sprejel to
               delo, se je potem permanentno dajal sklepe za akontacije nagrad, če ravno so
               revizorji agencije za lastninsko preoblikovanje podjetij, ugotovili, da do leta 2002
               se že bliža višina izplačilo 21. milijonov takratnih SIT. Kljub temu je on dal za
               vsako polletje, je dal predlog, predsednik stečajnega senata mu je odobril in tako je
               od marca leta 2003 do 2005 pokasiral 29 tisoč nekaj evrov, nad odredbo, nad
               maksimalnim zneskom. Nič za to. Ko je prišlo sedaj z novo, 11. 7. je pohitel in na
               podlagi novega pravilnika za isto delo kot ga je prej opravljal in bil plačan z
               akontacijami, je predlagal plačila za otvoritveno bilanco katero naj bi izdelal 1. 5.
               2003, nadomestilo v višini 24 tisoč evrov. Nadomestilo je bilo korektno narejeno po
               skladu s pravilnikom. To nimam nič proti. Vendar pa, temeljito sem prelistal spis,
               otvoritvena poročila otvoritvene bilance v spisu se ne nahaja oziroma se je, bila
                  <stage type="mag"/> <stage>(nadaljevanje)</stage> poročila otvoritvene
               bilance s spisu se ne nahaja oziroma je bila priložena temu predlogu po natanko 2.617
               dnevih. To vsakemu kmečkemu človeku pomeni, da takrat 1. 5. ta bilanca to delo ni
               bilo opravljeno, za katero je on zahteval 42.000 evrov, samo poglejte, to je vse v
               redu in prav. Ko pa je sodnica odločala o tej nagradi mu je prisodila ne 20 oziroma
               20.000 je on predlagal, mu ni dosodila 20.000, ampak 42.000, pomeni, da mu je
               dosodila nekaj, kar sploh ni zahteval. Verjetno pravniku, gospodu Potrču, bo jasno,
               da to je tako v nebo vpijoče, da ne vem kam gre, ampak poglejte, Višje sodišče je to
               požegnalo. Hvala bogu, da je državno pravobranilstvo na našo, bila sva oba pri njih,
               na našo iniciativo zahtevalo oziroma je vložilo zahtevo za varstvo zakonitosti in
               verjeli ali ne, državno tožilstvo je to tudi vložilo. Prvi primer od kar jih jaz
               poznam v stečajnih zadevah. Upam, da bo do tega tudi sedaj Vrhovno sodišče sprejelo
               določeno prakso.</p>
               <p>Opravičujem se, imel bi namen konkretno dati, ker je to vse, kar govorim, je
               argumentirano, to ni lari fari. Vendar ker je čas bi s tem zaključil oziroma ne,
               vprašal bi gospoda Škrleca, ali bo tako, po mojem skromnem mnenju, laičnem, si
               zaslužil taka sodnica s takim delom odvzem trajnega mandata in bomo videli, če bo
               ministrstvo predlagalo in vam, da boste poslanci to naredili. Če boste to naredili
               zapomnite si dobro, to bo več vredno kot pet novih zakonov, ker življenje je eno. Ko
               človeka ti umakneš takrat reagira. In bodo sodniki vedeli, da ne morejo tako delat
               kakor IUV Vrhnika, mimo vseh odločb od zakonov, v bistvu določa nagrado prosto po
               Prešernu in nihče, ministrstvo ni predlagalo odvzem trajnega mandata, gospod Škrlec.
               Če bi bilo, gospod Škrlec, v položaju upnika, bi "sakramensko" drugače delal. Hvala
               lepa.</p>
            </sp>
            <sp xml:id="SDT5-OZNPJUIP-Nujna-028-2010-03-05.sp14">

               <speaker>PREDSEDNIK DR. VINKO GORENAK:</speaker>

               <p>Mi smo na 9.44. Govornikov imam celo serijo. Termin, ki ga imamo, glede na to, da
               imamo sedajle ob 10. uri nadaljevanje redne seje, je situacija taka, da lahko že kar
               sedajle rečem, da bomo nadaljevali, to najverjetneje, o čemer boste še obveščeni, 16.
               3. Rezerviran imamo še en datum, ker redne zakonodaje za naslednjo sejo za naš odbor
               praktično nimamo in bomo tako ali tako nadaljevali, .../Oglašanje iz klopi./ ter da
               bomo lahko v vsekam primeru nadaljevali.</p>
               <p>Gospod Potrč, proceduralno.</p>
            </sp>
            <sp xml:id="SDT5-OZNPJUIP-Nujna-028-2010-03-05.sp15">

               <speaker>MIRAN POTRČ:</speaker>

               <p>Vprašal bi vas samo, ali mislite sejo sklicati tako, da jo bomo lahko tudi v nekem
               normalnem času isti dan končali, ali jo boste sklical spet v vedenju, da bo trajala
               uro in pol, ali malo več, in da bomo opravljali nadaljevanja vam v korist, ne pa
               ljudem v korist, ne tistim, ki trpijo v korist, ampak vaši promociji, zato da bomo
               mnogokrat obravnavali ista vprašanja, nikoli pa prišli do rezultata. Predlaga, da
               izberete datum in uro, kjer bomo lahko to stvar zaključili, ker danes ste ved, da je
               ne bomo. Hvala.</p>
            </sp>
            <sp xml:id="SDT5-OZNPJUIP-Nujna-028-2010-03-05.sp16">

               <speaker>PREDSEDNIK DR. VINKO GORENAK:</speaker>

               <p>Hvala lepa. Poglejte, jaz sem vam natanko povedal zakaj sem sejo sklical danes.
               Zaradi tega, ker me na to veže Poslovnik in nič drugega. Predvideval sem pa, da ne
               bomo končali, to je pa tudi res. Vendar dolžan sem v 14 dneh po vložitvi zadevo
               sklicati. To je ena zadeva. Torej, gre za Poslovnik. V nadaljevanju imamo rezervirana
               dva termina za redno sejo, kot sem poudaril. Obakrat imamo na razpolago 6 ur, toliko
               rezervacije imamo pripravljene in ni nobenega razloga, da ne bi končali, prav
               nobenega razloga. In naslednjič lahko povabim..../oglašanje iz klopi./ naslednjič
               lahko povabim, tako kot je bilo proceduralno predlagano s strani gospoda Colariča,
               seveda tudi pravobranilca in vse tiste, ki jih boste tudi vi predlagali. Nimam
               nobenih težav s tem, da koga povabim. Prav se mi pa zdi, povabil bom tudi današnja
               sogovornika, da smo si na jasnem, oba.</p>
               <p>Sejo na podlagi 73. člena na tej točki prekinjamo. Hvala. <title><stage>(SEJA JE BILA
                  PREKINJENA 5. MARCA 2010 OB 9.46.)</stage></title>
               </p>
            </sp>
         </div>
      </body>
   </text>
</TEI>
