<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZP-Nujna-018-2011-05-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za promet</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">B0F3D2547426D9E3C125787700383C33</idno>
               <idno type="custom" subtype="day">C317E89BE4E2370EC1257888002D3DC5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=C317E89BE4E2370EC1257888002D3DC5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZP-Nujna-018-2011-05-03.OZP" n="018">
               <name>Nujna</name>
               <date when="2011-05-03"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZP-Nujna-018-2011-05-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZP-Nujna-018-2011-05-03.OZP">
                        <orgName key="OZP">Odbor za promet</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA PROMET</stage>
            <stage type="session">18. nujna seja</stage>
            <stage type="date">(3. maj 2011)</stage>
            <stage type="chairman">Sejo je vodil Janko Veber, predsednik odbora.</stage>
            <stage type="time">Seja se je pričela ob 8.13.</stage>


            <sp xml:id="SDT5-OZP-Nujna-018-2011-05-03.sp1">

               <speaker>PREDSEDNIK JANKO VEBER:</speaker>

               <p>Dobro jutro, jaz se vam opravičujem za to zamudo ampak enostavno je bilo več prometa
               kot smo navajeni tako da vas pozdravljam na tej 18. nujni seji Odbora za promet.
               Ugotavljam, da ni upravičenih in najav za nadomestne člane tako da prehajamo na
               določitev dnevnega reda, ki je sklican na zahtevo Poslanske skupine Slovenske
               demokratske stranke. S sklicem ste dobili dnevni red in sicer točka 1 - slabšanje
               konkurenčne prednosti in razvojnega potenciala Luke Koper ter slovenske logistike
               zaradi ukrepov Vlade in Ministrstva za promet. Ker v poslovniškem roku nisem prejel
               predlogov za njegovo spremembo je ta določen kot ste ga prejeli s sklicem seje.</p>
               <p>Tako prehajamo na obravnavo <title xml:id="SDT5-OZP-Nujna-018-2011-05-03.title1">1. IN EDINE TOČKE DNEVNEGA REDA - TOREJ SLABŠANJE
                  KONKURENČNE PREDNOSTI IN RAZVOJNEGA POTENCIALA LUKE KOPER TER SLOVENSKE LOGISTIKE
                  ZARADI UKREPOV VLADE IN MINISTRSTVA ZA PROMET.</title>
               </p>
               <p>Zahtevo za obravnavo je podala Poslanska skupina Slovenske demokratske stranke s
               dopisom 19. aprila 2011. Na sejo odbora so bili povabljeni vodja poslanske skupine
               Slovenske demokratske stranke, gospod Jože Tanko ni predstavniki Ministrstva za
               promet. Torej lepo pozdravljeni.</p>
               <p>Kot gradivo za razpravo pa ste prejeli gradivo, ki je bilo predloženo zahtevi.
               Predlagam, da najprej predstavnik Poslanske skupine Slovenske demokratske stranke na
               kratko predstavi predlog njihove zahteve za obravnavo navedene teme. Sprašujem, kdo
               bo... Ja, gospod Verlič imate besedo.</p>
            </sp>
            <sp xml:id="SDT5-OZP-Nujna-018-2011-05-03.sp2">

               <speaker>DR. PETER VERLIČ:</speaker>

               <p>Hvala lepa. Vsem prav lep pozdrav, spoštovanemu državnemu sekretarju s sodelavci,
               kolegicami in kolegom poslancem.</p>
               <p>Torej v Poslanski skupini Slovenske demokratske stranke ugotavljamo, da po dveh letih
               mandata Pahorjeve Vlade nobeden od ključnih projektov na tej predvolilni, če lahko
               tako rečem, temi koalicije, da bo Slovenijo spremenila v logistično platformo ne
               poteka z zadovoljivo dinamiko oziroma menimo celo, da so se nekatere odločitve, ki
               jih je že prejšnja Vlada sprejela v temu duhu, da bi se projekti odvijali hitreje, da
               bi pravzaprav luka Koper kot naše edino okno v svet imelo konkurenčni položaj
               boljših, ne pa slabših. Da so pravzaprav spremenjena v takšni smeri oziroma, da
               obstaja bojazen, da bo namesto tega, da bi Luka Koper in slovenska logistika nasploh
               postala in izkoristila vse te prednosti vse te prednosti in pa razvojne potenciale,
               še zlasti v luči konkurence iz sosednjih držav, Italije in pa Hrvaške, posledično pa
               tudi Avstrije in pa dveh nam bližnjih konkurenčnih pristanišč Reke in pa Trsta, da se
               pravzaprav dogaja ravno obratno. Morda samo za izhodišče v prejšnjem mandatu je bil
               zagotovo sklenjen ključni sporazum med Vlado Republike Slovenije in Republiko Italijo
               o izgradnji visoko zmogljivostne železniške povezave na odseku Trst, Divača in Koper,
               ki je vključeval seveda tudi novo sodobno dvotirno povezavo med Koprom in pa Divačo s
               priključevanjem na območju Črnega Kala. Zakaj? Ravno zaradi tega, ker je pravzaprav
               italijanska stran ves čas pogojevala da se obe dve pristanišči, Trst in Koper,
               povežeta po najkrajši poti in sicer s kratko šestkilometrsko povezavo med obema
               pristaniščema, se pravi tik ob obali. In temu seveda je bila tedaj velika
               naklonjenost tudi pri evropskem koordinatorju in seveda italijanski strani je ves čas
               ustrezalo ravno to kar obstaja zdaj bojazen, da je bil ta mednarodni sporazum
               spremenjen tako, da visoko zmogljivostna proga hitra poteka od Trsta proti Divači
               mimo Sežane, se pravi zelo stran od Kopra, medtem ko pa je bila tudi dvotirnost naše
               osrednje povezave med Koprom in pa Divačo spremenjena nazaj v enotirno progo. Se
               pravi ta hip zgleda zemljevid mednarodnih koridorjev tako da bosta Trst in Divača
               preko Sežane povezana z moderno dvotirno povezavo, Koper in pa Divača pa seveda z
               enim tirom.</p>
               <p>V prejšnjem mandatu so bili postavljeni vsi pogoji za uresničitev prostorskega načrta
               za posodobitev koprskega pristanišča z podaljšanjem obeh pomolov, z izgradnjo
               tretjega pomola in pa seveda začela so se prizadevanja za vstop strateškega
               partnerja, ki ne bi samo seveda okrepil slovensko logistiko ampak pomagal tudi pri
               modernizaciji železniške infrastrukture. In ne nazadnje, sprejeta je bila resolucija
               o nacionalnih razvojnih projektih za katero je bilo seveda opredeljeno 8,9 milijarde
               evrov do leta 2023, predvsem za posodobitev petega in pa desetega koridorja, se pravi
               železniškega križa preko Slovenije. In te resolucije, kar je seveda dobro, tudi
               sedanja Vlada ni spremenila je pa seveda vprašanje kako se pravzaprav ti projekti
               izvajajo. Menimo, da so ti projekti, ki so bili nastavljeni v prejšnjem mandatu
               pomenili dobro podlago in bi jih nova vlada lahko takoj naslednji dan pričela
               uresničevati vendar imamo občutek, da je prišlo pri tem do zastoja.</p>
               <p>Zato menimo, da je ta seja danes potrebna, da se pogovorimo o teh vprašanjih
               temeljito in vsebinsko in pa seveda da se sprejmejo tudi ustrezni sklepi. V gradivu
               smo zapisali nekih deset vprašanj okoli katerih se nam zdi, da bi se bilo danes
               potrebno ključno pogovoriti, seveda pa se bodo verjetno odprla še nekatera. Skratka
               predlagatelji želimo dobiti odgovore na nekatera ključna vprašanja in sicer zakaj je
               bil spremenjen sporazum med Italijo in Slovenijo o poteku čezmejnih železniških
               povezav in ali držijo navedbe, da je sprejeta povezava med Trstom in Divačo preko
               Sežane, s čimer postane ponovno aktualna namera italijanske strani, da se Koper in
               Trst poveže s krajšo železniško progo tik ob obali. To bi pomenilo, da bi tovor iz
               Luke Koper speljali po krajši povezavi do Trsta nato pa po italijanski strani do
               Trbiža in od tod do Celovca in Gradca po avstrijski strani s čimer bi bil peti
               koridor preko Slovenije nepotreben.</p>
               <p>Kakšna je vsebina tega sporazuma, kdo ga je podpisal in kako potekajo sedaj trase
               železniških povezav? Zakaj je bil spremenjen državni prostorski načrt, ki je z
               dvotirne železniške povezave med Koprom in Divačo spet uvaja enotirno progo in s tem
               slabša kapaciteto proge ter daje prednost dvotirni povezavi med Trstom in Divačo, ki
               bo dvotirna, povezava med Koprom in Divačo pa slabša, enotirna. Ali iz zgornjega
               sledi, da postaja prioriteta Trst in ne Koper? Ali so morda te spremembe že v duhu
               nove povezave med Koprom in Trstom ob obali ter s tem ponovnem popuščanju
               italijanskim in avstrijskim interesom. Kako poteka in v kateri fazi se nahaja projekt
               izvedbe železniške povezave med Divačo in Koprom ter kdaj je predvidena njegova
               realizacija? Kako poteka projekt posodobitve koprskega pristanišča, kdaj bodo
               realizirani projekti za povečanje pretovornih kapacitet pomolov? V kateri fazi se
               nahaja izgradnja tretjega pomola? Kakšen je bil lanski poslovni uspeh slovenskih
               logističnih podjetij, Luke Koper, slovenskih železnic, Inter Evrope ter ostalih
               podjetjih, ki so pomembno vezana na delovanje Luke Koper. Zakaj Vlada ne nadaljuje
               pogovorov za iskanje strateškega partnerja in zakaj so pogovori z gospodom
               Medonrom<stage xml:id="SDT5-OZP-Nujna-018-2011-05-03.stage6">(?)</stage> zastali? Kako poteka in v kateri fazi se nahaja izvajanje projektov
               posodobitve železniških povezav iz resolucije o nacionalnih razvojnih projektov, še
               zlasti na petem koridorju od Kopra, Divače, Ljubljana, Zidanega mosta do Hodoša.
               Torej to so nekatera ključna vprašanja na katera želimo dobiti odgovor, saj menimo,
               da so usodno vezana z nadaljnjim razvojem Luke Koper in pa slovenske logistike in pa
               na splošno prometne infrastrukture nasploh.</p>
               <p>Dovolite mi, da preberem še sklepe, ki smo jih predlagali v ta namen odbora za
               promet. In sicer, prvič - odbor za promet se je seznanil s potekom aktivnosti na
               področju razvoja in poslovanja Luke Koper ter ostalih logističnih podjetij, ki so
               pomembno vezana na poslovanje Luke Koper. Drugič - Odbor za promet poziva Vlado
               Republike Slovenije in Ministrstvo za promet, da sprejemata vse ustrezne ukrepe ter
               pospešita aktivnosti za preprečitev nadaljnjega slabšanja konkurenčne prednosti in
               razvojnega potenciala Luke Koper ter slovenske logistike nasploh. Tretjič - Odbor za
               promet poziva Vlado Republike Slovenije, da nadaljuje z iskanjem strateškega
               partnerja, ki bo vladal v modernizacijo slovenske železniške infrastrukture in krepil
               slovenski logistični sistem. Četrtič - Odbor za promet predlaga Vladi Republike
               Slovenije, da ponovno prouči železniške povezave na čezmejnem poteku med Italijo in
               Slovenijo v luči zaščite interesov Luke Koper in slovenske logistike ter s tem
               prepreči obvoz blagovnih tokov mimo Slovenije preko Italije in Avstrije ter Hrvaške
               preko tržaškega in reškega pristanišča. Petič - Odbor za promet poziva Vlado
               Republike Slovenije in Ministrstvo za promet, da pospešeno nadaljuje z izvajanjem
               modernizacije železniških koridorjev, zlasti petega koridorja med Koprom in Hodošem,
               ki je ključen za razvoj in obstoj Luke Koper. Hvala lepa.</p>
            </sp>
            <sp xml:id="SDT5-OZP-Nujna-018-2011-05-03.sp3">

               <speaker>PREDSEDNIK JANKO VEBER:</speaker>

               <p>Hvala tudi vam za uvod v to razpravo. V nadaljevanju pa sprašujem, če želi
               predstavnik Ministrstva za promet, gospod Igor Jakomin, podati odgovore oziroma
               stališče ministrstva? Izvolite.</p>
            </sp>
            <sp xml:id="SDT5-OZP-Nujna-018-2011-05-03.sp4">

               <speaker>DR. IGOR JAKOMIN:</speaker>

               <p>Hvala lepa. Lep pozdrav vsem skupaj. </p>
               <p>Dati odgovor, saj verjetno ne bomo utegnili v tako kratkem času dati odgovore na vsa
               ta postavljena vprašanja. Moram reči, da me ta vprašanja precej čudijo, ker izgleda
               kot da ni nobenih informacij kaj se dogaja na področju prometa v zadnjih dveh letih,
               čeprav mislim, da nobenega podatka ne skrivamo ampak ta vprašanja me, moram reči,
               blazno čudijo, ker so informacije očitno pri predlagateljih teh vprašanj očitno zelo
               popačene.</p>
               <p>Najprej se sprašujem sploh, ko govorimo o slabšanju konkurenčne prednosti in
               razvojnega potenciala Luke Koper ter slovenske logistike se najprej sprašujem zakaj v
               bistvu po tej krizi, ki je prizadela globalno gospodarstvo zakaj edini v severnem
               Jadranu beležimo blazen porast tovora v Kopru. Toliko govorimo o slabšanju
               konkurenčne prednosti pa me najprej to zanima, tako bom postavljen tudi jaz
               predlagateljem potem prosim ogovor na to vprašanje, ko bom jaz zaključil z odgovori.
               Verjetno, ne vem mogoče imajo v Kopru čarobno palčko ali pa prekrivajo rezultate pa
               jih poneverjajo.</p>
               <p>Ampak verjetno predlagatelj želi odgovore na vsa vprašanja po vrsti, pa ali gremo po
               vrsti ali generalno? Potem pa, prvo vprašanje, zakaj je bil spremenjen sporazum med
               Italijo in Slovenijo v poteku čezmejnih železniških povezav in ali držijo navedbe, da
               je sprejeta povezava med Trstom in Divačo preko Sežane, s čimer postane ponovno
               aktualna namera italijanske strani, da se Koper in Trst poveže s krajšo železniško
               progo tik ob obali. To bi pomenilo, da bi tovor iz Luke Koper speljali tako naprej,
               da ne bom zdaj bral do konca... Ne vem od kje informacija o povezavi Koper - Trst kar
               vsaj v temu mandatu na Ministrstvu za promet pa tudi vladi nikoli ni bilo stališče,
               nikoli ni bilo govora o temu, kvečjemu obratno. Vedno je bilo stališče ministra in
               celotne ekipe na ministrstvu, da ne sme priti do povezave Trsta in Kopra prav zaradi
               tega, ker s tem bi se lahko tovori lahko speljali iz Kopra preko Trsta, Tržiča naprej
               in na ...<stage xml:id="SDT5-OZP-Nujna-018-2011-05-03.stage7">/Nerazumljivo./</stage>... progo kar seveda ni v interesu Republike Slovenije in
               logistični operaterjev, ki delujejo v Sloveniji.</p>
               <p>Prav zaradi te bojazni je v bistvu dogovor, ki je bil v progi Trst - Divača, ki naj
               bi v bistvu trasa peljala mimo Trsta do Črnega Kala in naprej do Divače bil
               spremenjen, sicer na začetku na zahtevo italijanske strani, saj je italijanska stran
               prva odstopila od te ideje, ki jo je prejšnja vlada podpisala s predlogom, da se
               povežeta koprsko in tržaško pristanišče. Slovenska stran na to ni pristala, zato, ker
               vemo, da pri takšni rešitvi bi izgubili lahko sredstva za povezavo Koper - Divača kar
               je v bistvu glavni projekt ne samo za ta mandat ampak za celotno Slovenijo tudi v
               naslednjih mandatih. In zaradi tega slovenska stran ni mogla pristati na takšno
               povezavo in predlagala, da se proučijo nove možnosti. In skupni dogovor z Italijani
               je bil, da se povezava Trst - Divača naredi tudi z odhodom Trsta in da se iz
               Nabrežine poveže Divača, po zdajšnji trasi v bistvu petega koridorja. Zaradi tega je
               tudi prišlo do te spremembe.</p>
               <p>Povezano s tem je bilo tudi eno od vaših vprašanj zakaj gradnja Koper - Divača
               enotirne proge, ne dvotirne proge. Verjetno se zelo dobro spomnite, vsaj konkretno
               gospod Verlič ste bili na mojem mestu pred menoj, se spomnite koliko časa traja za
               pridobiti vso prostorsko dokumentacijo, da lahko začneš z gradnjo. Eno idejo lahko
               lansiraš in to ste zelo dobro naredili, da ste predlagali dvotirno progo Koper -
               Divača. Niste pa za tem imeli nobenih izračunov ali bo ta proga rentabilna ali
               dejansko potrebujemo dva nova tira ampak pustimo to, dajmo reči, da ste tukaj imeli
               prav. Dejstvo pa je, da je bil postopek voden tako, da je dokumentacija, prostorska
               dokumentacija za en tir bila že zelo, zelo daleč, za drugi tir bi pa celoten projekt
               vrnila nazaj in bi mi zaključili ta mandat brez da bi sploh imeli niti polovico vseh
               prostorskih dokumentov. Kar bi pomenilo, da bi začeli lahko z gradnjo ne v letošnjem
               letu ampak bi začeli lahko z gradnjo leta 2018 ali kaj kasneje. In zaradi tega je
               bila tudi odločitev, da gremo naprej z novo enotirno povezavo zato, da čim prej
               postavimo še en tir poleg obstoječega zato, da ne bi pripeljali Luko Koper v neko
               ozko grlo in v zasičenost kar se v veliko drugih pristaniščih tudi dogaja. Poleg tega
               pa v kolikor tega ne bi naredili bi prišli v situacijo da leta 2015 ne bi počrpali
               vseh evropskih sredstev, ki smo jih imeli na razpolago. Vemo, da perspektiva 2007 -
               2013 se zaključuje, zadnji upravičeni strošek je lahko 31. 12 2015 in v kolikor do
               takrat ne bi imeli državnega prostorskega načrta za novo dvotirno progo bi vsa
               sredstva, ki smo jih imeli na razpolago izgubili. In mislim, da takšno ravnanje, če
               bi se po temu ravnali bi bilo zelo, zelo neodgovorno.</p>
               <p>Glede vsebine sporazuma Trst - Divača jaz mislim da se to drugo vprašanje nanaša na
               Trst - Divača, kdo ga je podpisal, kako potekajo trase železniških povezav. Trase
               železniških povezav, tako kot sem povedal Nabrežina, Sežana, Divača. Sedaj je v fazi,
               da se zbira med dvema trasama kjer bi se omogočila vzpostavitev koridorja hitrih
               železnic. Prej ste omenili evropskega koordinatorja za šesti prednostni projekt.
               Evropski koordinator gospod Brinkorst<stage xml:id="SDT5-OZP-Nujna-018-2011-05-03.stage8">(?)</stage> je v bistvu ne samo, da je soglašal s tem
               novim dogovorom med Italijo in Slovenijo s tako imenovano višinsko progo ampak je
               celo on ga predlagal in je bil zelo naklonjen tej povezavi. Kdo je podpisal? Podpisal
               sem ga jaz pravzaprav pooblastilo Vlade.<stage type="mag"/>
               <stage xml:id="SDT5-OZP-Nujna-018-2011-05-03.stage10">(nadaljevanje)</stage> Tretje vprašanje, upam da je zadovoljiv odgovor če ne boste dopolnili
               vprašanje.</p>
               <p>Ali je iz zgornjega sledila prioriteta Trst in ne Koper? Mislim, ne vem če bom sploh
               na to odgovoril, Koper - Divača je prioriteten projekt ne samo za to Vlado ampak tudi
               upam, da za vse naslednje vlade, ki bodo prišle za nami in tako je brez veze dajati
               odgovore. Ali so to spremembe že v duhu nove povezave med Koprom in Trstom ob obali,
               še enkrat ponavljam, te povezave nikoli, vsaj v tej Vladi ni bilo govora, kvečjemu
               obratno. Ko je Italija predlagala to smo mi zavrnili in takrat v bistvu so tudi vsa
               pogajanja in pogovori z italijansko stranjo za nekaj časa prenehali prav zaradi tega,
               ker ne smemo, ne želimo in nočemo, da bi se v bistvu omogočilo izgradnjo povezave med
               Koprom in Trstom čeprav nekateri trdijo, da je krajša, da je boljša, da je cenejša
               zaradi tega, ker bi Koper kot edino slovensko pristanišče izgubil svojo konkurenčno
               prednost. In o temu v tej Vladi nikoli ni bilo govora zato prosim, ne z
               dezinformacijami.</p>
               <p>Kako poteka, v kateri fazi se nahaja projekt izvedbe železniške povezave med Divačo
               in Koprom ter kdaj je predvidena njihova realizacija? Jaz bi prosil tukaj kolego
               Godca, direktorja direkcije za izgradnjo železniške infrastrukture, da vam točno pove
               vse podatke. Izvolite.</p>
            </sp>
            <sp xml:id="SDT5-OZP-Nujna-018-2011-05-03.sp5">

               <speaker>GOSPOD GODEC:</speaker>

               <p>Hvala lepa. Mogoče, če mi je dovoljeno bi jaz se kljub temu vrnil malo k temu in
               mogoče obrazložil zakaj je bilo dodatno oblikovano stališče za enotirno progo. Veste
               da so se vse aktivnosti začele leta 1996 v bistvu, da naša država 1999 leta dala
               pobudo za državni lokacijski načrt. 2005 je bila uredba o državnem prostorskem
               načrtu, 2007 je bila dana pobuda za dvotirnost, dopolnitev državnega prostorskega
               načrta in 2008 leta je bil potem sklep Vlade za odobritev dvotirnosti. Leta 2010 pa
               je bil sklep Vlade za dopolnitev za priključek Trst - Divača je bil sklep za enotirno
               progo zaradi odstopa italijanske strani. Italijanska stran je odstopila zaradi, moje
               osebno mnenje zaradi tega, ker so se začele ravno v letu 2009 in v 2010 vse
               aktivnosti, da takoj začnemo z gradnjo enotirne proge predvsem zato, ker smo takoj v
               letu 2009, ko sem prevzel vodenje direkcije pospešili in pridobili glede na vse možne
               resurse že pridobili projekt za gradbeno dovoljenje. Seveda, te informacije so, to je
               pa zdaj spet moje osebno mnenje, so gospodje iz Italije kar spodbudile, da so takoj
               našli izgovore zakaj ta stvar, dvotirnost je pa dobra in pravzaprav da bi s tem spet
               zavrli gradnjo povezave med Koprom in Divačo. Takrat je pokrajina Furlanija Julijska
               krajina iz okoljskih razlogov vlivi trase na Kras in kraške prijave dala negativno
               mnenje in na osnovi potem te zavrnitve in nadaljnjih enostranskih preverjanj,
               italijanskih, so Italijani predlagali izredno srečanje to kar je državni sekretar
               potem že povedal, te ...<stage xml:id="SDT5-OZP-Nujna-018-2011-05-03.stage11">/Nerazumljivo./</stage>... komisije.</p>
               <p>Na temu srečanju so bile nam predstavljeni neke nove variante Trst - Divača. Seveda
               predlagane variante pri nas niso bile sprejemljive in potem je začela zadeva teči v
               tej smeri kot je povedal Državni sekretar in te aktivnosti seveda zdaj tečejo v tej
               smeri, da v severnem delu se pravi tega širšega koridorja in smo iskali variante za
               povezavo Nabrežine - Divača. S tem nekako se odmaknili od Trsta in seveda nadaljevali
               pa z vsemi aktivnostmi in pospešeno z enotirnostjo na odseku Divača - Koper. Menim,
               da smo s tem italijansko stran, ko smo šli v enotirnost presenetili in njihovo
               oviranje, bi rekel, pri tem projektu zminimizirali.</p>
               <p>Sami ukrepi, ki zdaj tečejo, res je, da sem napovedal ,da bomo gradbeno dovoljenje
               dobili do konca preteklega leta. Žal se je v temu času pojavila težava, da je
               potrebno kljub temu, da je državni prostorski načrt bil že obravnavan, da je tako
               bilo ugotovljeno na pristojnih odborih Ministrstva za okolje in prostor, da je
               potrebno urediti okoljevarstveno soglasje. Seveda okoljevarstveno soglasje je
               poslovni pogoj za ureditev gradbenega dovoljenja. Okoljevarstveno soglasje smo
               vložili v letošnjem letu z dopolnitvami ga po pripombah odbora ARSO-ta do začetka
               aprila in mislim, da smo izpolnili vse pogoje ki morajo biti pri tem, da lahko se
               dobi gradbeno dovoljenje. Da pa ne bi čisto izničili obljube, ki sem jo dal, da bomo
               začeli z aktivnostmi v preteklem letu pa lahko povem, da smo začetek gradnje z
               razpisom 16. decembra v preteklem letu, z razpisom za predstavitev
               telekomunikacijskih vodov in ostalih komunikacij, komunalnih vod, vodovodov in tako
               naprej in da smo dali tudi razpis za preureditev visokonapetostnih omrežij katera
               prečkajo novo traso. In teče postopek za izvedbo dostopnih cest k tunelu T1 in T2.
               Dela za prestavitev TK in ostalih komunikacij so oddana, dela za prestavitev
               daljnovodov so v postopku oddaje. Trenutno so na državni režimski komisiji, ker se je
               neizbran izvajalec pritožil. Tako da pričakujem, da bomo tukaj uspešni in da bomo
               lahko v mesecu, mesecu in pol oddali tudi ta dela.</p>
               <p>Težave, ki pa še nastajajo so pa z odkupom zemljišč zato, ker zakon, jaz mu rečem o
               prometni infrastrukturi, ki je bil sprejet ne rešuje vseh problemov. Predvsem je to
               problem agrarne skupnosti ampak tiste agrarne skupnosti, ki po našem zakonu niso
               prave agrarne skupnosti. To je takšna posebna agrarna skupnost je agrarna skupnost
               OSP<stage xml:id="SDT5-OZP-Nujna-018-2011-05-03.stage12">(?)</stage> kjer so vsi člani agrarne skupnosti tudi tisti, ki so bili rojeni 1856 leta in
               naprej, še vedno lastniki 1/1 v tej agrarni skupnosti kar je sicer neka posebnost
               vendar upam, da mo z aktivnostjo tako daleč, da jih bomo nekje do konca maja, v
               začetku julija tudi te probleme rešili. Angažirani smo bili od Buenos Airesa do
               Stockholma in pa še višje. Tudi s pomočjo naših ambasad, da smo pridobili soglasja in
               upam, da bomo te zadeve poleg zakona rešili. Invazijski program je bil pripravljen za
               dela, ki sem jih prej navedel vendar glede na zahtevo komisije, ki jo pa naj bi ta
               bil v celoti bo tudi pripravljen, jaz upam ali pa želim pa tudi pričakujem od
               sodelavcev, da bo pripravljen do avgusta tega leta in seveda potem tudi v celoti
               predan naši komisiji.</p>
               <p>Seveda moram reči, da sem vesel, pa tudi po svoje ponosen, da smo izpolnili vse te
               pogoje pa da smo predlagali tudi marsikatero administrativno oviro in seveda tako
               rekoč pripeljali kljub vsem tem težavam, kot sem vam zdaj povedal, pred to, da bo
               gradbeno dovoljenje za takšen projekt izdano. Zemljišča so v temu trenutku odkupljena
               okoli 83%. To govorim skupaj z deponijami in traso s tem, da je procenta deponija
               seveda mnogo višji, je 98%, na trasi pa nižji. Res pa je, da agrarna skupnost OSP<stage xml:id="SDT5-OZP-Nujna-018-2011-05-03.stage13">(?)</stage>
               poseduje 15% teh zemljišč. In če to rešimo bo ta procent se dvignil blizu sto in sem
               prepričan, da bomo lahko tudi ta pogoj za pridobitev gradbenega dovoljenja izpolnili.
               To pa bo procent, ki bo za takšen velik projekt v Sloveniji najvišji, če se primerjam
               s projekti, ki so potekali z gradnjo avtocest kjer še danes niso rešeni nekateri celi
               odseki z odkupom zemljišč.</p>
               <p>Če grem bolj podrobno lahko povem, da je projektna dokumentacija za novo progo Divača
               - Koper projekt za podelitev gradbenega dovoljenja, se pravi za drugi tir na odseku
               Črni kal - Koper, kot sem že povedal izdelan, da je revidiran, da so tudi pridobljena
               vsa soglasja. Da je projekt za pridobitev gradbenega dovoljenja ureditev križa z
               obstoječimi ...<stage xml:id="SDT5-OZP-Nujna-018-2011-05-03.stage14">/Nerazumljivo./</stage>... ki vodi za vlogo za dvotirno progo izdelan, da je
               izdelan se pravi tudi za prestavitev daljnovodov in da je izdelan tudi za te
               povezovalne ceste in tunelov. Da so v teku izvedbe vsa geološko mehanske raziskave in
               seveda raziskave Krasa, ki jih za nas izvaja ZRMK<stage xml:id="SDT5-OZP-Nujna-018-2011-05-03.stage15">(?)</stage>. Da je izdelano iz tega vidika
               tudi revizijsko poročilo, manjka pa še recenzija tega poročila in pričakujem, da bo,
               ne bi se prenaglil ampak upam, da bo to do konca tega meseca.</p>
               <p>Pridobljeno je soglasje varnostnega organa tako da so vse te glavne stvari pri tem,
               da bi lahko prišli do gradbenega dovoljenja. Problem se zna pokazati morda pri sami
               izdaji gradbenega dovoljenja, ker je v mesecu aprilu Ustavno sodišče preklicalo 62.
               člen Zakona o ureditvi objektov kateri pa daje sedaj v postopek vse tiste stranke, ki
               so v vplivnem področju ne samo tiste katere so dale soglasja. Praktično, če vam
               povem, bi to lahko bilo po naši oceni izračunano cca. štiri tisoč petsto strank kar
               bi lahko pomenilo eno veliko oviro. Vendar glede na to, da smo z vsemi strankami
               pravzaprav dosegli odkupe v soglasju ne pričakujem večjega problema pri tem. Rad bi
               pa na to opozoril, ker se kakšen vedno lahko najde.</p>
               <p>Okoli zemljišč sem vam že povedal. Problem je še z odlaganjem ...<stage xml:id="SDT5-OZP-Nujna-018-2011-05-03.stage16">/Nerazumljivo./</stage>...
               materiala. Tudi tega smo konec aprila ustrezno rešili s podpisom in sporazumom in
               prevzemom deponija Bekovec od družbe DARS. Problem je nastal pri tem zato, ker so
               nekatere deponije katere so bile nekatere deponije katere smo imeli planirane in
               katere so bile določene kot deponije že v prejšnjem mandatu bile seveda zdaj
               uporabljene od drugih organov oziroma od drugih družb in seveda zapolnjene. Deponija
               Bekovec pa omogoča milijon dvesto tisoč kubičnih metrov deponije, kolikor seveda je
               tudi potrebno poleg ostalih deponij, manjših, da za izkope, da potrebujemo.</p>
               <p>Imamo tudi podpisan sporazum s cementarno Anhovo, da se lahko v primeru nedoseganja
               deponije Bekovec z okoljevarstvenim soglasjem. Ta dela takoj začnejo in odvažamo ta
               material sproti z vlakom v cementarno Anhovo.</p>
               <p>Če še malo bolj podrobno rečemo kako je s pridobivanjem gradbenega dovoljenja zatem
               odsek Koper - Črni kal. Tudi tukaj lahko gremo na gradbeno dovoljenje po sklopih.
               Tako so lahko en sklop ceste do tunela T2, T3, T4 in T8. Potem so lahko drugi sklop
               ceste v tunelu pet, šest, sedem. Poseben sklop je lahko viadukt Gabrovica, viadukt
               Viljan<stage xml:id="SDT5-OZP-Nujna-018-2011-05-03.stage17">(?)</stage> in pa potem predori. Seveda to bi prišlo v primeru, da se kar koli zalomi
               pri celotnem gradbenem dovoljenju in lahko začnemo s temi večjimi objekti kot sem jih
               naštel pravzaprav s tem gradbenim dovoljenjem takoj. <stage type="mag"/> <stage xml:id="SDT5-OZP-Nujna-018-2011-05-03.stage19">(Nadaljevanje)</stage> Za gornji del, se pravi Črni kal, Divača, bo
               dokumentacija za gradbeno dovoljenje do konca junija. Takšen je rok. Po vseh
               čekiranjih izdelave dokumentacije ta rok ne bo dosežen in bo terminsko izpolnjen in
               na podlagi tega seveda potem tečejo vsi nadaljnji roki z našim predvidenim rokom, da
               tudi za spodnji del pridobimo gradbeno dovoljenje še v letošnjem ... Za zgornji del,
               se opravičujem, pridobimo gradbeno dovoljenje še v letošnjem letu. Toliko gospod
               državni sekretar, k temu projektu.</p>
            </sp>
            <sp xml:id="SDT5-OZP-Nujna-018-2011-05-03.sp6">

               <speaker>PREDSEDNIK JANKO VEBER:</speaker>

               <p>Hvala. Želi še sekretar naprej besedo?</p>
            </sp>
            <sp xml:id="SDT5-OZP-Nujna-018-2011-05-03.sp7">

               <speaker>DR. IGOR JAKOMIN:</speaker>

               <p>Ja, če lahko še na ostala štiri vprašanja. Zdaj pa tisto vezano na logistično
               podjetje pa na Luku Koper. Vprašanje je glede projekta posodobitve koprskega
               pristanišča kdaj bodo realizirali projekte za povečanje pretovrnih kapacitet po Molu
               pa v kateri fazi se nahaja izgradnja tretjega pomola.</p>
               <p>Republika Slovenija je z Luko Koper 8. septembra 2008 sklenila koncesijsko pogodbo za
               upravljanje pristaniških dejavnosti, vodenje, razvoj in redno vzdrževanje
               pristaniških infrastruktur in območje celotnega pristanišča. Ta koncesijska pogodba
               jasno določa, da vse investicije v pristaniško infrastrukturo izvede Luka Koper,
               delniška družba, v svojem imenu in za svoj račun. Tako, da v bistvu skladno s
               koncesijsko pogodbo je Luka Koper in ne Republika Slovenija tisti, ki mora poskrbeti
               za povečanje pretovrnih kapacitet. Od sklenitve koncesijske pogodbe, kar v
               koncesijski pogodbi zelo jasno piše, je bilo treba tudi sprejeti program razvoja
               koprskega tovornega pristanišča, kar je bil v bistvu sprejet šele 14. aprila
               letošnjega leta za obdobje v naslednjih petih let. Skladno s tem, s programom razvoja
               in skladno z državnim prostorskim načrtom za širitev pristanišča bo šele možno
               izvajati večje infrastrukturne posege. Državni prostorski načrt je kar se tiče
               slovenskih postopkov in slovenskih soglasodajalcev že dokončan. Edina stvar kar je,
               je še soglasje italijanske strani, za kar bo potem še kolega Požar več povedal in
               tukaj v bistvu je edini zadržek, da se to ne sprejeme je soglasje italijanskega
               ministrstva za okolje.</p>
               <p>Kar je dolžnost države pri koprskem pristanišču je poglabljanje uplovnega kanala, za
               kar je bil razpis zaključen mislim, da prejšnji mesec in v zdaj zelo kratkem času se
               bo v bistvu izvedlo poglabljanje minus 14 metrov globine.</p>
               <p>Tretji pomol, ista stvar velja tako za tretji pomol kot za vse ostale širitvene
               investicije. Bom potem še komentiral, bi pa prosil še dr. Požarja, če tudi kot
               predsednik nadzornega sveta pove par besed na temo širitve kapacitet.</p>
            </sp>
            <sp xml:id="SDT5-OZP-Nujna-018-2011-05-03.sp8">

               <speaker>GOSPOD POŽAR:</speaker>

               <p>Hvala. Kot je že državni sekretar povedal, kar se tiče samega državnega prostorskega
               načrta, vsi postopki v Sloveniji, vključno z javno razgrnitvijo so bili opravljeni
               oktobra 2009, vendar se je potem konec leta Italija po ...<stage xml:id="SDT5-OZP-Nujna-018-2011-05-03.stage20">/Nerazumljivo./</stage>...
               konvenciji javila kot zainteresirana stran po ...<stage xml:id="SDT5-OZP-Nujna-018-2011-05-03.stage21">/Nerazumljivo./</stage>... konvenciji za
               preučitev teh čezmejnih vplivov na okolje. Italijanski strani so bili potem poslani
               dokumenti in Italija je zaključila pravzaprav te svoje notranje procedure aprila
               letos. Mi zdaj pričakujemo od Italije, da bomo dobili končno mnenje na ta prostorski
               načrt in kolikor bo nekaj utemeljenega bomo upoštevali, kolikor pa ne, pa ne. Tako,
               da postopki s strani slovenskih organov pa so bili končani. Čakamo Italijo in ko
               dobimo, bomo dali naprej.</p>
               <p>Zdaj kar se tiče pa samega poslovanja Luke Koper je pa zadeva taka. Da v februarju
               2009 leta je v Kopru v luki potekala kriminalistična preiskava zaradi suma zlorabe
               položaja. Do danes so bile vložene 2 kazenski ovadbi, preiskava pa poteka še na
               štirih oziroma petih področjih. Mi pa ni poznano v kateri fazi je zdaj, ker policija
               noče komentirati. Marca 2009 je bila na skupščini potrjena revizija poslovanja za
               obdobje preteklih petih let, ki je dala pravzaprav odgovor koliko je bilo oškodovanja
               in na osnovi te revizije je bila septembra 2009, so bile vložene odškodninske tožbe v
               višini cirka 32 milijonov evrov proti bivši upravi in proti bivšemu nadzornemu svetu.
               Gre pa za posle pri podjetju Grafist, to je bilo s stavbnimi zemljišči, potem rušenje
               skladišč na potniškem terminalu, kjer je bilo absolutno preveč zaračunanega, potem
               pri nakupu poslovnih objektov Luna<stage xml:id="SDT5-OZP-Nujna-018-2011-05-03.stage22">(?)</stage> v Sežani, kjer je bilo absolutno preplačano vse
               skupaj, investicije v podaljšanje prvega pomola, kjer so bile neverjetno visoke
               številke pri izdelavi te projektne dokumentacije, Adria Sole in Ecoporto<stage xml:id="SDT5-OZP-Nujna-018-2011-05-03.stage23">(?)</stage>, to sta
               dva projekta, kjer je Luka vložila 89% kapitala, ta dva podjetja pa vsak po 1% in
               imajo pravzaprav porazdeljeno tako, da je pol, pol, eden brez drugega ne grejo in
               tukaj se že zdaj ukvarjamo kako bomo to zadevo rešili. Enostavno je to najbolje
               izplačati in pika. In pa največji posel, ki pa je bil, je bil pa posel z družbo TTI
               iz Slovaške, kjer pa je vložena odškodninska tožba proti bivšemu nadzornemu svetu in
               upravi. Se pravi vse skupaj okoli 32 milijonov evrov.</p>
               <p>Zdaj poslovanje Luke Koper je bilo tako, da je uprava pravzaprav šla slabit vse te
               naložbe skladno s priporočili revizijske hiše in je v letu 2009 družba končala 66 in
               nekaj milijonov pod vodo, se pravi v izgubi in pa letošnje leto končujemo po
               revidiranem poročilu malenkost manj kot 2 milijona pod vodo. Pričakujemo, da se bo
               poslovanje zdaj izboljšalo, ker so bile opravljene vse slabitve. Gre pa pravzaprav
               tukaj za problem, da so bile bilance zelo dobro sfrizirane in je v bilancah, čisto
               kot primer Interevropa je bila vodena po 19, tržna vrednost Interevropa pa v tem
               momentu nekaj okrog 3 evre po delnici in je bilo treba to slabiti.</p>
               <p>Zdaj tudi kar se tiče samega razvoja, to je državni sekretar omenil. Imamo kar precej
               velik problem kot nosilci<stage xml:id="SDT5-OZP-Nujna-018-2011-05-03.stage24">(?)</stage> pogodbe z Luko Koper in državo, ker je pravzaprav ta
               pogodba slaba za obe strani. Tukaj gre predvsem za prenesene pristojnosti pristaniške
               uprave na samo firmo in s tem je zaprt ...</p>
            </sp>
            <sp xml:id="SDT5-OZP-Nujna-018-2011-05-03.sp9">

               <speaker>PREDSEDNIK JANKO VEBER:</speaker>

               <p>Gospod Požar, jaz se tukaj opravičujem, žal bom moral prekinit sejo, ker ob 9.00 se
               začne seja Državnega zbora. Gre seveda za še kar nekaj pomembnih informacij, ki jih
               želimo pridobiti v nadaljevanju te seje, tako da ta hip prekinjam 18. nujno sejo in
               jo bomo nadaljevali ko bomo dobili za to tudi ustrezen termin. Za današnjo udeležbo
               se vam zahvaljujem in še enkrat opravičujem za zamudo. Tako da nasvidenje na
                  nadaljevanju. <stage xml:id="SDT5-OZP-Nujna-018-2011-05-03.stage25">(SEJA JE BILA PREKINJENA 3. MAJA 2011 OB 9.01.)</stage>
               </p>
            </sp>
         </div>
      </body>
   </text>
</TEI>