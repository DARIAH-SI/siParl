<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZO-Redna-011-2010-04-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E47E86F00BC14317C12576F600433C07</idno>
               <idno type="custom" subtype="day">EAE1894CEB58029BC12577050045908D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=EAE1894CEB58029BC12577050045908D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZO-Redna-011-2010-04-13.OZO" n="011">
               <name>Redna</name>
               <date when="2010-04-13"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZO-Redna-011-2010-04-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZO-Redna-011-2010-04-13.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OBRAMBO</stage>
            <stage type="session">11. seja</stage>
            <stage type="date">(13. april 2010)</stage>
            <stage type="chairman">Sejo je vodil Jožef Jerovšek, predsednik Odbora za obrambo.</stage>
            <stage type="time">Seja se je pričela ob 14.03.</stage>


            <sp xml:id="SDT5-OZO-Redna-011-2010-04-13.sp1">

               <speaker>PREDSEDNIK JOŽEF JEROVŠEK:</speaker>

               <p>Lep pozdrav. Pričenjam 11. sejo Odbora Državnega zbora Republike Slovenije za
               obrambo, ki je sklicana na podlagi 47. člena Poslovnika Državnega zbora Republike
               Slovenije. Še enkrat pozdravljam vse navzoče člane odbora, ministrico za obrambo, dr.
               Jelušič s sodelavci, druge vabljene ter navzoče predstavnike medijev.</p>
               <p>Za današnjo sejo imamo eno obvestilo o nadomeščanju. Janez Janša pooblašča poslanca
               Ivana Grilla za nadomeščanje. Drugih obvestil o zadržanju nisem prejel. Prav tako vas
               želim obvestiti, da so na sejo vabljeni, da sem vabil dr. Danila Türka, predsednika
               Republike Slovenije in vrhovnega poveljnika oboroženih sil Slovenske vojske, gospoda
               Boruta Pahorja, predsednika Vlade Republike Slovenije, dr. Ljubico Jelušič,
               ministrico za obrambo, gospoda Samuela Žbogarja, ministra za zunanje zadeve, mag.
               Uroša Kreka, državnega sekretarja, generalmajorja, mag. Alojza Šteinerja, načelnika
               generalštaba, prvopodpisnike peticije, predstavnike strokovne javnosti, ki pa žal, za
               nekatere vem, da se ne morejo udeležiti. No, vabljeni so bili dr. Anton Brizolt<stage>(?)</stage>,
               dr. Anton Bebler in dr. Klemen Grošelj. Za gospoda Grošlja vem, da ima zdravstvene
               težave. Predstavniki reprezentativnih sindikatov Ministrstva za obrambo, Urad
               predsednika republike, kabinet predsednika Vlade in Zvezo slovenskih častnikov.
               Gospod Slapnik, želite sedaj? Še nismo konstituirali seje, če počakale čisto do
               kraja.</p>
               <p>Torej s sklicem seje ste prejeli naslednji dnevni red. Obravnava vprašanj, ki jih
               odpira peticija Ukinimo vojsko. To točko sem uvrstil na dnevni red na podlagi sklepa,
               sprejetega na 13. nujni seji Odbora za obrambo, dne 9. 2. 2010. Ker v poslovniškem
               roku nisem prejel predlogov za širitev dnevnega reda oziroma za umik predlagane točke
               dnevnega reda, je določen takšen dnevni red seje, kot ste ga prejeli s sklicem. Če
               imate proceduralno gospod Slapnik, izvolite.</p>
            </sp>
            <sp xml:id="SDT5-OZO-Redna-011-2010-04-13.sp2">

               <speaker>TADEJ SLAPNIK:</speaker>

               <p>Hvala lepa predsednik. Vprašanje je vezano na to, po katerih kriterijih ste vabili
               podpisnike peticije, kje so bili tisti kriteriji, da ste ravno te tri izbrali?</p>
            </sp>
            <sp xml:id="SDT5-OZO-Redna-011-2010-04-13.sp3">

               <speaker>PREDSEDNIK JOŽEF JEROVŠEK:</speaker>

               <p>Jaz sem omenil, da sem prvopodpisnike. Saj videte abecedni vrstni red. Mislim, da je
               prvopodpisani gospod Cvitkovič, režiser, gospa Čebaškova je drugopodpisnica. Sem res,
               da sem tudi gospoda Hanžka, ki je čisto med prvimi. Pač nekje, nek sistem tu v
               Državnem zboru obstaja in jaz sem se tega sistema držal.</p>
               <p>Torej prehajamo na <title>1. TOČKO DNEVNEGA REDA - OBRAVNAVO VPRAŠANJ, KI JIH ODPIRA
                  PETICIJA UKINIMO VOJSKO</title>. Naj najprej rečem, da peticije kot peticije nismo
               dobili v obravnavo na odbor. Meni je žal, da podpisniki peticije vsaj preko Komisije
               za peticije take peticije niso uvrstili po redni poti na obravnavo v Državnem zboru.
               Kljub temu pa smo na eni od predhodnih sej sprejeli sklep, da ta relevantna vprašaja,
               ki se tukaj  odpirajo na Odboru
               za obrambo, ki je pristojen za vsa obrambna vprašanja, seveda obravnavamo. Tudi brez
               takega sklepa bi jaz to točko ali pa podobno točko uvrstil na dnevni red. Kajti ta
               debata, ta razmislek o vlogi Slovenske vojske, o slovenskem članstvu v Nato je ob
               takih vprašanjih, ki se ob tem porajajo stalno, seveda potrebno narediti tudi v
               pristojnih telesih Državnega zbora po mojem mnenju in zato pričakujem, da bomo danes
               opravili zelo prodno razpravo.</p>
               <p>Kot ste videli, jaz sem vabil tudi najvišje predstavnike države. Zdaj verjetno sta
               predsednik republike in predsednik Vlade zadržana, ampak sta tu predstavnika njunih
               uradov in pričakujem, da bomo prijetno, tudi čisto po tej uradni poti za njihovo
               mnenje, njihovo stališče do omenjene peticije dobili, čeprav smo že nekaj tudi
               zasledili v medijih, ampak to je le pristojno delovno telo in je prav, da se do tega
               opredelimo. Zaradi tega bom, ker kot pravim, je to uvrščeno skozi pobudo odbora, bom
               dal najprej besedo gospe ministrici, dr. Ljubici Jelušič.</p>
            </sp>
            <sp xml:id="SDT5-OZO-Redna-011-2010-04-13.sp4">

               <speaker>DR. LJUBICA JELUŠIČ:</speaker>

               <p>Najlepša hvala spoštovani gospod predsednik, spoštovani poslanci in poslanke,
               spoštovani zbor. Hvala za besedo in seveda tudi hvala za to, da ste uvrstili
               vprašanje, ki ga odpira peticija Ukinimo vojsko na dnevni red Odbora za obrambo.
               Kakšno je mnenje Ministrstva za obrambo v zvezi s to peticijo smo vam poslali v pisni
               obliki. Sicer pa bi se dalo o sami vsebini peticije govoriti tako na strokovni, kot
               politični in če dovolite, lahko rečem tudi na neke vrste taktični ravni.</p>
               <p>Ko gre za vprašanje strokovnega pogleda na tovrsten dokument, moram reči, da razumem
               to peticijo tako kot vsako drugo pobudo, ki nastane v demokratični družbi na
               demokratičen način, kot legitimen izraz civilne družbe, legitimen izraz razmišljanj
               določenega dela civilne družbe, ki kaže za razmišljanja o vprašanjih nacionalne
               varnosti. Namreč, ko gledamo strokovno iz vidika nacionalne varnosti, je vedno
               pomembno vedeti ali obstajajo neke družbene skupine, ki jih zanima, ki jim je mar
               vprašanje varnosti države in kakšno je razmerje teh skupin napram preostalemu delu
               prebivalstva, ki velikokrat ne kaže velikega zanimanja za vprašanja varnosti, ki pa
               so primarna vprašanja državne ureditve.</p>
               <p>Kar se tiče ocen, ki so v tej peticiji, torej moram ugotoviti, da izhaja iz ocene, da
               Slovenija varnostno ni ogrožena. Moram reči, da je take vrste ocena v nasprotju s
               tistim, kar je Državni zbor Republike Slovenije pred nedavnim sprejel, ko je potrdil
               novo resolucijo o strategiji nacionalne varnosti in ta je nastala, kot veste, po
               devetih letih. Prejšnja je bila namreč iz leta 2001, nova resolucija je upoštevala
               nove vire ogrožanja, nove vire tveganj in pa seveda tudi nove odgovore slovenskega
               nacionalno varnostnega sistema na to, kar se dogaja pri nas in pa v mednarodni
               skupnosti in seveda ta strategija nacionalne varnosti je tudi upoštevala vse  pridobitve našega nacionalno
               varnostnega sistema v zadnjih dvajsetih letih po osamosvojitvi in ima tudi pogled
               obrnjen v prihodnost.</p>
               <p>Kot tretja stvar, ki jo velja izpostaviti pri tej peticiji je, da izhaja iz
               predpostavke, da lahko država sama skrbi za svojo varnost in obrambo, kar moram reči,
               da je danes v sodobnem in precej nepredvidljivem mednarodno varnostnem okolju težko
               zagovarjati, zlasti zato, ker nobena država ne more več svoje varnosti in obrambe
               samostojno, neodvisno zagotavljati, zato pa smo nenazadnje vstopili v evroatlantske
               integracije, torej zato smo tako članica Evropske unije, kot Zveze Nato in naša
               država je prav zaradi tega tudi članica organizacije Združenih narodov in
               organizacije za varnost in sodelovanje v Evropi.</p>
               <p>V peticiji je čutiti, da poskuša postavljati pod vprašaj nekatere dobrine oziroma
               nekatere pridobitve zlasti iz področja modernizacije Slovenske vojske in tudi iz
               področja nepremičnin. Nekoliko je zapostavljen odgovor na vprašanje koliko je
               Ministrstvo za obrambo in koliko je Slovenska vojska v zadnjih letih, zlasti v letu
               2009 prispevala k varčevanju v tej država in tu naj izpostavim samo dva ali pa tri
               pomembne podatke. Najprej to, da je bil obrambni proračun Republike Slovenije v
               preteklem letu, v letu 2009 znižan za 13%. Potem naj povem, da je v letu 2009 glede
               na porabo v letu 2008, celoten državni proračun višji oziroma poraba je bila glede na
               leto 2008 višja za 15%, medtem ko pri obrambnem proračunu je šlo samo za 1% povišanje
               glede na stanje iz leta 2008. Pri zaposlovanju je v obsegu Slovenske vojske bilo
               predvidenih za leto 2009 7.999 delovnih mest. Vojska je popolnila samo 7.600 mest,
               kar pomeni, da smo privarčevali tudi 399 delovnih mest v državni upravi na ta
               račun.</p>
               <p>Povem naj tudi, da je v preteklem letu celotna Vlada privarčevala na postavki blaga
               in storitev 122 milijonov evrov in od tega 106 milijonov evrov v postavkah, ki
               zadevajo Slovensko vojsko. Se pravi, da če izhajamo iz stanja varčevanja v letu 2009,
               moramo gledajoč skozi realna dejstva ugotoviti, da je bila prav Slovenska vojska
               gospodarska rezerva te države in bi bilo prav, da tudi civilna družba, ki sestavlja
               dokumente kot je ta, ki govori o ukinjanju vojske, to tudi upošteva.</p>
               <p>Sodili smo in še vedno sodimo in jaz tudi osebno sodim, da so nekateri predlogi v tej
               peticiji sicer zelo všečni, so prijazni na pogled, vendar tudi nerealni in težko
               uresničljivi, če ne celo neuresničljivi. Čisto na koncu bi lahko rekla tudi, da so
               precej nestrokovni, če ne bomo morebiti rekli danes še kako drugače stvarem, ki so
               zapisane v tem dokumentu. Torej, če bi gledala stvar na strokovni ravni, bi rekla
               nekaj teh osnovnih stvari, če bi gledala ta dokument na politični ravni in nenazadnje
               gospod predsednik, s tem, ko ste dokument uvrstili na dnevni red Odbora za obrambo,
               ste iz njega, ki je bil v osnovi civilno družbeni dokument, naredili politični
               dokument oziroma politični akt in ga bom kot politični akt tudi poskušala umestiti v
               politično okolje.</p>
               <p>Če to gledam kot politično peticijo, moram reči, da gre za dokument, ki ukinja enega
               od delov nacionalno varnostnega sistema, vendar v zameno za naloge, ki so napisane v
               Ustavi Republike Slovenije in pa v zakonu o obrambi, ne ponuja nobene alternative.
               Vedno, ko na politični ravni ukinjamo enega od sistemov,  pričakujemo, da bo ponujen drugi ustrezen alternativni
               sistem, ki bo opravil ustrezne naloge in pa seveda poslanstva.</p>
               <p>V dokumentu se uporabljajo izrazi, kot ukinitev, razpustitev, preoblikovanje. Na
               politični ravni se da v teh izrazih slediti liniji razmišljanja, ki je bila
               vzpostavljena v Sloveniji pred letom 1990. Se pravi, da nadaljuje demilitarizacijske
               ideje v času pred osamosvojitvijo. S tem, ko poziva k vzpostavitvi sistema splošne
               ljudske obrambe, če bi bilo treba v primeru večjih ogrožanj že vzpostaviti kakršen
               koli sistem odpora, postavlja način razmišljanja o slovenski obrambi spet v čas pred
               dvajsetimi leti in še več nazaj, torej v jugoslovanske čase.</p>
               <p>Če pa pogledamo v drugi del te peticije, ki zadeva vprašanje nepremičnin, potem lahko
               vidimo neko zanimivo situacijo in sicer najprej se moramo spomniti, da je takoj po
               osamosvojitvi, torej leta 1991 in naprej, prišlo do zanimivega prehoda, jaz to
               imenujem kar zaplemba nepremičnin, ki so bile prevzete s strani jugoslovanske vojske
               na Ministrstvu za obrambo, ki je bilo dolžno upravljati z nepremičninami nekdanje
               vojske in pri tistem prehodu se je zgodila zanimiva situacija, ko je veliko teh,
               zlasti tistih najbolj zanimivih, najbolj perspektivnih nepremičnin jugoslovanske
               vojske v centrih mest, nenazadnje, če pogledamo v Ljubljani, najbolj zanimive,
               najbolj perspektivne lokacije so bile odvzete Ministrstvu za obrambo in so bile potem
               uporabljene za druge, zlasti za poslovne namene. To, kar jaz vidim na politični ravni
               v tej peticiji, če jo jemljem kot politični akt, je pravzaprav nova ali druga
               razlastitev Ministrstva za obrambo oziroma razlastitev Slovenske vojske, ki na eni
               strani govori kot da gre za uporabo teh nepremičnin v neke vrste socialne namene,
               ampak mi vemo, da je že doslej veliko nepremičnin Slovenske vojske na razpolago za
               socialne, humanitarne in druge namene vsepovsod po Sloveniji pa niso preveč
               interesantni, kajti vlaganje v tovrstne stare nepremičnine je seveda zelo visoko.
               Toda sklepamo pa, da v današnjih razmerah tisti, ki pride, torej v recesijskih
               razmerah, tisti, ki mu uspe priti do nepremičnin, je seveda v prihodnosti lahko
               upravitelj nekega velikega pomembnega premoženja in seveda s tem tudi upravitelj
               precejšnje politične moči.</p>
               <p>Peticija vsebuje neko zanimivo sporočilo, ki je po moji presoji precej
               diskriminatorno do pripadnikov Slovenske vojske, ki skrbijo za varnost države in so
               vsa ta leta po osamosvojitvi veliko tvegali, veliko vložili v varnost države, veliko
               vložili v to, da je ta država primerljiva po vložku v varnost z drugimi državami v
               okolju in seveda poskrbeli so tudi za to, da so bile izpolnjene zunanjepolitične
               naloge te države. Iz tega akta bi se dalo sklepa, da so vse to, kar so slovenski
               vojaki in vojakinje doslej naredili, šteje za manjvredno oziroma toliko vredno, da se
               tem ljudem jemlje pravico do tega biti vojak in delati v službi domovine kot vojak in
               se jih poskuša prekvalificirati v socialne delavce, kar oni pravzaprav so pri mnogih
               od svojih del, opravljajo tudi socialne naloge, bodisi, a te naloge opravljajo
               takrat, ko pride do kakšne naravne nesreče v naši državi, bodisi, da te naloge
               opravljajo na mednarodnih operacijah in misijah.</p>
               <p>V dokumentu je tudi nekaj točk, za katere jaz pravim, da so zanimive na taktični
               ravni, je vprašanje kako jih bomo poimenovali na koncu. Torej najprej, prvič. Za
               vojake, ki naj bi bili višek v sistemu nacionalne  varnosti, se predvideva prerazporeditev v civilno
               zaščito. Tu bi rekla, da pripravljavci tega gradiva izhajajo iz predpostavke, da je
               civilna zaščita pri nas neke vrste profesionaliziran sistem. Na žalost moram
               povedati, da je zaenkrat še vedno to sistem, ki temelji na prostovoljstvu. Se pravi,
               da dejansko kdor misli, da je mogoče vojake prerazporediti v civilno zaščito, misli
               na odpuščanje. Potem v drugi točki bi rada opozorila, da kdor misli, da se da vojake
               prerazporediti v civilno zaščito in da bi potem v primeru obrambe države, torej
               civilna zaščita in policisti skupaj delovali v neke vrste splošnem ljudskem odporu,
               zelo malo ve o mednarodnem pravu, ki zelo jasno govori o tem, da se civilne zaščite
               in policistov v vojnah ne more uporabiti v vojaške namene, ampak imajo zelo natančno
               predpisane naloge.</p>
               <p>Kar se tiče sodelovanja oziroma opozarjanja na to kako naj bi v prihodnosti
               sodelovala Republika Slovenija v mednarodnih operacijah in misijah, ima ta peticija
               neko zanimivo sporočilo, ki po moji presoji je zavajajoče. Namreč govori o tem, da bo
               Slovenija v prihodnje sodelovala samo v tistih mednarodnih operacijah, ki imajo
               mandat Združenih narodov. Gospe in gospodje, Slovenska vojska in Republika Slovenija
               od vsega začetka, od kar sodeluje v mednarodnih operacijah in misijah, sodeluje vedno
               pod mandatom združenih narodov in kdor danes želi sporočiti, da se bo to zgodilo šele
               na podlagi njegovega predloga v prihodnosti, potem je to skrajno zavajajoče in tudi
               neprimerno početje.</p>
               <p>Peticija govori tudi o tem, da se bomo v prihodnosti na podlagi rezultatov
               uveljavljenega sistema po tej peticiji, znašli v, torej bomo delali v smeri politike
               miru in ne vojne. To bi se dalo razumeti tako, kot, da sedaj v nacionalno varnostnem
               sistemu Republike Slovenije delamo vojno in da prispevamo k vojnam in s tem bi se
               dalo tudi sklepati, da se nam ne priznava prispevka k mednarodnemu miru in pa seveda
               tudi miru, ki ga zagotavljamo na območju Republike Slovenije. Kot sem že rekla, ne
               prizna se prispevka Slovenske vojske in celotnega obrambnega sistema v varčevalne
               ukrepe Republike Slovenije v preteklem eno in polletnem obdobju in kar se mi zdi zelo
               bistveno, ta peticija ne priznava, da je Slovenska vojska tisti del državnega
               aparata, ki je v preteklih dvajsetih letih največkrat šel skozi različne oblike
               preoblikovanja. Zlasti obsežna so bila preoblikovanja na področju razvoja vojaške
               profesije in modernizacije Slovenske vojske v smeri primerljive organizacije z
               drugimi vojskami sodobne Evrope. Torej nepriznavanja tega preoblikovanja in
               pričakovanja, da bomo to preoblikovanje morali narediti šele v prihodnosti, je malce
               nenavadno po vseh teh dvajsetih letih velikega dela, ki ga je v smislu preoblikovanja
               velike množične vojske v sodobno, moderno, majhno in učinkovito profesionalno vojsko
               naredila Slovenska vojska.</p>
               <p>Čisto nazadnje se mi postavlja vprašanje zakaj je pravzaprav ta peticija šla v smeri
               rušenja zaupanja v tisto organizacijo, v tisto inštitucijo te družbe, ki ima po
               javnomnenjskih raziskavah najvišjo stopnjo zaupanja v družbi. Kaj pravzaprav to
               pomeni? Ali je tu skrita potreba po rušenju nekaterih temeljnih vrednot te družbe? Je
               to posledica potrebe po redefiniciji vseh temeljnih vprašanj varnosti te družbe, ali
               se tu v tem skriva samo nepoznavanje dejstev, ki v zadnjih šestih letih po koncu
               naborniške vojske oziroma po koncu popolnjevanja  vojske na podlagi služenja vojaškega roka, že velja v
               naši državi in pravzaprav kaže, da smo morda tudi v smislu poznavanja ali promocije
               tega kaj pravzaprav Slovenska vojska pomeni v našem nacionalno varnostnem sistemu
               naredili v vseh teh letih in je tu potrebno samokritično morebiti razmisliti o tem,
               da moramo vojsko še bolj odpreti in približati ljudem, da ne bomo vsaj v
               intelektualnih krogih, ki so peticijo podpisovali, imeli občutek, da vojske ne
               poznajo dobro. Najlepša hvala spoštovani predsednik.</p>
            </sp>
            <sp xml:id="SDT5-OZO-Redna-011-2010-04-13.sp5">

               <speaker>PREDSEDNIK JOŽEF JEROVŠEK:</speaker>

               <p>Proceduralno gospod Anderlič.</p>
            </sp>
            <sp xml:id="SDT5-OZO-Redna-011-2010-04-13.sp6">

               <speaker>ANTON ANDERLIČ:</speaker>

               <p>Lepo pozdravljeni vsi gostje in člani odbora. Jaz moram reči, da se ne strinjam z
               ugotovitvijo, da se mora odbor opredeliti do te peticije in to že danes in zato
               proceduralno dajem predlog, da ne nadaljujete v tej smeri, da bi na koncu prišli do
               opredelitve predvsem vrednostne, kot bi temu rekli, ampak, da je to prispevek k javni
               razpravo o tem, kar se s peticijo sporoča in katera vprašanja se želi odpirati.
               Manire velevajo in tudi sicer naša pravila, da tisti, ki so sprožili neko razpravo na
               odboru ali v Državnem zboru, da dobijo najprej besedo, da pojasnijo kaj je, ne, da se
               najprej odzove neka uradna struktura na tisto, kar je zapisano v nekem aktu. Še več,
               to tudi zaradi tega ne, ker se je že odzvala ta institucija in še nekateri drugi
               sateliti okrog tega in to zelo, zelo trdo, zelo trdo, nepoznano v enem demokratičnem
               prostoru kot je ta Slovenija, čeprav se vsake toliko časa pojavijo trde zahteve in
               zadeve in se poskuša narediti nekaj bolj prijazno in ne bom rekel, nekaj manj
               prijazno ali celo manj sovražno do Ustave ali do česar koli drugega. To so zelo trde,
               zelo težke besede in jaz bi res rad videl, da bi danes začeli, tako kot je bil tudi
               namen gospod predsednik, kajti mi smo predlagali takrat, da dajmo to na odbor, da
               razpravljamo. Ne, da se iz zagovorniškega pulta grmi in zavrača nekatere pomisleke,
               nekatere relevantne trditve, ki tukaj so in ki zahtevajo razpravo, ki zahtevajo
               izmenjavo mišljenj. Tukaj notri je veliko več racionalnega, kot se je do zdaj slišalo
               in kot se je slišalo pred to sejo in tudi danes in zato, da bi na koncu prišli do
               nekega racionalnega dogovora predlagam, da se ne vodi diskusija na način kot ste
               navedel na začetku, da se opredelimo do peticije, torej to pomeni kdo jo podpira, kdo
               jo ne, kdo stoji za trditvami, ki so tukaj notri, ampak jaz predlagam, da je to uvod
               in da na koncu tudi na ta način pozovemo širšo javnost, da se v to vključi, kajti
               vprašanja o katerih pa želim jaz govoriti v razpravi, so pa zagotovo taka, da me
               begajo, če hočete, tudi kot poslanca, kot člana tega odbora že nekaj let in zaslužijo
               tudi javne odgovore. Gre pa seveda za našo vlogo, tako vlogo parlamenta, kot vojske,
               tako doma, kot v mednarodni skupnosti.</p>
            </sp>
            <sp xml:id="SDT5-OZO-Redna-011-2010-04-13.sp7">

               <speaker>PREDSEDNIK JOŽEF JEROVŠEK:</speaker>

               <p>Hvala lepa za to razmišljanje gospod Anderlič. Zdaj najbolj po Poslovniku ni bilo,
               ampak recimo moram vam pa na začetku povedati, da sem jaz na začetku poudaril, da
               peticija ni bila vložena v parlamentarno proceduro in da je bila sprožena tukaj na
               odboru, vi ste predlagal, jaz sem bil takoj za, mi smo izglasovali to, jaz bi drugače
                   tudi to sam sprožil zaradi
               tega, kot je pravilno ugotovila ministrica, žal, mislim, normalno je, da so
               predlagatelji podpisniki, ki izhajajo iz intelektualne sfere, želeli politično
               razpravo in v politično prostor so jo uvrstili in ni nič narobe. Ampak gre tu za
               ...<stage>/Nerazumljivo./</stage>... spoštovanja parlamentarne procedure, ker je bilo iz naše
               strani, sem ...<stage>/Nerazumljivo./</stage>... v tej proceduri, da je tukaj najvišji politični
               reprezentant dobil prvi besedo, ki je danes prisoten. Podpisniki peticije pa bodo
               dobili besedo, ampak žal, če bi dali skozi Komisijo za peticije to komisijo v
               obravnavo, kot se stori z mnogimi drugimi, bi potem prišla po neki drugi poti in bi
               imela drugačen status obravnave in seveda to ni javna predstavitev mnenj, to ni bila
               nikoli sklicana in razpisana, zaenkrat je pač obravnava na Odboru za obrambo in
               mislim, da bom skušal korektno vodit to sejo, da bodo vsi vabljeni dobili besedo in
               dobil sem včeraj tu iz Mladine dopis, da se trije novinarji, urednik želijo udeležiti
               te seje, tako da mislim, da lahko tudi ...<stage>/Nerazumljivo./</stage>... diskutiramo in bomo
               diskutirali.</p>
               <p>Na našem odboru se navadno tudi opredeljujemo. Jaz nisem pristaš tega, da bi bil to
               samo debatni klub. Tisto je javna predstavitev mnenj ali pa kakšen drugi in zdaj
               podpisniki so sprožili silno razpravo, kar je pravilno, po številnih medijih so se
               ljudje opredeljevali in naš odbor se mi zdi da do vprašanj, ki so sprožena, na katere
               je opozorila tudi gospa ministrica v sedanjem svojem nastopu. Na nek način se mi zdi,
               da je odgovornost nas, da se opredeljujemo, da ljudje ne lebdijo v nekem vakuumu. Kaj
               je zdaj, ali pristojni odbor nima nobenega mnenja o takih zadevah. Tako, da, torej to
               je na koncu, do tega je še čas, bomo tudi videli kako bo tudi potekala razprava in
               sedaj gospa ministrica je izčrpno analizirala in se tudi opredelila do relevantnih
               stvari, ki jih ta peticija prinaša v ta slovenski prostor. Jaz sem želel dati
               vabljenemu zunanjemu ministru, ampak ne vidim nikogar iz zunanjega ministrstva. Kajti
               peticija tudi predlaga, izstopimo iz Nata in to je eminentno politično vprašanje
               mednarodnih odnosov Slovenije, ampak tu gospoda ministra sedaj ni in zato bi vprašal
               ali želi sedaj generalni major, mag. Šteiner tudi v imenu ministrstva spregovoriti
               ali bo po podpisnikih morda. Ne. Sedaj bi dal tako kot sem vabil, prvopodpisnika,
               sicer gospoda režiserja ne vidim tu, gospoda Cvitkoviča, drugopodpisnica ... Je pa
               gospa Čebaškova in bi ji dal besedo. Proceduralno.</p>
            </sp>
            <sp xml:id="SDT5-OZO-Redna-011-2010-04-13.sp8">

               <speaker>FRANCO JURI:</speaker>

               <p>Gospod predsednik, poglejte, jasno je, da podpisani pod peticijo, prvi podpisani je
               uredništvo Mladine ... To je jasno, saj se vidi kdo je podpisan. Drugi pa so po
               abecednem redu in vi ste nekje samovoljno poslal samo trem podpisnikom oziroma
               štirim, ker ste celo štiritisočega podpisnika povabili v tem svojstvu. Tako, da, če
               dovolite, bi se pridružil že ugotovitvam kolega Anderliča. Da čeprav strogo
               proceduralno  morda se držite
               pravilnika, metodološko pa je ta razprava, se je začela zelo korektno. Tako, da jaz
               bi vas prosil, da nadaljujete na tak način, da bo tudi spoštovana intenca
               predlagateljev in da greste nekje po vrstnem redu. Hvala.</p>
            </sp>
            <sp xml:id="SDT5-OZO-Redna-011-2010-04-13.sp9">

               <speaker>PREDSEDNIK JOŽEF JEROVŠEK:</speaker>

               <p>Jaz ravno zaradi tega želim iti po vrstnem redu, sem najprej želel dati gospodu
               Cvitkoviču besedo, sedaj zdaj dajem dr. Zdenki Čebašek Travnik, varuhu človekovih
               pravic, je drugopodpisnica. Izvolite.</p>
            </sp>
            <sp xml:id="SDT5-OZO-Redna-011-2010-04-13.sp10">

               <speaker>DR. ZDENKA ČEBAŠEK TRAVNIK:</speaker>

               <p>Hvala za besedo. Zdaj vidim, da sem dobro naredila, da sem dala možev priimek za
               svojega, ker drugače me danes ne bi bilo tukaj. To je malo za šalo. Ampak res sem
               tukaj ne kot varuhinja človekovih pravic, ampak kot podpisnica te peticije. To, kar
               bi jaz rada povedala je dvoje.</p>
               <p>Državljani te države imamo pravico podpisovati peticije in to nam daje, to pravico
               nam daje 45. člen Ustave, ki pa na žalost v tej zadevi ne pove kaj več in ker sem
               hotela bolj na jasnem si, kaj pravzaprav podpis neke peticije pomeni, sem šla tudi
               malo pogledati v učbenike in tudi v prejšnja poročila varuha človekovih pravic. Zdi
               se pa mogoče se motim, da se je z vprašanjem pravice do peticije in obravnave
               peticije tako bolj poglobljeno od državnih organov, ukvarjal predvsem varuh
               človekovih pravic. To že leta 2005, ko še jaz niti vedela nisem, da bom varuhinja.
               Ampak to, kar bi rada povedala je, da seveda je pot, po kateri je peticija prišla do
               Odbora za obrambo, za nas, ki nismo del Državnega zbora, danes bila prvič
               obelodanjena. Jaz nisem vedela, da je po tej poti prišla, saj nič hudega. Bolj hudo
               pa se mi zdi to, da ste napisali v vabilu, da smo prejeli odgovor Ministrstva za
               obrambo, to ste napisali v gradivu in seveda tega jaz nisem dobila oziroma, če sem
               čisto točna, mi je en gospod prinesel pa ne vem kam ta gospod spada, ki mi je ta
               odgovor prinesel zdaj. Poslanska skupina Zares, se opravičujem, gospoda ne poznam.
               Skratka, da bi naj to mnenje že tudi dobili in očitno so nekateri to mnenje dobili in
               so se zdaj tudi na to lahko, ne vem, odzvali, pripravili. Meni ta možnost ni bila
               dana, ker je tega gradiva kar precej in sem poslušala gospo ministrico in vse druge
               razpravljajoče pa tega nisem prebrala pa bom, obljubim.</p>
               <p>Mogoče vas zanima moj motiv zakaj sem to podpisala, ne vem, če vas to zanima, potem
               bom povedala, če vas ne zanima, niti ne. Ampak to, kar bi pa rada poudarila in kar se
               mi zdi vredno razprave pa je, dejansko kako bi to našo državo usmerili bolj nazaj v
               socialne vode ali pa vode socialne države in to  je vprašanje s katerim se kot varuhinja ukvarjam pa to
               zdaj ni neposredno s peticijo povezano, praktično od začetka svojega mandata in vedno
               kadar mi kdo pride s predlogom, da bi se dalo kaj več narediti v smeri krepitve
               socialne države, sem jaz za. Toliko za zdaj.</p>
            </sp>
            <sp xml:id="SDT5-OZO-Redna-011-2010-04-13.sp11">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ja, gospa varuhinja, zdaj ker ste glede vrstnega reda malo sarkastično
               omenili, da vas ne bi bilo tu, če ne bi moževega priimka uporabili. To je problem
               vašega nastopanja tam, kjer se gre pa abecednem vrstnem redu. Jaz se tega nisem
               zavedal. Vi ste drugopodpisana. Očitno pa imate razdelano, da če je pomemben vrstni
               red, bi dala še moževo ime na razpolago. Ker je bilo nekorektno, da ne bi prišli sem
               drugače. Jaz sem tako prebral v Mladini.</p>
               <p>Torej zdaj bi to nekako izmenično dajali tudi, jaz bi še enemu podpisniku dal besedo
               pa bi potem šel še k ...<stage>/Nerazumljivo./</stage>... Kdo od podpisnikov bo še drugi nastopil?
               Gospod Juri? Boste sodelovali v razpravi. Zdaj glede tistih, ki na odbore niso
               vabljeni, je v tej hiši pravica, da ima pravico predsednik dajati ali pa celo, da, da
               na glasovanje. Jaz tega ne bi želel. Jaz bi gospodu Repovžu dal besedo. Mislim, da
               pridejo potem izmenično tudi drugi na vrsto. Izvolite.</p>
            </sp>
            <sp xml:id="SDT5-OZO-Redna-011-2010-04-13.sp12">

               <speaker>GOSPOD REPOVŽ:</speaker>

               <p>Hvala za besedo. Nam je žal, da nas niste kot avtorjev peticije izvorno povabili. Mi
               smo namreč veliko truda vložili v pripravo te peticije in smo vedno, se nam zdi
               dobrodošlo, da se o tej peticiji razpravlja. Smo pa ne glede na to veseli, da prihaja
               do te razprave, ker kot smo zapisali v peticiji sami, naš namen je sprožiti širši
               premislek o teh vprašanjih in žal mi je tudi, da ni kakšnega predstavnika Ministrstva
               za delo, kakšnega predstavnika zdravstvenega ministrstva tukaj, ker peticija, čeprav
               govori veliko o vojski, njen primarni namen ni govoriti o vojski, ampak o tem, da
               mora Slovenija izpeljati nekatere korenite spremembe, če želi postati dežela blaginje
               in kdor je bral to peticijo z dobrimi nameni je videl, da mi pišemo o popolnoma
               drugih stvareh. Ne toliko o tem v kar se danes tudi po sestavi tega omizja usmerja
               razprava. Naš namen je povročiti razpravo o tem ali dajemo javna sredstva v prave
               namene in zato smo to peticijo tudi sestavili oziroma glede na to, da je tudi gospa
               ministrica iskala nekatera ozadja, mi na Mladini smo teh ozadji vajeni. Nenazadnje je
               ena veliko večja vojska že iskala ozadja ravnanja Mladine in vemo kako je končala,
               ampak naša ozadja so bolj preprosta in vam bom povedal kako je, ker to zgodbo rad
               povem.</p>
               <p>Za vse je kriva naša novinarka, ki je pisala o socialnih potrebah, ki se pojavljajo v
               tej deželi, o tem, da 60 do 70.000 ljudi potrebuje dnevno nego in do nje ne more, o
               tem, da v Sloveniji imamo eno negovalno bolnišnico in tisto, kar je bila naša ocena
               je, da sredstva za to, da teh 60.000 ljudi, 70, ki so tudi naši in vaši sorodniki, ki
               dnevno potrebujejo pomoč,  ki,
               če sem lahko, da vemo o čem govorijo, ki sami ne morajo na stranišče pa bi v sosednji
               državi, recimo v Avstriji dobili oskrbo države, te pomoči nimajo in to so razprave o
               katerih smo mi hoteli razpravljati in ne zdi se nam nič pod častjo, če razpravljamo o
               tem ali bi vsak od nas, vojak ali novinar, bil pripravljen to početi za normalno
               plačilo. To je naša razprava in o tem v času krize smo želeli razpravljati. Sicer pa
               bi se odzval samo na par stvari, ki jih je tukaj.</p>
               <p>Da, mi želimo, da se razpravlja v tem okviru tudi o mednarodni udeležbi Slovenske
               vojske. Želimo, da se razpravlja o Afganistanu in naši udeležbi, če je to, to, za kar
               smo se borili. Želimo, da se razpravlja o Iraku in zdi se nam, da so tam skriti
               odgovori zakaj tega denarja tja ne bi več dajali. Tako kot se nam zdi, da je vredno
               razpravljati o Patrii, ko gre denar za socialo in se nam zdi tudi, da tega denarja ne
               bi bilo potrebno tja dajati, ampak za pomoč ljudem in za aktivnosti ljudi, ki sem jih
               že večkrat omenil in da, zdi se nam, da glede na to, da država zelo težko financira
               gradnjo bolnišnic in drugih potrebnih centrov, tako za starostnike, kot za mlajše, se
               nam zdijo zemljišča Slovenske vojske več kot primerna za to in ne gre za nobeno
               odtujitev. Mi govorimo o tem, da to ostane državi. Mi govorimo o državi in smo državi
               v tem smislu zavezani.</p>
               <p>Sicer pa je Slovenska vojska, če jo primerjamo z drugimi, zelo zanimiva. Je po namreč
               po našem mnenju administrativna velesila in s to administrativno silo se danes
               pogovarjamo. Nenazadnje, če primerjamo z recimo Avstrijo, Finsko, Dansko, imamo pred
               seboj res močen aparat. Na primer finska država, ki ima 18.000 vojakov, ima
               ministrstvo s 138 uslužbenci. Slovenska vojska, ki ima dobrih 7.000 vojakov, ima kar
               936 uslužbencev slovensko ministrstvo. Z drugimi besedami, tudi o tem želimo, da se
               razpravlja in zdi se nam, da se do danes o tem ni razpravljalo in zdi se nam, da so
               to res ljudje, ki so usposobljeni tudi za druge naloge in v tem smislu želimo, da se
               danes, ko je ta država v krizi, tako kot cela Evropa in cel svet, mora razpravljati o
               tem kako izpeljati razvojne spremembe in da so vsi razmisleki dovoljeni. Še enkrat
               hvala, ker ste mi dali besedo.</p>
            </sp>
            <sp xml:id="SDT5-OZO-Redna-011-2010-04-13.sp13">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj bi enega od sindikatov, ki so se priglasili in so bili povabljeni.
               Ne vem, najprej mogoče sindikat vojske, obrambe in zaščite. Če se predstavite
               tudi.</p>
            </sp>
            <sp xml:id="SDT5-OZO-Redna-011-2010-04-13.sp14">

               <speaker>BOŽO NOVAK:</speaker>

               <p>Sem Božo Novak, tajnik Sindikata vojske, obrambe in zaščite. Jaz bom rekel, da to,
               kar je gospod Repovž povedal, da dejansko je tudi nam malo blizu ta zadeva pa bi
               nekako predstavil nekatere stvari, tako pobude podpisnikov peticije Ukinimo vojsko,
               ne moremo omaloževati, zato upamo, da je ta pobuda, da bo spodbudila vas politike in
               Ministrstvo za obrambo in vse relevantne službe, da se pričnemo poglobljeno ukvarjati
               oziroma se začnete poglobljeno ukvarjati s Slovensko vojsko.  V vsakokratnih presojah pobud se sprašujemo
               zakaj pobude nastajajo, kakšen je njihov cilj in komu so namenjene. Kljub temu je pa
               potrebno strpno voditi debato in argumentirano zagovarjati stališča za katera smo
               prepričani, da so tudi v korist Slovenske vojske. Temelji Slovenske vojske segajo v
               obdobje NOB-a. Veliko let kasneje pa smo prišli do Teritorialne obrambe, ki se je
               preobrazila v Slovensko vojsko, torej lahko ugotovimo po tej strani, da imamo
               Slovenci tudi vojaško tradicijo. Slovenija se po ugotovitvah pobudnikov peticije
               nahaja na geostrateško izjemno pomembnem položaju. Tej trditvi je potrebno pritrditi
               in dodati, da je ravno vojska tista sila, ki je dolžna varovati ta pomembno
               geostrateški položaj naše države. Poleg tega smo obkroženi s sosedi, ki so že v
               preteklosti kazali velik interes do našega ozemlja. Zanje, vemo za nekatere, mejne še
               vedno niso dokončne in to tudi jasno kažejo. Tudi stalni vojaški spopadi v naši širši
               bližini narekujejo potrebe po obrambi našega ozemlja, pri slednjem pa se gotovo
               precej zatika, kajti tako organizirana vojska ni sposobna braniti našega ozemlja.
               Očitek, da vojska ni najbolje organizirana tako delno drži, vendar pa se ta očitek
               pojavlja že več let, torej od leta 2003, ko smo prekinili z naborniškim sistemom in
               smo prešli na profesionalizacijo vojske. Za tem je nastopilo obdobje, ko se je več
               let potek dogodkov ni sledilo potrebam vojske ne na zakonodajnem niti na
               organizacijskem področju. Iz vojske, ki je bila prvotno namenjena obrambi lastne
               države smo ob vstopu v Nato prevzeli filozofijo, da se z udeleževanjem naših vojakov
               na mirovnih misijah po svetu brani oziroma varuje suverenost lastne države. Vemo, da
               proces profesionalizacije v Slovenski vojski še vedno ni dokončan. Večji del
               predvidenih projektov je zastal in so celo teoretično neuresničljivi. Prejšnja vlada
               je profesionalizacijo dejansko pometla pod preprogo, v tajnosti in na hitro je
               zaključila prvotno odlično zastavljen proces. Kako drugače razumeti tajnost in
               hitrost s katero je profesionalizacija bila zaključena? Slovenska vojska še vedno
               nima urejenega vojaškega šolskega sistema. Častniki in podčastniki se izobražujejo na
               hitrih usposabljanjih ali tečajih, ki po svojem načinu delovanja bolj spominjajo na
               izobraževanje, ki so ga imeli v partizanih v drugi svetovnih vojni. Skrb za poklicne
               vojake je slaba. Organizacija formacije vojske ne obstajajo, seveda če ne sprejmemo
               teze v tem, da je formacijo in organizacijo to kar je bilo narejenega v letu 2009, ko
               so iz formacije Teritorialne obrambe Republike Slovenije brisali dolžnosti, ki niso
               bile v času spreminjanja formacij popolnjene. Seveda pa so ta dogajanja potisnila
               vojaške organizacije in formacije poklicne vojske zelo daleč od sodobne organizirane
               vojske. Sistem popolnjevanja vojske je obremenjen s prevelikim številom neučinkovitih
               izvajalcev, ki v takšni obliki finančno izčrpavajo sistem, ki je v bistvu tudi
               neučinkovit.  Civilno-vojaška
               razmerja so za novo poklicno vojsko neznanka in se ne razvijajo tako kot bi se morala
               in je zato nastanek pobude za odpravo vojske dejansko odpravljanje nemoči družbenega
               sistema s ciljem, da se civilno-vojaška razmerja pravilno uredijo. Vojska ni razvila
               sodelovanja z gospodarstvom kot sistemom, ki naj bi sledil oskrbi za razvoj, za
               znanje, za stik z vrhunskimi tehnologijami, ki zagotavljajo racionalen proces oskrbe
               vojske z novimi in modernimi sredstvi. Zaradi naštetega prihaja do vedno novih in
               novih afer, ki spremljajo vojsko ob vsakem začetem poslu ali nabavi sredstev, ki ga
               pričanja. Vojaškega vodenja in voditeljev sistematično in načrtno ne izobražujemo, ne
               ustvarjamo in ne razvijamo, zaradi tega tudi nimamo kontinuitete razvoja vojske in
               normalnih zamenjav načelnikov general štaba. Pri tem prihaja do stanja, ko na položaj
               načelnika v največ primerih nastavljamo tistega, ki se v določenem času uspel najbolj
               udinjati vodstvu Ministrstva za obrambo. Ne smemo si zatiskati oči pred dejstvom, da
               je v Slovenski vojski veliko problemov, da so nastali predvsem zaradi slabih
               medsebojnih odnosov. Pri tem mislimo na odnose nadrejenih poveljnikov, podčastnikov
               in častnikov do podrejenih podčastnikov in vojakov. Kot se v zadnjem času govori pa
               naj bi po novem naši vojaki sodelovali tudi v bojnih operacijah Nata. Ne vemo pa
               zakaj prihaja do takšnih odločitev, ki so za vojsko in našo državo lahko pogubne.
               Znano je namreč, da se vse države, ki na vzhodu bojno delujejo, v kasnejšem obdobju
               srečujejo s povečano ogroženostjo terorističnih aktivnosti raznih ekstremistov v
               svoji državi. Ob tej ugotoviti se moramo dobro zavedati, da naši državi pri tem ne bo
               prizaneseno. Zato pozivamo najodgovornejše v državi naj nam ne iščejo sovražnikov.
               Odločitev o tem, da imamo Slovenci svojo vojsko je gotovo pravilna, saj je vojska
               sestavni del suverenosti države Slovenije. Prepričani smo, da nam nobeno vojaško
               zavezništvo ne daje dovolj velike garancije za zagotavljanje naše varnosti in
               neodvisnosti. Sindikat vojske obrambe in zaščite se strinja s pobudo podpisnikov
               peticije v tistem delu, ki govori o racionalizaciji in boljši organiziranosti v
               Slovenski vojski. Želimo si, da Slovenska vojska opraviči svoj obstoj tudi v domačem
               okolju, to pomeni da je potrebno vojsko integrirati v civilno strukturo. Predvsem pa
               je potrebno nadaljevati njen razvoj. Sindikat vojske obrambe in zaščite ne podpira
               peticije v nasprotju v tem, da je potrebno vojsko ukiniti, torej strinjamo se, da je
               v Slovenski vojski še veliko prostora za konstruktivne ideje, kakor tudi za
               izboljšanje njenega delovanja. Nasprotujemo ukinitvi vojske in mislimo, da tudi ni
               bil ta namen izražen v peticiji, vsaj tako smo mi to zadevo razumeli. Hvala lepa.</p>
            </sp>
            <sp xml:id="SDT5-OZO-Redna-011-2010-04-13.sp15">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Še sindikat MORS-a.</p>
            </sp>
            <sp xml:id="SDT5-OZO-Redna-011-2010-04-13.sp16">

               <speaker>DARKO MILENKOVIČ:</speaker>

               <p>Predsednik sindikata Ministrstva za obrambo. Jaz v svojem nagovoru, govoru se ne bom
               spuščal v strokovno politične zadeve, ker to enostavno prepuščam Ministrstvu za
               obrambo, oni imajo strokovne službe, da obdelujejo strokovne zadeve.  Nas je pri kateremkoli odgovoru,
               pisanju ali katerikoli izjavi zanimal predvsem socialni aspekt naših zaposlenih v
               Ministrstvu za obrambo. Ko malo predebatiramo te številke, ki so zapisane v peticiji,
               je zanimiva številka 5.000 ljudi. Kako so prišli do te številke, ne vem, ampak moram
               tu opozoriti, da v Slovenski vojski je ravno približno taka številka vezana na
               pogodbeno delo, se pravi, na delo za določen čas. In nam nihče ne bo uspel vliti v
               glavo ali nam dopovedati, da bo za vseh 5.000 teh vojakov, ki so vezani s pogodbenim
               delom, poskrbljeno na način, kot je tu predstavljeno. Se pravi, da bi bili
               prekvalificirani za neke druge poklice in da bi dobili službo tudi za naprej. Sicer
               jim tudi sistem v Slovenski vojski po 45. letu na žalost ne garantira dela v
               Slovenski vojski, ampak vojak mora biti vedno zdrav, pripravljen in mora vedno znati
               dati vse od sebe za svojo državo.</p>
               <p>Pa še na druga dva aspekta bi vseeno malce opozorili. Pri preoblikovanju kakršnekoli
               vojašnice v, ne vem, kakšne socialne domove bi verjetno prišlo do malo večjih
               stroškov glede adaptacije teh prostorov. Današnje vojašnice, za tiste, ki ne veste
               ali veste, na žalost, so koncipirane za profesionalno vojsko. Se pravi, v enem delu
               imajo še vedno nekje spalnice, ampak večinoma več teh spalnic ni. Pa tudi tam, kjer
               so še te spalnice, so spalnice za 20, 30, 40 oseb, ki preživljajo v tistih prostorih.
               Domovi za ostarele, kolikor je meni znano oziroma kolikor je nam znano, imajo
               jedilnice, kuhinje v nastanitvenih prostorih; vojašnice tega ne ponujajo. Ko pa
               govorimo o aspektu prodaje vojaške opreme, bom samo karikirano povedal. Točne cene
               niti ne bom povedal, ampak zamislite si nekega Pilatusa, ki jih imamo zelo malo, v
               katerega je vloženo do zdaj ne samo nabava za njega, ampak tudi redno vzdrževanje, ki
               je zelo drago, pa tudi usposobljeni so tisti piloti, ki letijo s tem letalom. 90%
               tega vloženega denarja bi bilo zdaj vrženega v nič, ga več ne bi bilo, pa govorimo o
               nekakšnem šparanju.</p>
               <p>V recesiji, v kateri smo, v gospodarski krizi, je res treba paziti na vse javne
               finance. In prepričan sem, da se je naše ministrstvo do sedaj zelo dobro na to
               odzvalo. In mislim, da je ta naš vojaški sistem v tem trenutku dokaj prispeval k temu
               šparanju, pa mislim, da tudi še bo, če bo treba. Hvala.</p>
            </sp>
            <sp xml:id="SDT5-OZO-Redna-011-2010-04-13.sp17">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj odpiram razpravo o tej točki dnevnega reda. Prvi se je k besedi
               prijavil poslanec, kolega Juri.</p>
               <p>Še prej pa obvestilo: od zdaj naprej Janeza Janšo zamenjuje Rado Likar.</p>
               <p>Gospod Juri, izvolite.</p>
            </sp>
            <sp xml:id="SDT5-OZO-Redna-011-2010-04-13.sp18">

               <speaker>FRANCO JURI:</speaker>

               <p>Hvala za besedo, gospod predsednik. Najprej bi rad pozdravil vse prisotne in izrazil
               zadovoljstvo, da kljub vsem zapletom in nesporazumom, razpravam, prejšnjim razpravam,
               je prišlo do te seje. Nekajkrat je bila preložena, kot veste, zaradi verjetno
               objektivnih dejstev. Tudi jaz bi bil bolj zadovoljen, če bi tu sedeli vsaj vsi  prvi podpisniki peticije. Morda
               je bilo metodološko zgrešeno to, da nismo poslali vabil vsem podpisnikom, tisti
               skupini prvopodpisnikov, potem pa bi se že oni nekje organizirali, ali bi prišli vsi.
               Tako je ta selekcija v bistvu nujno pripeljala do te zadrege in tudi do teh razprav.
               Ampak kljub temu menim, da se tu odvija zelo zanimiva razprava.</p>
               <p>Rad bi se zahvalil tudi predstavniku sindikata vojske. Tudi takrat, ko je bila
               polemika nekoliko pretirana in se je prav ta sindikat oglasil in umiril žogo ter
               vzpostavil spet nek okvir korektnega dialoga med podpisniki peticije in samo vojsko.
               Kot veste, sta se pojavili pismi dveh sindikatov, govorim o odzivu sindikata vojske,
               ki je bil dejansko tudi terminološko bolj korekten.</p>
               <p>Rad bi v tej razpravi najprej obrazložil svoj podpis, kajti večkrat je bil omenjen ob
               različnih razpravah in prilikah. Ne vem, ali sem najbrž edini poslanec Državnega
               zbora, ki se je podpisal pod to peticijo in to pod številko 4.000, če se ne motim.
               Rad bi povedal, zakaj in kaj me je prepričalo, da je podpis pod to peticijo lahko
               koristen. Najprej se pridružujem varuhinji človekovih pravic oziroma gospe Čebaškovi,
               da je ustavna pravica podpisovanja peticij zagotovljena vsem, torej tudi poslancem,
               in v tem ni nič hudega, če izražamo neko mnenje, ki ga sicer lahko izražamo v
               parlamentu, ampak tudi pod neko peticijo civilne družbe. Ko sem prvič prebral sam
               naslov peticije, sem rekel, ne, jaz tega ne bom podpisal, za ukinitev vojske. Ko pa
               sem prebral besedilo v celoti, sem našel toliko tehtnih argumentov in toliko
               zanimivih pobud, ki tudi če niso v celoti uresničljive ali sprejemljive za nekatere,
               vsekakor odpirajo razpravo o oblikovanju, o profiliranju naše vojske, našega
               obrambnega sistema in odpirajo tudi eminentno politično razpravo o vlogi našega
               obrambnega sistema tako v sami državi kot v mednarodnem kontekstu. In ta mednarodni
               kontekst se mi zdi najšibkejša točka celotnega ustroja oziroma celotnega razmišljanja
               našega obrambnega sistema. Mislim, da se tu dogajajo stvari, ki zahtevajo temeljito
               politično in družbeno razpravo o tem, o poti, ki smo jo ubrali zato, da bi zagotovili
               varnost in obrambo države in torej tudi slovenske družbe ter vseh državljank in
               državljanov. Po mojem mnenju smo ubrali napačno pot. To je moje mnenje in ga bom
               skušal tudi obrazložiti. Iz tega mnenja izhaja tudi moje prepričanje, da je peticija
               ne samo koristna, ampak je bistveno bližje ustavi, kot je sedanje delovanje obrambnih
               sil Republike Slovenije.</p>
               <p>Dovolite mi to majhno provokacijo, jo bom takoj obrazložil in jo bom utemeljil s 124.
               členom Ustave Republike Slovenije, ki se glasi: <q>"Vrsto, obseg in organizacijo
               obrambe, nedotakljivosti in celovitosti državnega ozemlja ureja zakon, ki ga sprejme
                   Državni zbor z
               dvotretjinsko večino glasov navzočih poslancev. Izvajanje obrambe nadzoruje Državni
               zbor. Pri zagotavljanju varnosti izhaja država predvsem iz mirovne politike in
               kulture miru in nenasilja."</q> Žal, ta člen, ki je ključnega pomena za oblikovanje
               filozofije, ki naj vodi tudi našo obrambno strategijo, je po mojem mnenju zanemarjen
               oziroma kar prezrt. Jaz sem ga nekajkrat citiral, zlasti ko se odvija razprava o
               udeležbi Slovenske vojske v nekaterih vojaških misijah, kjer lahko že opazujemo
               prehod iz klasične mirovne misije k aktivni vojaški misiji. In to, recimo, se dogaja
               v Afganistanu, o tem lahko razpravljamo ure in ure in bomo še razpravljali, kajti
               približuje se dan D, to je oktober 2010, ko po sklepu naše vlade naj bi del Slovenske
               vojske se udeležilo OMLT-ja, torej programa usposabljanja afganistanske vojske, in s
               tem ustvarili nov moment in novo razmerje tudi do tistih razmer v Afganistanu.</p>
               <p>Torej, če nadaljujem pri tako imenovani filozofiji naše obrambe, imam vtis, da mi
               sledimo tisti logiki, ki se je uveljavila in se uveljavlja, zlasti preko zavezništva,
               ki mu pripadamo, to je Nato, da je treba poskrbeti za varnost in obrambo neke države
               tako, da se po potrebi vojskujemo tudi v zelo oddaljenih državah. Kot veste, nismo
               daleč od doktrine preventivne vojne. Preventivna vojna, ki jo je prvič zelo jasno
               oblikoval predsednik Bush oziroma njegova administracija, ima prav ta namen,
               ustvariti nadzor, ki bo globalen, svetovni, kjer lahko nacionalne vojske poskrbijo za
               lastno obrambo z vojskovanjem v tujini. Koliko je to upravičeno ali ne, je vedno
               prepuščeno političnim, gospodarskim, družbenim razmeram, ki nastajajo. In kot vemo,
               je prav v času Busheve administracije se profilirala strategija, ki je včasih
               vključila tudi Slovenijo, najprej v Nato in preko Nata v sprejem te logike. Ta logika
               pa, tako kot jo opisuje Naomi Kline v svoji znani knjigi <q>"Shock Doctrine"</q>, je
               pravzaprav logika vzpostavljanja razmerij, kjer bo lahko vladal naprej neoliberalni
               model in ne socialna država. Zato menim, da vojskovanje v takih razmerah je samo
               podaljšana roka svetovnega neoliberalizma, ustvarjanja strukture zaščite
               zagotovljenih prednosti nekaterih držav, zlasti tistih, ki so kapitalsko premožnejše,
               in pri tem angažiranje veliko drugih držav preko zavezništev, ki so bila najprej
               koncipirana kot obrambna zavezništva,  danes pa so že aktivna in ofenzivna zavezništva v bran
               lastnih privilegijev. Na to smo opozarjali nekateri, ko je potekala razprava o
               članstvu Slovenije v Natu. Opozarjali smo, da je logična konsekvenca, logična
               posledica tovrstnega angažiranja in tovrstnega članstva pravzaprav udeležba in
               sodelovanje v taki vojni doktrini. In ta strateška doktrina je nastala kot
               preventivna vojna, zdaj je ne imenujejo več tako, ampak dejansko se v bistvu
               nadaljuje v nekoliko bolj omiljenih oblikah, v Afganistanu pa ne, v Afganistanu v
               polni brutalnosti že deveto leto, kar dokazuje, da je tudi naša vojska, žal, prešla v
               polje tovrstnega razumevanja obrambe.</p>
               <p>Zavedam se, da to, kar govorim, ima določeno ideološko podlago, če jo želimo tako
               imenovati, ki se razlikuje od vaše, in verjetno sta oba pogleda legitimna iz lastnega
               zornega kota. Iz mojega zornega kota in iz zornega kota tistih, ki menimo, da je
               socialna država absolutna prioriteta in da mora biti mir absolutna prioriteta, da
               mora biti politika miru absolutna prioriteta, je druga perspektiva sila
               problematična. In za mene je tudi vojska, ki gradi svoj status, svojo strukturo,
               upoštevajoč predvsem to doktrino, nezanimiva za javni interes državljank in
               državljanov Republike Slovenije. Zlasti v času in v časih, ko se je tudi Slovenija
               znašla v hudi stiski, v socialni, finančni, družbeni in tudi moralni krizi. Zdaj ta
               kriza zahteva določene spremembe. Če mi mislimo, da bomo presegli to krizo z uvedbo
               neoliberalnih metod in neoliberalnih ciljev, smo po mojem mnenju na napačni poti. Če
               mislimo, da lahko dosežemo varnost, kohezijo družbe, solidarnost med državljani v tej
               državi preko socialnih mehanizmov, moramo radikalno spremeniti koncept in zorni kot
               razumevanja dogajanja v svetu in v domovini. In samo za to gre.</p>
               <p>Včeraj sem se pogovarjal z vaščani doline Osp in Gabrovica. To je tista dolina, ki je
               bila na udaru, ko so gradili primorsko avtocesto, ki bo na udaru, ko bomo gradili
               drugi tir Koper-Divača, ki je na udaru kamnolomov in do katerih država očitno ne čuti
               potrebe, da bi dodala kaj takega, kar bi koristilo tem ljudem. Ti ljudje živijo v
               bistveno slabših razmerah, kot so živeli pred desetimi ali dvajsetimi leti. Kvaliteta
               njihovega življenja se je slabšala, kljub razvoju. In verjetno je takih situacij v
               Sloveniji veliko. In prav te marginalizirane skupine govorijo o tem, da ta, imenujmo
               ga razvojno neoliberalni način napredovanja družbe, v bistvu ustvarja periferije, ki
               niso deležne nobenih dodanih vrednosti tega razvoja. In prav tam sem videl, kako
               država nima ali noče imeti posluha za njihove ceste, za njihovo varnost, tam je
               varnost pod vprašajem. 
               Državna cesta, ki je tako ozka, ki je tako slaba, bi seveda potrebovala več denarja,
               pa ga ni, tega denarja preprosto ni. Pretok vode iz kamnolomov, z avtocest, je
               katastrofalen. Ni denarja za sanacijo.</p>
               <p>Torej, to postavljam samo kot konkreten mikrokozmos, konkreten primer potrebe po
               večjih investicijah država in po večji socialni skrbi države do vseh državljank in
               državljanov. In če hočemo to doseči, je treba radikalno spremeniti koncept našega
               ravnanja do družbe in tudi do njene obrambe. V tej peticiji je veliko predlogov, ki
               gredo v tej smeri in ne ukinjajo vojske, prevzemajo celo nekatere modele, ki že
               obstajajo, od Kostarike do Islandije. In prej smo slišali zanimiv podatek o Finski.
               Torej, Finska tako deluje bistveno manj obremenjeno z birokracijo pri razvoju
               obrambnega sistema, kot to počnemo mi v Sloveniji. In zato, če mi dovolite tu eno
               opombo, se mi zdi razumljiva žolčnost, s katero je prav sindikat zaposlenih v
               obrambnem ministrstvu reagiral na to peticijo. No, saj potem se je distanciral, hvala
               bogu, ampak upam, da tudi iskreno, s tistimi besedami, ki jih ne bomo ponavljali,
               kajti niso dostojne. Ampak je razumljivo, da je bilo več racionalnosti na strani
               vojske kot na strani birokratskega aparata vojske. Nekdo se je čutil ogroženega
               zaradi te peticije. In jaz bi rad pomiril vse, tudi zaposlene v obrambnem
               ministrstvu, ki lahko jutri prispevajo prav tako, ampak s prekvalifikacijo, z novim
               profiliranjem lahko prispevajo k bistveno bolj socialni državi, h krepitvi civilne
               zaščite. Še en primer. Mi imamo gasilska društva po celi Sloveniji, ki delajo
               zastonj, ki delajo ponoči, ko je treba, ampak naslednji dan morajo iti v službo, ker
               pod kapitalizmom in pod neoliberalizmom, če tega ne počnejo, izgubijo službo. Vem, da
               smo o tem že razpravljali, tudi v Državnem zboru. Ampak dejstvo je, da civilna
               zaščita bi morala biti tu bistveno močnejša. In veliko denarja, ki gre za obrambo, bi
               preselili prav v te namene, kajti varnost države je tudi varnost pred požari, pred
               katastrofami in pred samovoljo delodajalca oziroma pred samovoljo tržnih zakonitosti,
               ki bodo onemogočile prostovoljcu, da dela ponoči, tako kot je počel v bivšem sistemu,
               ne da bi ga kaznovala kakšna sankcija na delovnem mestu.</p>
               <p>Torej, vsa ta vprašanja so izrazito politična, ampak so tudi družbena, niso samo
               politična. Mi govorimo danes o družbenih fenomenih, ki jih moramo politiki v Državnem
               zboru, v parlamentu in v svojih dejavnostih razumeti in kanalizirati h konkretnim
               pobudam. Te pobude odpira ta peticija. Ne bom šel od alineje do alineje, od točke do
               točke analizirati uresničljivost vseh zahtev, vsebovanih,  zapisanih v tej peticiji. A vsekakor menim, da večina
               zahtev je še kako ne samo uresničljivih, je nujnih. Če mi ne premoremo te miselne
               spremembe in ne premoremo poguma, da spremenimo dejansko ta odnos do družbe, mislim,
               da bomo divjali naprej na tem istem vlaku, ki gre direktno v prepad. Neoliberalizem
               nam je zakuhal to veliko krizo in mi želimo reševati to krizo s podpiranjem in
               krepitvijo neoliberalnih modelov, tudi v obrambi. In zato si ne delati utvar, danes
               je Afganistan, ampak jutri se bomo vojskovali drugje, in tako naprej. In to bo črna
               luknja za vse, zlasti za majhne države, kakršna je Slovenija. Čudi me, da se še danes
               poraja vprašanja naših sosedov kot potencialne nevarnosti, zlasti ker večina teh
               sosedov, z eno izjemo, Avstrijo, so prav članice Nata, torej zavezništva, kamor smo
               rinili. Torej smo želeli v isto zavezništvo s svojimi potencialnimi - logika je malo
               sprevržena. Tako, če smo šli v Nato, smo šli tudi v prepričanju, da so razmere vsaj v
               tem delu Evrope takšne, da nam ne bodo več dovolile nobenih avantur, kakršne smo
               imeli med drugo svetovno vojno ali tretjo svetovno vojno. Seveda, nič ni izključeno,
               ker krize nam lahko podarijo veliko presenečenj; nacionalizmi in fašizmi ter
               totalitarizmi, ki se porajajo, in skrajne desnice, ki zmagujejo tu pa tam, so
               nevarne. Ampak mi ne bomo vojske približali ljudem s tem, da jo pošiljamo v
               Afganistan. In to se danes dogaja. Mi imamo vojsko v Afganistanu in tam se bodo
               vojskovali naši vojaki. In jim bomo morali poslati patrije, zato da bomo zagotovili
               varnost tem vojakom. In bomo morali poslati še kak helikopter ter nato letalo. In se
               bo začela že druga fronta v Pakistanu morda ali v Somaliji in bomo morali poslati
               tudi tja vojsko. Torej, kje bo konec te logike? Zato je peticija lepa priložnost, da
               ustavimo ta vlak, da se pogovorimo. In glede tega vas obveščam, da je Poslanska
               skupina Zares v petek naslovila predsedniku Vlade, gospodu Borutu Pahorju, pismo,
               kjer mu predlagamo in ga pozivamo k umiku Slovenske vojske iz Afganistana. Glede na
               to, da okoliščine, ki so nastale z novo ofenzivo v Afganistanu in po že zavoženi
               londonski konferenci ter po vsem tem, kar se dogaja na račun civilnega prebivalstva v
               Afganistanu, kar se dogaja z zatiranjem humanitarnih delavcev, ki niso pod nadzorom
               Nata v Afganistanu, z aretacijo zdravnikov pod pretvezo, da so skušali organizirati
               nek atentat, s temi škandaloznimi metodami, ki se jih poslužuje zavezništvo v
               Afganistanu, mi ne želimo imeti nič. Mi ne želimo sodelovati v taki umazani vojni.
               Zato smo poslali pismo, ki ga bomo tudi  ob naslednjih prilikah utemeljili. In menimo, da je za
               Slovenijo skrajni čas, da udejanji 124. člen ustave. Hvala.</p>
            </sp>
            <sp xml:id="SDT5-OZO-Redna-011-2010-04-13.sp19">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Tudi sam sem želel nekoliko polemizirati s temi stališči, ampak javila se
               je gospa ministrica, ki ima prednost. Izvolite, gospa ministrica.</p>
            </sp>
            <sp xml:id="SDT5-OZO-Redna-011-2010-04-13.sp20">

               <speaker>DR. LJUBICA JELUŠIČ:</speaker>

               <p>Najlepša hvala. Samo dve stvari se mi zdi, da je prav, da pojasnimo, da ne bomo
               nadaljevali z napakami v razumevanju, kje je kdo.</p>
               <p>Na Ministrstvu za obrambo deluje več reprezentativnih sindikatov. Članstvo v teh
               reprezentativnih sindikatih je mešano. V njih so tako zaposleni v upravnem delu
               ministrstva kot iz Slovenske vojske, ampak delovanje sindikatov je utemeljeno ne samo
               v Zakonu o obrambi, ampak tudi sicer v zakonodaji, ki govori o sindikalnem delu in
               kakšne so pravice sindikatov pri svojem javnem nastopanju, v to se ne vtikamo. Povem
               naj samo, da od teh sindikatov, ki jih imamo, in torej so trije reprezentativni, to
               je sindikat Ministrstva za obrambo, potem sindikat vojske, obrambe in zaščite ter
               sindikat pilotov. Imamo tudi nereprezentativen sindikat, sindikat vojske, sindikat
               vojakov. Torej, od teh štirih sindikatov so trije sodelovali v javnih razpravah,
               sindikat Ministrstva za obrambo, katerega predstavnik je danes tu, sindikat vojske,
               obrambe in zaščite, katerega predstavnik je tudi tu, in tretji sindikat vojakov, ki
               pa ni danes tu reprezentiran, če prav poznam kolege.</p>
               <p>Kar se tiče sestave Slovenske vojske in Ministrstva za obrambo bi prosila, da bi
               razlikovali med pripadniki in pripadnicami Slovenske vojske, ki jih je 7.600, in
               upravnim delom Ministrstva za obrambo, kjer so zaposleni uradniki in
               strokovno-tehnično osebje. V tem upravnem delu Ministrstva za obrambo je zaposlenih
               1.328 ljudi, od katerih pa je 330 zaposlenih v sistemu zaščite in reševanja. Torej,
               če te ljudi odštejemo, potem pridemo do številke 998 približno, celo nekaj manj. V
               tej številki pa so potem zaposleni uradniki in strokovno-tehnično osebje, ki dela na
               področju civilne obrambe, na področju pridobivanja poklicnih vojakov, prostovoljcev
               za služenje vojaškega roka, pripadnikov pogodbene rezerve, ki urejajo še vse upravne
               zadeve, ki so na področju načrtov na pripravljenost, mobilizacijskih načrtov, ki
               skrbijo za varovanje in zaščito kritične infrastrukture. Potem vsi tisti, ki delajo
               na področju logistike, opremljanja, infrastrukture, nepremičnin, civilne obrambe in
               obveščevalno-varnostna služba. Vsi ti so zaposleni v tako imenovanem upravnem delu
               ministrstva in prosim, da se te loči od tistih, ki so pripadniki in pripadnice
               Slovenske vojske, ki pa jih je na drugi strani 7.600 in za katere veljajo določeni
               deli Zakona o obrambi in tudi Zakona o službi v Slovenski vojski.</p>
               <p>Rada bi povedala, da v imenu Slovenske vojske, torej v imenu uniformiranih
               pripadnikov ter drugih pripadnic in pripadnikov Slovenske vojske iz strukture
               Slovenske vojske javno ni govoril o tej peticiji nihče. Tisti, ki se k besedi
               javljajo, so izven Slovenske vojske oziroma so člani ali vodstva sindikatov, ki
               zastopajo različne strukture. Tako da ne bi prihajalo do nesporazumov in da ne bi kdo
               slučajno po nepotrebnem zdaj napadal hierarhije ali pripadnikov Slovenske vojske z
               veliko začetnico. Če kdo želi napadati pripadnike izvršne oblasti, potem mora
               natančno ločevati med izvršno oblastjo, upravnim delom ministrstva in Slovensko
               vojsko.</p>
            </sp>
            <sp xml:id="SDT5-OZO-Redna-011-2010-04-13.sp21">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zdaj sem po zapisanem vrstnem redu sam na vrsti za razpravo.</p>
               <p>Spoštovani! Najprej bi se dotaknil  teze, ki je bila s strani kolega Jurija plasirana, da so
               cilji peticije, zastavljeni cilji, se pravi, ukinitev vojske in izstop iz Nata,
               bistveno bližje ustavi, kot je sedanji ustroj obrambnih sil. Sam se s takim mnenjem
               ne morem strinjati, kajti natančno vem, da so bili pisci ustave soočeni s prvo pobudo
               ali peticijo za demilitarizacijo Slovenije iz leta 1990. In so kot ugledni pravniki
               in državotvorni ljudje, ki so si želeli državnost, samobitnost in samostojnost in
               neodvisnost slovenske države, videli Slovensko vojsko kot pomemben državotvorni
               temelj in element ter varnost državljanov kot ustavno kategorijo, ustavno pravico,
               človekovo pravico, za katero upam, da gospa varuhinja še vztraja in brani to
               človekovo pravico, čeprav se je s tem podpisom nekritično pravzaprav podala zoper to
               kategorijo. Namreč, v teh pobudah in timingu peticij, kot je prof. Bebler kot
               strokovnjak in poznavalec v neki javni debati dejal <stage>(citiram)</stage>, da <q>"je to tretja
               takšna pobuda."</q> Prva je bila, kot sem že omenil, ta pobuda ali peticija za
               demilitarizacijo Slovenije iz leta 1990, potem je bila deklaracija o miru iz leta
               1991, februarja 1991, vemo, v kakšnih razmerah in kakšnem času. In sedaj je tretja,
               ki je prišla v slovenski politični prostor tik zatem, ko je bila vložena v
               parlamentarno proceduro resolucija o strategiji nacionalne varnosti. Kot je bilo tu
               že omenjeno, so ugotovitve resolucije in izhodišča povsem drugačna. Ne želim se
               norčevati iz številnih strokovnjakov, medresorskih strokovnjakov iz različnih
               ministrstev, ki so pri tej resoluciji sodelovali kot diletanti, kakor jih na nek
               način ta peticija proglaša, nedorasli mestom, na katerih v tej državi delujejo. Prof.
               Bebler je dejal, o analizi tega pravi, da <q>"so bile te ideje zasnovane na zgrešeni
               analizi, na nestvarnih in zgrešenih napovedih, bile so zasnovane na idealizmu,
               utopičnem pacifizmu in politični naivnosti."</q> Te kategorije in te oznake veljajo za
               večino takratnih in sedanjih podpisnikov, ne veljajo pa po mojem mnenju za avtorje,
               snovalce, podpisane in tiste iz ozadja. Politične naivnosti ne pripisovati tem
               ljudem, še manj utopičnega pacifizma. Je pa večina podpisnikov na teh pozicijah in so
               tudi idealisti. Vendar mi smo sedaj v Državnem zboru,  mi smo na tem, da moramo spoštovati Ustavo Republike
               Slovenije, ki je jaz ne želim tako napačno tolmačiti kot kolega Juri. In vprašajte
               pisce, te ostale, ali se strinjajo z vašim tolmačenjem. Seveda ljudem, dobrohotnim
               ljudem, ki so v večini, ki dejansko zapadejo idealizmu in všečnosti tudi sedanje
               resolucije - to je bilo ciljno pisano, kot všečno, da bi pridobilo čim več ljudi, ki
               so idealisti, ki so politično naivni. Zakaj so se že tri take peticije pojavljale
               stalno v najbolj težavnem obdobju države ali pa takrat, ko smo ustvarjali državo. V
               najbolj težavnih razmerah se pojavi takšna peticija, ki pa je legitimna, bila je
               takrat in je sedaj. Tu pa seveda ni več politična naivnost in ni utopični pacifizem
               vzrok. In tudi danes smo slišali s strani nekaterih podpisnikov, da si želijo
               predvsem razpravo o Afganistanu, Iraku, patrijah in administrativni velesili, ki je
               Slovenska vojska. To me navdaja v to, da je bil timing zasnovan takoj po vložitvi
               resolucije o temeljih nacionalne varnosti, ki med drugim pravi, da je članstvo
               Slovenije v Natu in Evropski uniji primerjalna prednost. Da je to tisti atribut, ki
               Slovence lahko navdaja z občutkom varnosti in zanesljivosti. Ampak ta razprava, v
               kateri je bilo tako lepo povedano in odkrito, ni uspela v takšni obliki, ker se je
               tik zatem pojavila afera <q>"bulmastifi"</q>. In seveda s tem podpisniki niso računali,
               stvari so jih presenetile. <stage>/Smeh v dvorani./</stage> Ne vem, kje so pisali. Če vi niste, je
               tako v redu. Glejte, zdi se mi, da ko govorimo o tem, zadeve niso smešne. Jaz
               spoštujem te pobude, te peticije in je krasno, da danes o tem razpravljamo. Da pa so
               bili potem narejeni nekateri razmisleki ali da so nekateri ljudje, potem ko se
               politični plani ali učinki niso uresničevali, prišli do drugačnih razmislekov ali so
               se pa čutili verjetno celo zlorabljene, me prepričuje prispevek v Večeru z dne
               9.3.2010 pod naslovom <q>"Odziv na peticijo Ukinimo vojsko, Zofijini ljubimci."</q> Vemo, da
               je to profilirana družba filozofov, sociologov in tako naprej, malo skrivnostna,
               kjer, če ste pozorno prebrali, pravi, v Nemčiji je bil to namen, da so se tako
               razkrili, pisec je očitno podpisnik te peticije. Kajti najprej pravi: <q>"Poziv in
               vsebino peticije na načelni ravni seveda podpiramo tudi Zofijini,"</q> Zofijini ljubimci
               so tu mišljeni, <q>"a po nadaljnjem premisleku  smo prišli do dileme, ali bi bila nenadna uresničitev
               ciljev peticije dejansko pametna."</q> In tako naprej. In potem pravi: <q>"Priznajmo, če
               podpisniki peticije česa ne propagiramo,"</q> to pomeni, v prvi osebi, da je pisec tudi
               podpisnik, <q>"potem je to prav neoliberalno ukinjanje države, če mislimo na državo, ki
               zagotavlja socialno varnost in svobodno javno sfero."</q> Zato sem najprej mislil, da je
               gospod Juri spremenil mnenje, ker je tudi nastopal proti neoliberalni miselnosti,
               ampak to je spet druga struja, očitno. Nekateri, ki so nasprotniki neoliberalne
               miselnosti, so pa kljub temu za ukinitev Slovenske vojske in izstop iz Nata.</p>
               <p>Tako da te stvari so bile seveda skrbno premišljene, niso se pa v celoti posrečile.
               Mislim, da je hvalevredno, da nekateri intelektualci, sicer je tu anonimno, ampak
               tudi priznavajo svojo napako. Da priznavajo svojo napako tudi na takšen način, da bi
               bile slabe posledice bistveno hujše od plemenitih teženj ali pa ciljev. Jaz jih ne
               osporavam večini podpisnikov, plemenitih ciljev. Da je bilo vse skupaj malo napeljano
               v to smer, da je treba tiste, ki bodo v tej razpravi sodelovali, tudi diskreditirati,
               me napotuje tudi kolega Repovž, ki je tu v uvodniku 9.5. mene napadel, da sem eden
               tistih, ki so komunizem preživeli na zapečku varne domače peči. Ne vem, od kod on
               mene pozna, ampak ni bilo varno in udobno. Nam so še leta 1963 hoteli kmetijo
               uničiti, vzeti, nacionalizirati zemljo, nekaj hektarjev. Verjemite mi, da ni bilo
               prijetno. Da ste bili vi v bolj varnem zavetju znotraj komunizma živeli. Ampak to so
               poskusi diskreditacije tako, preko palca in pavšalno.</p>
               <p>Torej, če gremo zdaj v analizo, kaj so ti plemeniti cilji, ki jih jaz razumem in so
               se vedno v zgodovini pojavljali, mirovniška gibanja, ki so pozitivna. Vendar, kaj so
               bile posledice dostikrat. Med drugo svetovno vojno je bilo v Angliji izjemno močno
               mirovniško gibanje, to vemo. In je bilo tako močno, da je Združeno kraljestvo
               zanemarilo vojaške priprave. Da je bil predsednik vlade Chamberlain, mislim, da je
               bil, pravzaprav bos in nag, ko se je Hitler oborožil. In je moral, bom rekel, čeprav
               ne bi smel, poklekniti skupaj na Münchenski konferenci. Tudi v take smeri lahko
               nekritični plemeniti cilji peljejo. In danes govoriti, da Slovenija ne potrebuje
               vojske - slišal sem, ne vem zdaj, ali je bil to dr. Kreft,  ki se je norčeval iz Slovenske vojske, <q>"kaj pa
               ta vojska pomeni, saj se niso v stanju braniti pred nikomer."</q> Res je, da se verjetno
               proti italijanski ali nemški armadi ne more ubraniti ozemlja, vendar vsaka takšna
               armada se tudi boji, dokler se vojna še ni razpasla, se boji sleherne svoje žrtve. In
               v tem je moč vsake vojske. Jaz verjamem v Slovence kot rodoljube, da se bodo uprli
               morebitnim poskusom. In da morebitni potencialni napadalec ne bo prišel skozi brez
               izgub, ki so v domači javnosti stalno potem tisto, kar deluje. In to podcenjujemo pri
               Slovenski vojski. Nekateri se norčujejo iz Slovenske vojske. Če pa ukinemo Slovensko
               vojsko, je pa stanje podobno, kot je bilo leta 1918, ko je razpadla avstro-ogrska
               vojska na tleh sedanje Slovenije. Vemo, da je še prej kapitulirala italijanska
               vojska, da je bila v totalnem razsulu. Ampak kljub temu se je našel sicer pesnik,
               ampak general Danunzio in je v 14 dneh bil do Pule in do Ljubljane skoraj, do Reke.
               In ta vakuum, ko ni nobene organizirane vojaške sile, je bil izkoriščen in smo
               Slovenci takrat izgubili velik, velik del, trajno smo izgubili velik del nacionalnega
               in etničnega ozemlja. Ampak takrat je bilo konec vojne, je bilo razumljivo, da je
               bila neka dezorganizacija. Kdor pa se danes zavzema za dezorganizacijo, za slabitev
               Slovenije, pa mora biti toliko iskren, da pove, ali o tem tudi razmišlja ali je zgolj
               v funkciji nekih političnih interesov. Mene je najbolj presenetilo, moram reči, da je
               predsednik bivše države dejal, da bi danes pozval Slovence, če bi bil danes
               referendum za Nato, proti vstopu v Nato. Od izkušenega državnika tega res nisem
               pričakoval, kajti mislim, da se verjetno zaveda pasti, ki v današnjem svetu
               nastanejo, če se nekdo umakne. Ali je za Slovenijo ta sistem varnosti, o čemer
               zadnjič enkrat, mislim, da gospod Grošelj govoril, eno je OZN, drugo Nato in tretje
               nacionalne strukture. Ali se mi čemurkoli od tega lahko odpovemo? Ali, če se odpovemo
               temu, posledično ne ogrožamo nacionalne države, neodvisnosti in zavednosti Slovenije?
               Jaz mislim, če bi realizirali to peticijo, Slovenije v prihodnosti kot neodvisne
               države ne bi bilo. Dolgoročno je ne bi bilo. Zaradi tega je tudi odgovor tistim, ki
               to pravijo, zaradi absolutne prioritete socialne države - da, samo za koliko časa?
               Čez nekaj časa pa bodo Slovenci verjetno deležni še česa več, kot samo na socialnem
               področju, kratena jim bo eksistenca. Ker zgodovina se ponavlja in zgodovina se
               ponavlja vedno kot farsa. In se moramo tudi takšnega ponavljanja zgodovine, možnosti
               takšnega ponavljanja zavedati.  Zaradi tega se jaz strinjam s tistimi, ki pravijo, da v
               obrambnem sistemu Slovenije ni vse idealno in ni vse najboljše. Da pa je ta isti
               obrambni sistem in ta vojska šla naproti ljudstvu in naproti ljudem vedno v svoji
               sicer kratki zgodovini.</p>
               <p>Moram reči, da sem kot poslanec, ko je bil obrambni minister gospod Grizold, dosegel,
               da smo v Slovenski Bistrici zgradili gimnazijo, ki je katedrala duha v našem mestu za
               naslednje stoletje ali tisočletje, znotraj takrat še obstoječe in sedanje kasarne, za
               katero je dolgoročno predvideno, da se bo enkrat iz centra mesta izselila. In to v te
               cilje, ki jih peticija navaja - in gospod je bil poleg takrat, ko smo o tem govorili,
               ki je danes v uradu predsednika republike -, ti cilji, kako naj vojska odstopi čim
               več v funkcijo tistega, kar je v funkciji prebivalstva, to Slovenska vojska, kolikor
               jaz vem, dela, oziroma naj to zanikajo tisti, ki so drugačnega mnenja. Naj jo tu
               obtožijo vseh zlodel, za katere vedo, da jih počnem. Ta peticija je pisana všečno,
               realist bi rekel, da se predaja politični naivnosti in utopičnemu pacifizmu. Jaz pa
               cenim tiste pacifiste, ki so hkrati tudi realisti. Hvala lepa.</p>
               <p>Kolega Juri, izvolite, replika.</p>
            </sp>
            <sp xml:id="SDT5-OZO-Redna-011-2010-04-13.sp22">

               <speaker>FRANCO JURI:</speaker>

               <p>Hvala. Replika, ja, ker ste me nekajkrat omenjali.</p>
               <p>Rad bi povedal samo to, po 124. členu ustave bi lahko na dolgo razpravljali, ampak,
               gospod Jerovšek, vi veste, da je leta 1990 delovala v takratni Skupščini Republike
               Slovenije tudi komisija za ustavo in med člani te komisije sem bil tudi sam.</p>
            </sp>
            <sp xml:id="SDT5-OZO-Redna-011-2010-04-13.sp23">

               <speaker>PREDSEDNIK JOŽEF JEROVŠEK:</speaker>

               <p>Jaz sem govoril o piscih ustave...</p>
            </sp>
            <sp xml:id="SDT5-OZO-Redna-011-2010-04-13.sp24">

               <speaker>FRANCO JURI:</speaker>

               <p>Torej, točno vem, zakaj smo zapisali takrat ta člen in kakšen je bil namen tega
               člena. Kot vsak člen ustave je bil rezultat konsenza, dolgega dialoga in dejansko
               želje vseh, da bi vendarle naš obrambni sistem deloval po politiki in kulturi miru in
               nenasilja. In to ni fraza, ki je tam dodana kar tako, to je nekaj, kar je treba
               razumeti in spoštovati, tudi ko govorimo o obrambi Republike Slovenije. Jaz žal
               menim, da smo se v zadnjih letih oddaljili od smisla tega člena in da ga je treba
               ponovno oživiti. Hvala.</p>
            </sp>
            <sp xml:id="SDT5-OZO-Redna-011-2010-04-13.sp25">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospod Repovž iz Mladine, izvolite.</p>
            </sp>
            <sp xml:id="SDT5-OZO-Redna-011-2010-04-13.sp26">

               <speaker>GREGA REPOVŽ:</speaker>

               <p>Samo na dve stvari bi se odzval. V resnici na eno, na ta velika ozadja, ki jih
               ministrica omenja, te peticije in tudi vseh predhodnikov te peticije, tudi tiste iz
               leta 1990, kjer je, se mi zdi, treba povedati dve stvari o tej peticiji. Prva je njen
               naslov, tako da vemo, da jo poznamo, njen naslov je bil <q>"Za suvereno Slovenijo, brez
               pušk in bajonetov"</q>. <q>"Danes, če res želimo mir, potem odvrzimo orožje,"</q> to je peticija z 22. marca 1990,
               pripravili pa so jo Marko Hren, Vlasta Jalušič, Peter Jamnikar, Tomaž Mastnak, Jožef
               Školč, Jaša Zlobec, Janez Sodržnik in Janez Janša. Zdi se mi, da je to treba
               poudariti, seznam avtorjev te peticije. <stage>/Oglašanje v dvorani./</stage> Ne, to je Janez Janša,
               ki je potem kasneje postal obrambni minister in on je avtor te prve peticije za
               suverenost... <stage>/Oglašanje v ozadju./</stage> Seveda je, ne samo podpisnik, avtor, tako kot smo
               mi avtorji. Zgodovina vam to pokaže, 22. marec 1990. Če pa želite, ker vidim, da je
               to vprašanje ozadij ves čas prisotno, kdo vse naj bi stal za tem, pa imamo na Mladini
               nekaj zelo usposobljenih piscev in lahko naredimo tudi to zgodbico, znamo tudi
               zgodbice pisati, o dveh palčkih in sivem možu, ki so prišli in nam prinesli to
               peticijo in navodila, kako naj jo spravimo v javnost. Prosili bi vas, da ne iščete
               ozadij. Zelo smo iskreni. Povedali smo vam, kako je nastala. Imamo iskrene namene in
               govorimo o tem, da imamo priložnost za velike strukturne spremembe v tej družbi in
               nimamo nobenih ozadij. Ne nam jih pripisovati. Mi vas jemljemo resno in prosimo, da
               stvari, ki spadajo v območje nekaterih strokovnjakov, pustite tam, ker mi tega ne
               obvladamo in tudi ne znamo pomagati ljudem, ki vidijo ta ozadja in palčke. Hvala
               vam.</p>
            </sp>
            <sp xml:id="SDT5-OZO-Redna-011-2010-04-13.sp27">

               <speaker>PREDSEDNIK JOŽEF JEROVŠEK:</speaker>

               <p>Hvala. Zdaj so za razpravo prijavljeni po naslednjem vrstnem redu: Kres, Hrovat,
               Anderlič, Čepič. Javil se je pa tudi načelnik Generalštaba Slovenske vojske, ki mu
               dajem besedo.</p>
            </sp>
            <sp xml:id="SDT5-OZO-Redna-011-2010-04-13.sp28">

               <speaker>MAG. ALOJZ ŠTEINER:</speaker>

               <p>Hvala za besedo, gospod predsednik. Spoštovani zbrani!</p>
               <p>Vojaška profesija ima določene posebnosti. Vojaki praviloma ob vstopu v službo, pa
               tudi na služenje, dajo prisego. Ta prisega se nanaša na zvestobo domovini, za
               služenje domovini, običajno rečemo, za Slovenijo. V tej prisegi je tudi beseda o tem,
               kaj so pripadnice in pripadniki pripravljeni storiti za domovino. Služba domovini je
               takrat, kadar je ta domovina neposredno ogrožena ali pa takrat, kadar ti vojaki
               služijo kruh in služijo interesom domovine po nalogu politike izven te domovine. Ko
               politika vojakom reče, da jih ne rabi, se ti vojaki čutijo ogrožene. In to se je s to
               peticijo zgodilo. Reakcije niso bile takšne kot v primeru delavk Mure, so pa bile
               zanimive. In precej energije je bilo treba vložiti v to, da smo vojakinje in vojake,
               ki se pripravljajo za obrambo domovine ali za službo domovine izven Slovenije,
               prepričali, da jih domovina še vedno rabi, ne nazadnje jih za to tudi plačuje.</p>
               <p>Lahko povem, da ima Republika Slovenija dobro vojsko. Nisem rekel, da ima odlično
               vojsko, ima pa dobro vojsko. To ni samo všečna ocena mene kot prvega vojaka v
               Republiki Sloveniji, to nam priznava javnost na eni strani, to nam priznavajo tudi
               izven, v mednarodnem okolju, katerega del smo danes in po katerega standardih se
               primerjamo in ocenjujemo. Imamo majhno profesionalno vojsko, za katero dajemo trikrat
               manj družbenega bruto produkta kot v času splošnega ljudskega odpora v bivši skupni
               državi. Trikrat manj. Za mednarodne operacije in misije prispevamo 7% ljudi in za to
               porabimo 8% obrambnega proračuna. Te operacije so v javnosti zelo prisotne, ni pa to
               naša glavna oziroma prva preokupacija in naloga.  Slovenska vojska je v intenzivnem procesu spreminjanja
               in prilagajanja, to je delala vseh 19 let do sedaj, v zadnjem času, tudi pod vplivom
               gospodarske krize in ekonomske recesije, to intenzivno delamo. Prehajamo v procese iz
               tranzicije v tako imenovano transformacijo. Transformacijski procesi so osrednji
               procesi in izzivi, ki se izvajajo znotraj celotnega zavezništva, katere del smo. Se
               pravi glavni izziv Nata je transformacija in vse države, ki so v tem zavezništvu, pa
               tudi ostale države v Evropski uniji govorijo o tako imenovani transformaciji svojih
               oboroženih sil. Nobena od teh, katerega del zavezništva smo, ne govori o ukinjanju
               vojske. Takšnega primera v vojski ne boste našli.</p>
               <p>Slovenska vojska deluje po doktrini, ki jo je Vlada Republike Slovenije sprejela leta
               2006, v tej doktrini ni niti enega stavka, ki bi govoril o preventivni vojni, zato,
               ker doktrine preventivne vojne ni napisane. Res pa je, da so jo v napadu na Irak
               poskušali udejanjati. Mi v naši doktrini delovanja nimamo stavka o doktrini
               preventivne vojne. Ali je možno v prihodnje ali se je možno v prihodnje v
               transformacijskem procesu vrniti nazaj na stare vzorce oziroma na stare modele. To so
               modeli, ki govorijo o splošnem ljudskem odporu, o načinu organiziranju splošnega
               ljudskega odpora, o katerem se velikokrat tudi pri nas pogovarjamo. Jaz lahko povem,
               da vrnitve na stare vzorce, na stare modele niso več možni iz čisto preprostega
               razloga, ker je v starem splošnem ljudskem odporu bilo potrebno zagotoviti
               pripravljenost ljudi na eni strani, na drugi strani pa zakonodajo, da bodo ti ljudje
               služili domovini, vsi po vrsti od prvega do zadnjega. In zavrnitev v takšne modele bi
               bilo ponovno treba vprašati ljudi, z veliko gotovostjo lahko trdim, da bi tukaj odziv
               takrat, tudi, če bi šlo za neposredno ogroženost negativen za vrnitev recimo v
               naborniški sistem ali pa neko drugačno obliko usposabljanja za obrambo domovine. Ne
               rečem pa, da ta sistem ni bil učinkovit in ni opravljal<stage>(?)</stage> svojega poslanstva, ker
               smo v tem sistemu, s tem pristopom 1990 oziroma 1991 ohranili oziroma izborili
               samostojno Slovenijo.</p>
               <p>Naj samo omenim dober primer Finske. Finska je res zelo dober primer, če ga seveda ne
               zlorabljamo. Finska je edina država v Evropi, ki povečuje obrambne izdatke, ne
               zmanjšuje vojske. Zakaj, je sorazmerno zelo lahko ugotoviti. Finska ima posebnost in
               če želimo manipulirati, koliko birokratov dela v finskem obrambnem sistemu in koliko
               vojakov, potem je možno vzeti samo en določen podatek. Pravi pristop bi seveda
               narekoval, da se pogleda pod "International Institut For Security
               ...<stage>/Nerazumljivo./</stage>... v Londonu, ki govori o tem, koliko je kje, v katerem obrambnem
               sistemu in vojski birokracije oziroma obrambne, tako imenovane obrambne
               administracije in koliko je dejanskih vojakov. Če bi želeli manipulirati naprej,
               potem bi te primere lahko delali tudi na nekih drugih, na nekih drugih primerih,
               koliko kdo daje. Republika Slovenija za vojsko daje med 74 in 77% obrambnega
               proračuna. In še, če lahko zaključim, jaz podpiram razpravo o tem, kako je treba
               vojsko v prihodnje spremljati. Vojaki imamo to posebnost, da se v politične razprave
               ne moremo vključevati, to je moj prvi nastop tukaj. Podpiram tudi zaradi tega, ker
               kaže obraz tranzicijske dozorelosti neke družbe. Gotovo se bodo vojske v prihodnje in
               obrambni sistemi v prihodnje spreminjali, ker so se vedno do sedaj. Hvala za
               besedo.</p>
            </sp>
            <sp xml:id="SDT5-OZO-Redna-011-2010-04-13.sp29">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zdaj je prvi na vrsti kolega Kres. Izvolite.</p>
            </sp>
            <sp xml:id="SDT5-OZO-Redna-011-2010-04-13.sp30">

               <speaker>GVIDO KRES:</speaker>

               <p>Hvala za besedo. Lep pozdrav gospe ministrici s sodelavci. Gostom,  spoštovanim kolegom in kolegicam.</p>
               <p>Moje mnenje je, da peticija ta ali ona, podpisana peticija s katerekoli strani, s
               katerokoli osebo, osebo z veliko avtoriteto ali pa z osebo iz preprostega vsakdanjega
               življenja je za mene popolnoma enakovreden podpis. Res pa je, da so nekateri te
               podpisi odmevnejši. Smo demokratična družba. Vsakdo lahko razmišlja in predlaga svoje
               predloge in peticija me ne moti. Me pa tudi ne prepriča v tem trenutku in v tem času,
               da so napotki v preoblikovanje vojske v tem trenutku pravi. Trdim, glede na to, da se
               govori, kam vse bi lahko ta sredstva porabili, jaz trdim, da je Slovenija še socialna
               država. Moje mnenje je, da takšna lahko tudi ostane z vojsko.</p>
               <p>Vzroke za težko gospodarsko, finančno stanje v državi poznamo. Potrebno je poiskati
               pot za učinkovito reševanje tega stanja, zato pa je predvsem odgovorna Vlada. In, če
               bi bili uspešni pri tem reševanju teh problemov bi tudi lažje in uspešneje reševali
               družbene potrebe in probleme. Prepričan sem, da trenutno stanje v svetu še ni
               primerno za uresničevanje predloga te peticije, govorim še ni. Kajti poglejte, 1990
               leta Kuvajt-Irak, danes Irak-Kuvajt, jutri pravijo kje drugje. Vse se vrti okoli
               nafte. Jutri se bo lahko vrtelo okoli vode. In to nam trdi, da glede na to, da
               demografska slika v Evropi in v svetu se zelo spreminja in spreminja tudi strukturo
               življenja v svetu. Glede na to, da je 50 let lahko v življenju posameznika veliko,
               mislim, da v življenju ene države in ene skupnosti je to kratek čas in lahko rečemo
               jutri. In, ko je ravno gospod govoril tudi o preventivnem razvoju vojske, mislim, da
               smo na tej poti, da bomo morali vojsko kar še nekaj časa obdržati. Peticija je po
               mojem mišljenju napisana malo na pamet in pa idealistično. Lahko rečem, da spada med
               nepoboljšljive idealiste in pozitiviste. Ampak veste, največkrat v tej igri vlečenje
               palčk s takšnim načinom življenja, jaz potegnem kar tisto kratko palčko. In ne bi se
               igral z vojsko, ker jaz mislim, da vojska je resna zadeva in da to ni igrača.</p>
               <p>V Sloveniji trdim, da še potrebujemo vojsko. In pa v Slovenski ljudski stranki
               vseskozi to zagovarjamo in podpiramo in to smo zagovarjali tudi v času, ko smo se
               odločali za samostojno državo. Dobro se spominjam, kako so takrat aktivisti tukaj
               pred parlamentom metali tiste vojaške čelade preko glave, vojske ne rabimo. Ni minilo
               tri mesece, smo se mogli že kar krepko bojevati. Iz teh izkušenj bi rekel, da sem
               prepričan, da imamo prav in pa poglejte, v skladu z demokratičnimi normami in te
               norme, sem prepričan, da bodo tudi pokazale, da razmišljamo prav. Zato pa smo v
               demokratični družbi, da lahko to izjasnimo in pa tudi te zadeve na takšen način
               rešujemo. Hvala lepa.</p>
            </sp>
            <sp xml:id="SDT5-OZO-Redna-011-2010-04-13.sp31">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj dajem besedo kolegu Hrovatu.</p>
            </sp>
            <sp xml:id="SDT5-OZO-Redna-011-2010-04-13.sp32">

               <speaker>ROBERT HROVAT:</speaker>

               <p>Hvala za besedo. Lepo pozdravljeni. Danes imamo pred seboj peticijo Ukinimo vojsko.
               Ta peticija bi imela lahko tudi kakšen drug naslov ali pa drugačen. Dejstvo je, da
               imamo demokracijo, ki smo si jo izborili s predhodnico te Slovenske vojske, ki jo
               imamo danes.</p>
               <p>Legitimno ima vsakdo v Sloveniji možnost povedati tisto, kar misli, napisati kar
               misli ali objaviti, kakorkoli. In to je bistvo demokracije in najbrž se s tem vsi
               strinjamo. Jaz se strinjam, da je potrebno odpreti  razpravo o opremljenosti, organiziranosti, konec koncev tudi
               usposobljenosti Slovenske vojske. Jaz osebno sem ponosen na Slovensko vojsko. Zdaj
               sem drugi mandat član Odbora za obrambo in moram reči, da sem se do zdaj že res
               podrobno seznanil, kako in na kakšen način funkcionira Slovenska vojska, kako je
               opremljena in ne bi želel, da bi se z vojsko preveč manipuliralo, kajti to se zdaj
               dogaja v zadnjem času sploh. Dejstvo je, da tudi v takšnem sistemu, ko je navidezno
               ali pa vsaj na prvi pogled vse v redu, prihaja do anomalij in je sigurno možnost
               izboljšati takšen ali pa drugačen sistem.</p>
               <p>Jaz sem prepričan, da je v Sloveniji ta trenutek denarja dovolj, le pravilno bi ga
               bilo potrebo razporediti. In to je dejstvo. Jaz sem bil danes nemalo presenečen, ko
               sem poslušal uvod gospoda Repovža, ko je rekel, da pravzaprav želite razpravljati o
               tem, da mora Vlada zagotoviti dovolj sredstev za strukturne reforme in da bi ta
               Slovenija postala dežela blaginja. Jaz sem vesel, da se je po enem letu in pol končno
               našel nekdo, ki je to tudi javno zapisal in da se je začela debata o stanju v
               Sloveniji. Ta trenutek stanje v Sloveniji ni dobro. Najbrž ga ni tukaj med nami, ne
               poslanca in ne gostov, ki se s tem ne bi strinjal. Vsak dan potrebujemo pomoč za 70
               tisoč ljudi, absolutno se strinjam. Vendar ste pozabili še na 100 tisoč in več ta
               trenutek brezposelnih, na stotine in stotine malih in srednjih podjetij, ki se
               soočajo s težavo ali pa s težavami, ker od te Vlade ni ukrepov, katere bi si najbrž
               vsi med nami želeli. Veste, ta država nas je vse skupaj zadolžila, odkar je nastopila
               ta Vlada za sedem milijard evrov.</p>
               <p>Ali veste, kaj pomeni sedem milijard evrov zadolžitve? Kdo bo to odplačal? To so
               vprašanja.</p>
               <p>Jaz mislim, daje resnično nujen razmislek o delu Vlade, ki nas je pripeljala do tja,
               kjer smo danes. To pa pomeni, da je situacija dramatična, da ne rečem kaotična.
               Pravzaprav gre zahvala podpisnikom te peticije, da se tudi na odboru za obrambo lahko
               pogovarjamo o situaciji, v kateri smo se znašli ta trenutek v Sloveniji. Moje mnenje
               je, da je bila Slovenska vojska le način ali pa izgovor, da so predlagatelji v celoti
               prodrli v javnost in se ponovno na glas govori o mladini. To je moje mnenje. In
               uspeli so. To je bistvo medija. Če se v mediju ne govori, tega medija ni.  Danes se govori o Mladini. Ne
               samo danes, že nekaj časa se govori o tem. Ukinimo Slovensko vojsko - jaz jemljem kot
               veliko provokacijo, da se končno odpre vprašanje socialnih problemov v Sloveniji.
               Gospod Repovž je na začetku govoril, obrazložil je, kako je do te peticije prišlo in
               kaj pravzaprav je želja, kaj je glavni namen. Da je namen te peticije ustvariti
               deželo blaginje. Da bomo vedeli o čem govorimo, ker najbrž nas gledajo tudi Slovenke
               in Slovenci, kaj piše v tej peticiji: Slovenija mora izpeljati korenite razvojne
               spremembe, če želi postati dežela blaginje. Lotiti bi se morala premisleka o sedanjih
               in prihodnjih socialnih in demografskih gibanjih v slovenski družbi, zato je med
               drugim nujno tudi oblikovanje politike, ki bo učinkovito poskrbela za pripadnike
               starejše generacije, vendar tako, da bo z dajatvami in skrbjo razbremenila mlade in
               tako naprej. To piše v tej peticiji Ukinimo vojsko. Mislim, da je vse to možnost
               ustvariti ali pa uresničiti tudi brez ukinitve Slovenske vojske. Je pa potreben
               razmislek, kot sem že v uvodu rekel, o organiziranosti, o opremljenosti in
               usposobljenosti Slovenske vojske. Pod to se pa tudi jaz sam podpišem, kadarkoli.
               Nikakor pa ne pod to, da Slovensko vojsko ukinemo. Tukaj pa računam na razum vseh
               prisotnih, ki se zavedate kaj pomeni Slovenska vojska in kaj pomeni človekova
               pravica. Pravica do varnosti, predvsem to. Hvala lepa.</p>
            </sp>
            <sp xml:id="SDT5-OZO-Redna-011-2010-04-13.sp33">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj ima besedo kolega Anderlič.</p>
            </sp>
            <sp xml:id="SDT5-OZO-Redna-011-2010-04-13.sp34">

               <speaker>ANTON ANDERLIČ:</speaker>

               <p>Ko sem prvič slišal za to peticijo oziroma za neko skrb določenega števila ljudi, ki
               so začeli razmišljati o nekem vprašanju sem rekel, fino, končno se vrača nekaj duha
               iz prejšnjih časov, ko se je civilna družba ukvarjala z relevantnimi vprašanji v
               družbi, dajala pobude, dajala sugestije in sprožala neko razpravo. Ampak takoj
               naslednji dan je sledil tuš, hladen tuš, za katerega sem mislim, da od 90. leta
               naprej ga ne bo več mogoče zaslediti v tej državi. Argumentacija in način zavračanja
               nekaterih fundamentalistov, sedaj pa jaz uporabljam to besedo, so preprosto bili
               taki, da se danes moramo vprašati na dveh ravneh s čim imamo opravka in kaj nam je
               storiti. Torej, upam, da smo s tem že razčistili, ker je večina razpravljavcev se
               opredelila. Jaz nimam nič proti peticiji, ampak poglejte, mi smo tukaj tisti, ki
               branimo vojsko. Ne, vojske ni treba braniti, tega sistema ni treba braniti, ker ni z
               ničemer ogrožen. Gotovo je gospod načelnik, je še vrsto poklicev v tej državi, kjer
               ljudje zaprisežejo, celo v parlamentu, kako bodo ravnali in delali za to državo in
               tako naprej, in ne samo vojaki in vojakinje. ...<stage>/Oglašanje iz klopi./</stage> Jaz sem vas
               poslušal, če želite vi mene lahko tudi, ampak to je ta diskurz, ki ga uporabljate.
               To, da so se morati tisti, ki so to podpisali, celo javno izražati in pojasnjevati
               zakaj so se  upali podpisati
               pod neke zadeve je, po mojem, na tej ravni in v tem času, bom rekel, za mene grenko
               spoznanje, ampak očitno se nekatere stvari ponavljajo in se bodo še in zato bomo še
               naprej diskutirati o teh stvareh na ta način. Raje bi govoril o stvari sami, torej o
               sporočilih, ki prihajajo iz naj si bo iz peticije, pisma, iz javnih opazk, če hočete
               iz razprav v parlamentu v zadnjih letih s strani poslancev, ministrov, javnost in
               podobno, ki so na nekatere stvari opozarjali in ki dejansko niso tiste ali pa na ta
               način, lahko verjamem, prezentirane javnosti. Ampak verjemite mi, jaz sem bil iskreno
               vesel tudi te akcije Očistimo Slovenijo v enem dnevu, zato ker smo zelene in vse ta
               gibanja in tako naprej že v 90. letih na vseh nivojih srečevali. Ampak sem se v
               soboto zgrozil, ko sem gledal televizijo, da je vojska svoje prostore, svoje ozemlje
               čistila, ne vem zakaj jih ne vsak dan, zakaj sploh pride do tega, da je lahko ta
               zemlja, ki je v državni lasti onesnažena, da je taka, kakršna je. Tega jaz po 20
               letih ne morem razumeti. In še to sredi mesta, Novega mesta, ker se mi zdi, da je bil
               prispevek iz Novega mesta. Jaz tega ne razumem. Za mene je gibanje Čista Slovenija
               vsak dan. Jaz se že dolgo časa preganjam o tem, kako, kaj in tako naprej in je za
               pozdraviti. Ampak jaz bi res pričakoval, da bi vsak na svojem področju naredil že
               profesionalno tisto, kar je treba narediti. Ne mi reči, da bom jaz navdušen zaradi
               tega, ker se leta in leta ne moremo dogovoriti za nekatera zemljišča, še tam, kjer
               je, boste rekli tam so Romi, civili so neodgovorni in tako naprej. Vsi smo
               neodgovorni, ampak leta in leta ne morejo postaviti tam hišo v tistem okolju, ker je
               bila postavljena hiša, ki jo je Rom naredil na črno, seveda, je bila porušena. Ena od
               dveh je nek minister pred leti, mislim, da 2006 leta ali kdaj. Na eni strani imamo
               strašne probleme, kako urejati te stvari, ampak tukaj gremo v neko drugo smer. Jaz
               nič ne očitam. Jaz samo govorim o tem, da je veliko vprašanje o katerih je treba
               govoriti, videti, kako vse te resurse bistveno bolje izkoristiti kot jih izkoriščamo.
               Če hočete kadarkoli poudarim, da še kako razmišljam o tem kakšne priprave in kako jih
               mora izvajati ta država za lastno varnost in za obrambo in kako zagotoviti naš
               prispevek v mednarodni skupnosti, da bo prišlo do trajnega miru. Ampak nekatere
               diskusije, ki jih sprožam tudi sam, ostajajo brez odgovorov. Sprožajo jih pa moji
               kolegi poslanci in poslanke po vseh parlamentih po svetu. Ko govorimo o Afganistanu,
               jaz sem trdno prepričan, da ne morem in ne smem brati vsak dan, da je toliko in
               toliko civilni žrtev v Afganistanu in tako naprej in nič. Ko sem gledal izjavo
               Američanov oziroma posnetek Američanov, ki so prišli ven in brez razlogov streljali
               po civilistih se res moram vprašati, ali je to naše poslanstvo in naša dolžnost. In
               do kje sodi to zaupanje. Niti enkrat niste slišali od mene: vojske ne potrebujemo ali
               karkoli drugega in tako naprej. Ampak vedno postavim vprašanje kakšne so potrebe,
               kakšne so zmogljivosti in kaj je tisto kar država na koncu pričakuje in mora
               pričakovati kot efekt. Te diskusije med civilno družbo, predstavniki ljudstva in
               vojsko so v vseh državah in odkar vojske obstajajo, 2.000 let in več.  Gotovo je na mestu, da mi danes
               začnemo to razpravo, da jo spodbudimo, če hočete, ne, da po inkvizitorsko obračunamo
               kot to zna narediti naš predsednik in kar je naredil tudi danes, mimogrede. Če se
               vsak tisti, ki karkoli kritično spregovori postavi kakšno vprašanje, označi za
               sovražnika in tisti, kateri ni z nami in ne tuli v ta rok je proti nam, mi vso to
               retoriko poznamo, mi smo že to vse dali skoz v prejšnji, v tej državi, itd. Ali je
               res v tem trenutku situacija taka, da ne moremo pogledati, kaj je pravzaprav v tej
               državi z vsemi podsistemi, ne samo vojsko, ne samo zdravje, ki je sedaj na tapeti, ne
               samo z šolstvom, ne samo z infrastrukturo prometno in katerokoli, praktično moramo
               pogledati, kaj ta država po vseh teh letih rabi, zmore in kako bomo te stvari
               zagotovili. Jaz sem trdno prepričan, da nekateri problemi v sistemu so, da so stroški
               nesorazmerno veliki glede na pričakovane rezultate in tisto, kar bi iz tega naslova
               morali narediti, to je moje trdno prepričanje na osnovi vedenja in spremljanje tega
               resorja vsaj pet let. Razmerje, ena pa pol, ena petinpetdeset, ena sedeminpetdeset
               procenta v ničemer ni po hvali vredno. Ja, na sredi smo. So pa države, ki imajo
               šestkrat večji BDP, ki dajo pol manj v procentih kot da Slovenija. Seveda so tudi
               ZDA, ki so vodilne z trikrat več kot Slovenija, ampak z drugačnim interesi tudi na
               koncu koncev izpleni na koncu, kjer smo kolateralne žrtve, če hočete tudi mi s
               svojimi prispevki, zato ker smo v kolektivnem sistemu in podobno. Mene v vseh teh
               zadevah zanima, nič drugega. Se ne bom dal nikoli ujeti v to, da če bom postavil neko
               vprašanje, da sem pa za to sovražnik. Vi mene lahko kakorkoli razlagate, kako je s
               civilnim delom v obrambnih sistemih, ampak jaz sem, recimo, pa ostanimo pri mladini,
               ker je očitno poglobljeno spremlja nekatera ta vprašanja tudi nekateri drugi mediji,
               ne govorim o ..<stage>/Nerazumljivo./</stage>.. Slovenske vojske, ali o tistih medijih, ki jih sedaj
               izdaja država, ampak. Jaz vem in veste vi vsi, da je problem tistih ljudi, ki so
               razporejeni v civilnem delu, zato ker jih je preveč ali pa tudi znotraj vojske pa so
               neustrezno razporejeni in že od vsega začetka najbolj poudarjena pa od začetka
               profesionalizacije Slovenske vojske, da so ta razmerja nenormalna, vojaki napram
               oficirjem, to se iz leta v leto ponavlja in vsako leto dobimo zagotovilo, da se bo ta
               struktura spremenila. Ko pogledamo te podatke smo rekorderji tako kot smo tudi
               rekorderji, če smo še pri 7%, bili smo že na 11% s svojimi vojaki v tujini. Diskusija
               je, ali je to res potreba, ali to zmoremo in čemu to počnemo. Opravimo enkrat
               diskusijo, kaj se v Afganistanu resnično brani. Vsak dan berem sedaj Kerzaj<stage>(?)</stage>
               familija, Kerzaj brat, polbrat, mafijske naveze, plačuje CIA, branijo koridorje,
               droge, ki gredo v Evropo a mi nič. Nikoli tega vprašanja, jaz sem to vprašanje
               postavil skoraj da na vsaki seji Odbora za obrambo, in rečejo, bomo mi dali neka
               odbora, tudi na Odboru za zunanjo politiko, ker gremo v London, rečemo, kako bomo mi
               ne vem kaj  itd., damo 30
               tisoč evrov za boj proti drogi oziroma ne vem kakšne skupine v Afganistanu pa vemo,
               da je vsak dan hujše in slabše. To so ta vprašanja. Ker, konec koncev, mi s tem, ko
               če bi odprli to vprašanje razpravljamo o socialnem in zdravstvenem vprašanju. Koliko
               imamo mi odvisnikov, Angleži jih imajo čez 3 milijone in 90% droge pride iz tistih
               koncev. Koliko jih imamo mi in koliko jih je na sociali oziroma na zdravstvenem
               računu, ali nam je to treba? Ali bi se raje postavili pa rekli, stop, potem naredili
               nekaj, opozarjali na teh mednarodnih konferencah, itd., ampak ne, zato ker uradna
               razlaga, jaz vam, da boste rekli, da se motim, da Afganistan ni izgubljena zgodba,
               ampak Vietnam je bila izgubljena zgodba pa so razglasili zmago pa so šli, Irak je bil
               izgubljena zgodba in je izgubljena zgodba, poglejte kaj se sedaj dogaja, koliko jih
               vsak dan še vedno umira, zaradi posledic, itd. Tako pravijo tisti, ki se ukvarjajo v
               štabih po Ameriki in drugod, kako končati to vojno, da to tako isto, se zgodilo v
               Afganistanu slej kot prej. Če so sedaj v zadnjem obdobju samo še poročila o civilnih
               žrtvah, nič o tem nisem zasledil že zadnjih 14 dni enega poročila v medijih o tem, da
               so kakšnega Talibana ujeli ali ga ustrelili ali karkoli, ampak streljali so po
               avtobusih. To so vprašanja, za mene so to vprašanja, o katerih se splača in je nujno
               govoriti. Jaz ne ustvarjam javnega mnenja in nisem tisti, ki kurim ljudi, da se pač
               izjasnjujejo, da imamo še slabih, ne vem, 7, 8% podpore za udeležbo v Afganistanu, za
               razliko od Kosova, kjer se pravzaprav ve za kaj gre.</p>
               <p>Jaz bi tukaj vendarle povedal, da so vprašanja, ki bi jih morali, hvala bogu, so
               sedaj nekateri dokumenti v proceduri, nekateri prihajajo, ampak jaz že vedno trdno
               verjamem, da so nekatere predstave, da bomo v Sloveniji, ko bomo izšli iz krize,
               izšli pa bomo, gotovo, gospod Robi, verjemite, to bomo tako kot vsi drugi bomo tudi
               mi šli po poti naprej, če ne prej pa, ko boste župan v Domžalah. Tako da, stvari so,
               ker takrat, ko si zraven, ko odločaš, ko soustvarjaš veš, kaj je treba narediti za
               to, da je bolje. Zato jaz verjamem, da je na mestu diskusija o tem, kljub vsem tem
               dokumentom, ali mi res z načrti, ki smo jih imeli v preteklosti, da bomo imeli toliko
               in toliko vojske, da moramo toliko in toliko opreme nabaviti nove, itd., ali ni sedaj
               čas za premislek. Jaz upam, da ta peticija pade v to razpravo. Jaz na koncu kot sem
               že prej vmes rekel, jaz se ne opredeljujem za to, da podpiram vojsko, ker je itak
               sistem, ko sem davkoplačevalec in ko v Državnem zboru prav na vseh dokumentih, ki so
               bili sprejeti od 90-ih leti naprej je moj glas za, ampak na drugi strani je potrebno
               vzpostaviti kontrolo, nadzor, ki ga ni, z mukami dobimo stvari, ki jih rabi za
               civilni nadzor nad temi zadevami. Jaz sem vam že zadnjič razložil, ko je bil tukaj
               poljski načelnik generalštaba, ki je sedaj umrl pred 14-imi dnevi je rekel, vsak
               teden, ko sem ga eksplicitno vprašal, malo sem ga nalašč tako vprašal, da se ni mogel
               izogniti odgovora, ker sem hotel odgovor za domačo rabo, kako je s komunikacijo s
               Parlamentom.  Bili so tudi
               nekateri zraven iz ministrstva, mislim da iz vojske, je bil celo načelnik, je rekel
               vsak teden gremo v parlament in pojasnjujemo kaj so naši načrti, kaj so realizacije,
               kako te stvari naj bi potekale zato, da so stvari jasne. Vsak ima svojo vlogo, vsak
               ima svojo odgovornost, delamo pa vsi za isto stvar. Tukaj ni nobenih velikih
               skrivnosti ne nobenih velikih razlik med različnimi državami. Tako da, jaz bi rad
               videl, da bi lahko, sem to tudi že večkrat ponovil, pa bom danes še enkrat, jaz bi
               bil najbolj vesel, če bi bil prepričan v stvari, da jih lahko tudi zagovarjam. Tudi
               mnogokrat sem jih zagovarjal, mnogokrat sem pa samo glasoval zato, ker nisem vedel
               ali je res prav, ampak sem že verjel, sem rekel pa naj bo zato, da bo šla stvar
               naprej. Ampak ko pride do nekih normalnih potreb po razpravah, če razpravljamo o
               penzijski reformi, kjer bo treba delati do 65 leta ali pa še več, če sploh penzija
               bo, če razpravljamo o zdravstveni reformi, o zdravstvenem zavarovanju, ja verjetno
               bomo tudi o reformi tega sistema ali podsistema ali kakorkoli, lahko razpravljali in
               kaj bomo na koncu odmerili tudi tem sistemu. In lepo prosim, da ne jemljete te
               diskusije za napad, za ogrožanje, za ne vem kaj, ker potem boste dobili jurišnike v
               obliki razprav našega predsedniki, ker bo stvar samo še slabša.</p>
            </sp>
            <sp xml:id="SDT5-OZO-Redna-011-2010-04-13.sp35">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospod Anderlič, ker ste me na začetku etiketirali in sedaj na koncu
               spet, seveda, zato vljudno etiketiranje o svoji maniri seveda se vam zahvaljujem,
               ampak hkrati vam priznavam, da ste vi med slovenskimi zgodovinarji eden najboljših
               poznavalcev srednjega veka in inkvizicije, in tudi v skupini priznanih sociologov
               oziroma paletologov ste eden tistih, ki znajo razložiti vse družbene okoliščine
               obdobje inkvizicije. Zato v celoti zaupam vašo oceno mojih inkvizitorskih opravil.
               Gledalci se lahko prepričajo, da vam jaz inkvizitorske ne pustim do besede. Hvala
               lepa.</p>
               <p>Gospod načelnik.</p>
            </sp>
            <sp xml:id="SDT5-OZO-Redna-011-2010-04-13.sp36">

               <speaker>ALOJZ ŠTEINER:</speaker>

               <p>Ni običajno, da vojak replicira, ampak eno zadevo vendarle moram pojasniti. Mislim da
               je okrog Afganistana, gospodje in gospe, čas da si nalijemo čistega vina. Ni treba
               napadati vojske zaradi tega, ker sodeluje v Afganistanu, ker to dela po diktatu
               politike. Mi nismo politika, nas politika tja pošilja in mi, jaz kot načelnik
               Generalštaba moram paziti, da vojake dobro pripravim in jih pripeljem nazaj. Če ne
               želite, da gremo v Afganistan, sprejmite to odločitev, jaz bom poskrbel, da ti vojaki
               srečno pridejo nazaj. Ni pa treba zato napadati vojakov ali delati negotovosti med
               njimi, ki jih pošiljamo na nevarno območje. Hvala lepa.</p>
            </sp>
            <sp xml:id="SDT5-OZO-Redna-011-2010-04-13.sp37">

               <speaker>PREDSEDNIK JOŽEF JEROVŠEK:</speaker>

               <p>Replika, Anderlič.</p>
            </sp>
            <sp xml:id="SDT5-OZO-Redna-011-2010-04-13.sp38">

               <speaker>ANTON ANDERLIČ:</speaker>

               <p>Poglejte, jaz... Napačno ste razumeli. To moje vprašanje je bilo naslovljeno na
               civilni del ministrstva ne na vojsko. Na civilni del in tukaj v tej dvorani smo že
               razpravljali o tem, da je bila napaka z vaše strani oziroma s strani vojske, po mojem
               trdnem prepričanju, da smo v javnosti slišali izjavo, ki jo parlament niti vlada ni
               sprejela, da se pripravljate in da greste čez dve leti v Afganistan. To ni bilo
               pooblastilo niti ni bilo naročilo niti ni bilo nič. Jaz verjamem, da bomo slej kot
               prej se razumeli kdo in bilo je pojasnjeno, tako s strani zunanjega ministra, ker smo
               na Odboru za zunanjo politiko najprej o tem razpravljali, ker je prišlo prvo na vrsto
               in je bilo zagotovljeno, kakor tudi s strani predsednika vlade in samo to je, točno
               to. Jaz želim o tem razpravljati prej predno se gre in potem spremljati in na koncu
               tudi reči, zdaj pa je dovolj, pojdimo domov ali pa ko se zadeva konča, nič drugega,
               nobene slabe volje ni treba. 
               </p>
            </sp>
            <sp xml:id="SDT5-OZO-Redna-011-2010-04-13.sp39">

               <speaker>PREDSEDNIK JOŽEF JEROVŠEK:</speaker>

               <p>Kolega Juri še ima repliko. A, za razpravo, potem je gospa ministrica.</p>
            </sp>
            <sp xml:id="SDT5-OZO-Redna-011-2010-04-13.sp40">

               <speaker>DR. LJUBICA JELUŠIČ:</speaker>

               <p>Slovenska vojska je v Afganistanu po odločitvi slovenske politike, ki je bila vodena
               s strani LDS leta 2004 in sicer marca 2004 je Slovenska vojska začela sodelovati na
               ukaz slovenske politike v Afganistanu. Od takrat naprej je tam. Oprostite, brez
               nacionalnih omejitev. Leta 2004, februarja, je šla Slovenska vojska brez nacionalnih
               omejitev v Afganistan. Takrat je vladala LDS.</p>
            </sp>
            <sp xml:id="SDT5-OZO-Redna-011-2010-04-13.sp41">

               <speaker>PREDSEDNIK JOŽEF JEROVŠEK:</speaker>

               <p>Hvala lepa, gospa ministrica je končala. Ja. Potem ima sedaj besedo gospod Čepič.</p>
            </sp>
            <sp xml:id="SDT5-OZO-Redna-011-2010-04-13.sp42">

               <speaker>BOGDAN ČEPIČ:</speaker>

               <p>Hvala za besedo. Jaz se bom seveda poskušal v svoji razpravi držati vsebine, ki jo
               imamo danes, govorimo seveda o peticiji, ki je bila objavljena v tedniku Mladina,
               ukinimo vojsko. Seveda živimo v demokratični družbi in so takšne peticije samo odraz
               te naše demokratičnosti in iz tega seveda popolnoma legitimne. Vprašanje pa je, ali
               se vsi strinjamo s takšno peticijo, z vsebino, z namenom, saj tudi predlagatelji
               pravzaprav govorijo v drugem delu te peticije, da vojsko pravzaprav potrebujemo.
               Potrebujemo tretjino vojske, ki jo imamo sedaj, ali kar gardiste ali pa en del tudi
               kot enote, ki bodo v mednarodnih mirovnih silah sodelovale pod okriljem OZN. Kar
               pomeni, da seveda tudi tile, ki so se izmislili pompozni naslov zaradi tega, da bi
               seveda se peticija brala in bi bila mnogo bolj zanimiva, <q>"Ukinimo vojsko"</q>, v to
               pravzaprav ne verjamejo. Ne verjamejo zaradi tega, ker seveda obdržijo en velik del
               teh obrambnih sil nekoliko drugače.</p>
               <p>Drugo je seveda, v današnji razpravi slišim tudi od teh, ki so podpisniki, pa ne mi
               zameriti, gospa Varuhinja človekovih pravic, tudi če se podpišete pod Zdenka Čebašek
               Travnik, ste vi varuhinja pravic in vas poznajo ljudje pravzaprav bolj kot to. In
               seveda, kjerkoli se, dokler ste na tej funkciji, se pojavljate kot varuhinja ne kot
               Zdenka, tako kot se seveda kolega Juri ali pa jaz pojavljava na takšnih peticijah kot
               poslanca ne s svojim imenom, s podpisom jasno, ampak vemo pa vsi, kje in kako smo.
               Ampak iz same razprave pa seveda govorimo o različnih pojmovanjih te. Vi govorite o
               socialni državi, pobudniki govorijo o tem, kam dajemo javna sredstva in širši
               razpravi okrog tega. Ali je možno tudi razpravljati o nekaterih drugih aktivnosti
               vojske. Verjetno ne na način v mediji in s peticijami. O vojski in o teh stvareh se
               bo odločala politika in država, in ta parlament. Tukaj je mesto teh odločitev ne pa
               peticije v raznih časopisih ali pa tednikih s tem, da seveda pridobivamo, pa ne mi
               zameriti, tudi ...<stage>/nerazumljivo./</stage>... ali pa kakorkoli. Ali pa seveda z mnenji
               sindikati, kjer imamo, kolikor imamo sindikatov toliko mnenj. Jaz sem zelo
               presenečen, ko govorite s sindikati Slovenske vojske o izobraževanju. Nedolgo nazaj
               smo bili v Mariboru, kjer se je odpiral center izobraževanja kot ena od pomembnih
               institucij te vojske na področju izobraževanja, usposabljanja, strateškega
               načrtovanja pa tako dalje, kot primerljiva s takšnimi institucijami od zunaj. Jaz sem
               bil ponosen, ko sem to videl, toliko bolj, ker je to v Mariboru, v kadetnici, v stari
               šoli, ki je bila postavljena v času Marije Terezije in se danes obnavlja in bo to
               center tega. Seveda, ne več takšno izobraževanje, kot smo ga imeli prej, včasih, to
               ni partizansko izobraževanje, resnično ne. Jaz mislim, da je drugačno. In ne samo to,
               da je izobraževanje pri nas, naši vojaki se izobražujejo v Ameriki, v Nemčiji, v
               Angliji, v Franciji, v vseh tej vojskah s katerimi sodelujejo in pridobivajo znanja
               na mnogih področjih, zato so dobri in zato so usposobljeni in temu se imamo danes
               verjetno zahvaliti, da imamo, jaz bi rekel malo nesreč ali pa žrtev na teh
               mednarodnih misijah, v katerih smo že dolgo časa. In to je seveda kvaliteta te
               Slovenske vojske o kateri danes govorimo ne o tisti, ki jo ukinjamo, ampak o teh
               stvareh.  Zato je seveda
               toliko bolj pomembno, o čem se pogovarjamo in zagotovo ta peticija s tem, vsaj po
               mojem mnenju z naslovom <q>"Ukinimo vojsko"</q> nima nič z ukinitvijo vojske, ampak ima z
               neko drugo razpravo. Bilo bi seveda mnogo bolje, če bi bil kakšen drug in bi lahko
               razpravljali. Se pa absolutno strinjam z ministrico, ko smo prinesi to v Odbor
               parlamenta smo jo spolitizirali. Dokler je nismo sem prinesli je bila to civilna
               pobuda in bi bila popolnoma legitimna. Je bila dobrodošla in je to del razprave od
               razprav v medijih, okroglih miz in ne vem kaj še vse, kjer smo seveda lahko na neki
               način poslušali, si oblikoval svoje mnenja, se spreminjali v svojih stališčih in se
               seveda tudi dopolnjevali. Zato seveda pobudo, ki jo je dal kolega iz Zaresa in tudi
               tukaj, da ta odbor ne sprejema na koncu nobenega stališča je ta prava pobuda, ker ne
               more sprejeti, sicer bo to politični dokument postal, mi pa tega ne želimo, verjetno.
               Govorimo seveda o civilnem dokumentu in civilni pobudi, ki je popolnoma legitimna in
               ki je seveda tudi predpisana in možnost nenazadnje z Ustavo, kjer seveda lahko vsakdo
               od občanov na neki način.</p>
               <p>Kar se tiče tega, ali bomo z ukinitvijo vojske kaj dosti pridobili, moramo seveda
               nekatere številke pogledati. Slovenija daje 1,5% BDP-ja za svojo vojsko, v katero je
               vključen tudi civilni del in civilna zaščita in gasilci in še kaj drugega. Torej, to
               je obseg sredstev, ki jih dajemo. Za socialo, samo za zdravstvo in socialo dajemo 25%
               BDP-ja. To je razmerje, 1.5% 25%. Ko govorimo o 1.5% govorimo o tistem procentu, ki
               je med manjšimi v Evropi, ki je primerljiv z Finsko, o katerem smo danes govorili, ki
               je primerljiv z Islandijo in ni primerljiv z Ameriko ali pa Veliko Britanijo, ki
               dajeta 2.5% do 3%, kar pomeni, da smo kar se tega tiče izjemno racionalni. Druga
               stvar je, ali je vojska tudi del gospodarstva, je, samo moramo izkoriščati, bistveno
               premalo. Zgodba nakupa Patrij, premalokrat poudarjamo, da gre za protidobavo, da gre
               za prodor slovenskega gospodarstva na Finski trg in to ne način, da bomo iskali, ne
               vem, ampak zaradi tega, da bodo seveda naši gospodarstveniki tudi na tisti trg prišli
               s svojimi s svojimi izdelki. Da ne govorimo seveda in tisti, ki smo bili na Kosovu,
               kjer so povedali, da je prisotnost Slovenske vojske na Kosovu tudi možnost odpiranja
               gospodarskih in drugačnih poti za gospodarstvo, ki je razvijajoče se na Kosovu, ki je
               imelo nenazadnje tudi gospodarsko rast, takrat, ko smo vsi beležili negativo, pustimo
               koliko je to nizka, ampak gre za to, da so dejansko to imeli, da so možnosti. Da, ne
               govorimo o Bosni, o naših teritorijih, kjer se seveda Slovenska vojska sodeluje.</p>
               <p>Mislim, da seveda premalo na neki način bistveno premalo izrabljamo. Iz tega seveda
               tudi moj odnos do te peticije je pač takšen, da ga ne bi podpisal, mislim, da ne
               rešuje stvari in zaradi tega, ker menim, da Slovenija potrebuje kot samostojna država
               vojsko, to seveda dobro opremljeno, profesionalizirano, dobro usposobljeno, vrhunsko,
               predvsem zaradi tega, ko bo na mednarodnih misijah in kjer bo zagotavljala mir tudi
               za nas, ko govorimo seveda o bližnjem Balkanu, ko govorimo o nekaterih stvareh in
               tudi o stvareh, da ne bo prihajalo do nesreč ali poškodb. Ker mislim, da je Slovenska
               v veliki meri opravila vsa ta mirovniška poslanstva, ki jih seveda, tukaj so že
               zapisani notri in s katerimi živimo. Poglejmo, samo poplave, ko je vojska tudi
               pomagala in je bila takrat ena izmed prvih, ko se spomnimo tistih .. mostovi pa
               stvari, ki so. Nenazadnje, koliko smo objektov in poligonov od vojske pa že namenili
               v civilne. Če povem samo za Maribor,  kar dosti. Ostala je samo še kadetnica. Območje vojašnice ..
               Klavora sta dva šumska centra, območje vojašnice v Melju je poslovno trgovski center,
               tam kjer je pa bilo strelišče pod Pohorjem pa so poligoni za nogometna igrišča, torej
               je bilo .. in to velik del seveda zemljišč pravzaprav v civilno sfero ali pa v te
               namene in tako je seveda verjetno tudi v drugih mestih in v drugih okoljih. Do tega
               pa seveda pač vojska obdrži in potrebuje za nekatere svoje stvari.</p>
               <p>Iz tega je potrebno seveda nadaljevati, videti, podpirati in seveda predvsem
               zagotoviti vojski neko samostojnost, kadar govorimo o usposabljanju in
               pripravljenosti in seveda podrejenost politiki takrat, kadar bo to potrebno za
               sodelovanje v Mednarodnih emisijah in o tem seveda v tem Parlamentu dostikrat
               razpravljamo in mislim, da se dosti dobro odločamo. Hvala lepa.</p>
            </sp>
            <sp xml:id="SDT5-OZO-Redna-011-2010-04-13.sp43">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolegica Oražem.</p>
            </sp>
            <sp xml:id="SDT5-OZO-Redna-011-2010-04-13.sp44">

               <speaker>CVETKA ZALOKAR ORAŽEM:</speaker>

               <p>Hvala lepa za besedo. Moram reči, da danes prisostvujem seji odbora kot
               zainteresirana poslanka, ker nekaj mesecev že nisem članica odbora in sem vesela, da
               sem tukaj z vami in da lahko pravzaprav poslušam to razpravo, moram pa reči, da
               peticije sicer nisem podpisala, po vsem, kar danes slišim pa mi jo lahko podpišemo
               pod to peticijo, ker pravzaprav se mi zdi, da se več ali manj vsi tukaj strinjamo in
               da je zelo težko marsičemu oporekati, kar je bilo povedano. V treh točkah pa smo
               pravzaprav skupaj.</p>
               <p>Prva je ta, da si vsi želimo državo blaginje in tega, da bi več stvari in več
               sredstev oziroma več pozornosti namenili k temu boljšemu življenju, tukaj se vsi
               strinjamo. Menim, da se nas velika večina, morda nekateri ne, strinjali s tem, da
               vendarle potrebno priti do nekih sprememb, premislekov, preoblikovanju kot se vedno
               govori na področju urbanizacije, obrambe, vojske in podobno. Zdi se mi, da smo se
               tudi na neki način strinjali in moja ocena je, da je prav, da o tem tukaj govorimo in
               seveda mislim, da je zaradi tega bilo in je koristno, da je peticija nastala. Jaz
               mislim, da je peticija nastala prav, zaradi teh dveh razlogov, kajti prav gotovo je
               potrebno nekaj, o čemer smo danes malo slišali, to pa je, da je na neki način bila
               provokacija, jaz mislim, da se tukaj celo strinjam in da je prav to, kar se danes
               dogaja tisto, kar ste želeli doseči, to je to, da se začnemo o tem pogovarjati. Zato
               se mi zdi pa za razliko od kolega Jerovška pravi čas, da je peticija padla v čas, ko
               se pišejo, sprejemajo in ko govorimo o strategijah takih in drugačnih na področju
               obrambe, se pravi, krasen čas. Ne, ne pravi, kajti tukaj se pa razlikujeva. Vi
               menite, kolega, ali pa ti meniš, da to ni v redu, ker bi morda lahko takšna peticija
               vplivala na to, ne vem, da bo v strategiji kaj drugače zastavljeno, ampak jaz mislim,
               da je ravno to bistvo. Prav je, da bo peticija morda vplivala na to, da v tej
               strategiji kaj drugače zapisano. Jaz mislim da, za razliko od kolege Čepiča, ki
               pravi, da bomo o tem odločali samo politiki, stroka in podobno, ne, jaz mislim, da o
               tem bomo razpravljali in odločali vsi državljani. Jaz sem danes tukaj  pravzaprav kot državljanka ali pa
               kot poslanca, ki ni članica tega odbora, kajti vsi prispevamo sredstva za to in vse
               nas zanima, kaj in kako se bo ta zadeva odvijala oziroma kako se te stvari trošijo.
               Daleč od tega, da bi lahko to prepustili tudi razpravo o Afganistanu in podobne
               stvari samo stroki in samo bom rekla, ne vem, doktrini, itd. Tukaj imamo vsi pravico
               razpravljati in zato je tukaj mislim, da poslanstvo peticije bilo doseženo in mislim,
               da ste podpisniki lahko kar zadovoljni, da se zadeva pravzaprav odvija v pravo smer,
               tudi to, da smo danes tukaj, kolega Jerovšek je zelo pozitivno, da ste dali to
               možnost, da tudi tukaj govorimo, da je prišlo toliko ljudi in da pravzaprav poslušajo
               tudi predstavniki tako civilnega kot vojaškega dela teh obrambnih sil Slovenije
               oziroma ministrstva to razpravo, ker morda včasih stvari ne pridejo na drugi način
               tudi do njih.</p>
               <p>Moram reči, da me malo preseneča to, da pravzaprav s strani ministrice in ostalih ni
               bilo slišati več teh kritičnih misli, samorefleksije, morda na neki način ne zgolj
               obrambne drže viz-a-viz te peticije, ki sicer nosi provokativni naslov <q>"Ukinimo
               vojsko"</q>, ampak tudi refleksijo o tem, kaj pa bi morda bilo potrebno spremeniti.</p>
            </sp>
            <sp xml:id="SDT5-OZO-Redna-011-2010-04-13.sp45">

               <speaker>PREDSEDNIK JOŽEF JEROVŠEK:</speaker>

               <p>Kolegica Cveta, če dovolite! Gospa ministrica se je že v naprej opravičila, da bo
               sedaj, petnajst do petih morala iti, jaz se želim opravičiti, ker ima obveznosti tudi
               naprej odločeno, tako da...</p>
            </sp>
            <sp xml:id="SDT5-OZO-Redna-011-2010-04-13.sp46">

               <speaker>CVETKA ZALOKAR ORAŽEM:</speaker>

               <p>Mislim pa, da ni fer, da me sredi razprave, stavka pravzaprav ustaviš in če mi lahko
               daš vsaj za zaključek še kaj možnosti.</p>
            </sp>
            <sp xml:id="SDT5-OZO-Redna-011-2010-04-13.sp47">

               <speaker>PREDSEDNIK JOŽEF JEROVŠEK:</speaker>

               <p>Ker navadno govorite 20 minut.</p>
            </sp>
            <sp xml:id="SDT5-OZO-Redna-011-2010-04-13.sp48">

               <speaker>CVETKA ZALOKAR ORAŽEM:</speaker>

               <p> Tudi kolega Jerovšek, navadno govori, pol ure, tako da. Jaz vsaj kaj povem, mnogi
               pa zelo malo.</p>
               <p>Mene moram povedati, niso presenetili odmevi in mislim, da bi bilo lepo, da so tudi
               ti odmevi predvsem tisti famozen Sindikat civilnega dela ministrstva je naredil tudi
               dobro uslugo peticiji in sem hvaležna za tisto pismo, katerega sva se kasneje sicer
               distancirali, pa čeprav so v tistem pismu tudi bom rekla, popolnoma politične zadeve
               izpadle na plano.</p>
               <p>Ker želim povedati samo še dve stvari. Prva je ta, in kolega Tone Anderlič je odprl,
               če ne drugega, vsi ministri, ki so prišli tako prejšnji Erjavec kot gospa ministrica
               Jelušič so vedno na začetku nam govorili, da bodo začeli z preoblikovanjem, z
               modernizacijo, s spreminjanjem. Oba ministra sta zelo veliko govorila o tem, da bosta
               naredila tudi neka odpuščanja na ministrstvu, da bodo potem popucali, ker so se leta
               in leta neki ljudje z nekimi zaslugami, z nekimi ne vem kakšnimi variantami nabirali
               na ministrstvu in oba sta, vsaj kadar smo imeli malo manj neformalne pogovore,
               trdila, da gre za stotine ljudi, ki so se skozi leta in leta različnih ministrov tam
               nabrali, vedno ostali, nekaj časa so bili v malo nižjih nadstropjih, potem so se
               preselili z drugo Vlado v višje pa spet malo gor in malo dol, sicer pa so zelo malo
               imeli možnosti oziroma imeli dolžnosti dela, itd. Vsi so to obljubljali, ampak potem
               se je vsakemu ministru nakuhala ena afera, dve, tam notri v teh strukturah in potem
               so večinoma ti ministri utihnili, njihova volja in zagnanost, da bi kaj spremenili je
               počasi ugasnila in to mislim, da se dogaja že tudi v tem mandatu in da po tistem
               začetku, kako bo to narejeno in tam so stotine ljudi, ki dobivajo plače za najbrž
               zelo nekoristno delo in je res bilo prav za pričakovati, da se je prvi najbolj tak
               odmev zgodil v teh vrstah, kadar mačku stopiš na rep očitno zacvili.  Druga stvar je pa ta, mislim, da
               ko bomo razpravljali o varnosti ali pa ko smo že razpravljali, da so tu razprave
               mnogokrat malo zastarele ali pa že zelo, zelo <q>"passe"</q>, kot bi rekli mladi, razprave,
               ki ne sledijo sodobnim zadevam. Varnost danes niso več patrije, varnost danes ni več
               samo vojak. Varnost danes ni več samo vojska. In orožje, strateška vprašanja
               bodočnosti so hrana, voda, ampak strateška vprašanja, zemlja, samooskrba in podobno,
               semenske banke in take stvari. In upam, da bomo v tem kontekstu tudi mi znali
               prerazporediti sredstva tja, kjer bomo morali dosegati po moji oceni bistveno bolj
               pomembne strateške cilje, če bomo želeli ohraniti, tako kot večina nas meni s tem
               domoljubjem in podobnim, resnično neko lastno držo in samostojnost znotraj tega
               sveta, da pač ne bomo imeli občutka, da samo priveski večjih in višjih sil.</p>
               <p>V tem smislu se mi zdi, da vprašanje, ki smo ga danes sprožili in o katerem je
               govoril tudi kolega Franco, Afganistan je naredil Slovenski vojski veliko škode. To
               se moramo v politiki vprašati, prisotnosti naših ljudi tam ljudje ne jemljejo kot
               poslanstva Slovenske vojske. Ljudje ne čutijo, da je to kaj povezano z njihovo
               varnostjo, da je to kaj povezano z našim interesom. To zgodbo smatrajo za odtujeno
               zgodbo. Zato je to zadeva, o kateri politiki moramo reči. Danes smo jasno in glasno
               ter nedvoumno napisali v Zaresu, da menimo, da je treba takoj pričeti s postopkom in
               se umakniti. To smo povedali tudi zadnjič, ko smo sprejemali nekoliko drugačne
               dokumente, pa se mi zdi, da smo bili celo na nek način prevarani, da bomo jeseni
               morda ponovno odločali. Pa danes vemo, da formalno to ni potrebno. In se bojimo, ker
               smo bili že večkrat izigrani, da bo tudi tokrat šlo mimo tega, tako da bo zadeva pač
               drugačna. Mi upamo, da bomo tudi v koaliciji ta premislek zmogli in da bomo te poteze
               potegnili, ker so to edine poteze, ki so v interesu slovenskega naroda in tudi
               Slovenske vojske. To je pač naše mnenje.</p>
               <p>Tako da, peticija je v redu, mislim, da je prav, da sproža ta vprašanja in da se ta
               prostor odpira, z vsemi vidiki, ki jih je nakazala. In v tem smislu jaz podpisnikom
               izrekam priznanje za pogum in mislim, da nimate težav s kakšno kritično ostjo, ki
               pride sem in tja od kje, ker je to pač vsak najbrž vzel tudi na znanje v tistem času,
               ko je dal podpis tej peticiji. Hvala.</p>
            </sp>
            <sp xml:id="SDT5-OZO-Redna-011-2010-04-13.sp49">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ker ste me omenili z imenom, da se razlikujemo glede pravega časa te
               peticije. Tu se strinjava. Jaz sem vesel, ne vesel, mislim, sem pravzaprav nekaj
               takega pričakoval. In je prav, da je prišla v tem času. Pravim, da je to čas, ki je
               bil tempiran takoj za resolucijo o nacionalni varnosti. In zaradi tega je pravi čas,
               seveda. Na kakršenkoli drugačen način bi se odzvali v pravem času, če je pa bila
               teden ali deset dni prej resolucija o nacionalni varnosti z diametralno drugačnimi
               državotvornimi ugotovitvami vložena. To je pravi čas. Strinjam se z vami tudi v tem,
               za razliko od Čepiča in Anderliča, če je bilo vrženo to kot politična zadeva v
               politični prostor, da se moramo o tem tudi odločati.  Ne nazadnje je kolega Juri zahteval to razpravo in
               kolega Anderlič, in jaz sem se s tem strinjal. Danes pa ne moremo več bežati, če so
               plasirali v ta prostor, od odločanja, od relevantnih sklepov. Mislim, da moramo biti
               odgovorni. In če zdaj Anderlič, recimo, pravi, da sem jaz jurišnik, ko se zavzemam za
               državotvornost, potem so verjetno nekateri pa rezervni ešalon Zaresa in LDS-a, ko so
               na drugih pozicijah, če že vojaško terminologijo tu uporabljamo. Hvala.</p>
               <p>Replika meni? Replike na repliko ni, potem se javite za razpravo. <stage>/Oglašanje v
               ozadju./</stage> Moja je bila, ker me je omenil z imenom.</p>
            </sp>
            <sp xml:id="SDT5-OZO-Redna-011-2010-04-13.sp50">

               <speaker>GOSPOD______:</speaker>

               <p>Omenili ste naš sindikat in omenili ste, da predstavljamo samo civilni del, kar ni
               res. Če bi se pozanimali, bi vedeli, da je v naši sestavi 80% članov uniformirancev
               in samo 20% civilnih oseb. Samo toliko. Hvala.</p>
            </sp>
            <sp xml:id="SDT5-OZO-Redna-011-2010-04-13.sp51">

               <speaker>PREDSEDNIK JOŽEF JEROVŠEK:</speaker>

               <p>Cilj posvečuje sredstvo. Kolega Juri.</p>
            </sp>
            <sp xml:id="SDT5-OZO-Redna-011-2010-04-13.sp52">

               <speaker>FRANCO JURI:</speaker>

               <p>Hvala, gospod predsednik. Javil sem se še za razpravo, ker bi rad dokončal določene
               stvari in tudi, ker so me spodbudile druge razprave, predvsem o tem, kako obdržati
               ugled Slovenske vojske. Jaz spoštujem Slovensko vojsko in slovenske vojake. Menim, da
               vsi vojaki, ki delajo kjerkoli, delajo to v dobri veri in tudi v prepričanju, da
               pomagajo lastni državi in tudi tistemu okolju, kjer so. Jaz nimam nobenega dvoma in
               nobenega problema z razumevanjem delovanja naše vojske kjerkoli, doma ali v tujini.
               Vprašanje pa, ki je politično vprašanje, torej ni vprašanje, ki ga lahko razreši
               vojska in vojaki, vojska bo šla vedno tja, kamor bo politika ocenila, da mora iti. In
               tu mislim, da mora biti črta zelo jasna. Zato ne zaznavam niti v peticiji niti v tej
               razpravi poskusa, da bi kakorkoli problematizirali vlogo vojske in vlogo ter
               delovanje vojakov. Mislim, da je odgovorna politika, smo mi. Mi tudi z nedorečenostjo
               - govorilo se je o devetih letih morebitne zmote, če se osredotočimo na afganistansko
               zgodbo. Res je, pred devetimi leti je bila sprejeta politična odločitev, da se
               sodeluje v tej operaciji. Okoliščine so bile take, da so v tisti odločitvi igrali
               raznorazni dejavniki. Po devetih letih smo soočeni s situacijo, kjer prvič v
               zgodovini, in to ponavljam že neštetokrat, prvič v zgodovini si postavljamo
               vprašanje, ali smo še del neke mirovne misije ali vsaj misije, ki želi vzpostaviti
               mir in stabilnost v neki državi, ali že prehajamo v fazo, ki je tudi z vidika ustavne
               vloge naše obrambe, ustavne vloge Državnega zbora vis a vis delovanja obrambnega
               sistema, se postavlja vprašanje, ali nismo že soočeni z dejstvi, ki bi zahtevala,
               prvič, večjo vlogo parlamenta - ne moremo samo z enim sklepom Odbora za obrambo
                   dovoliti udejstvovanje
               naših vojakov, ki bo po vseh objektivnih ocenah, po vseh tolmačenjih postalo
               udejstvovanje v vojni. V vojni, ne samo v vzdrževanju neke situacije, neke varnosti,
               kot je bilo doslej, tudi z omejitvami, nacionalnimi, ampak tokrat z OMLT, ne
               pozabimo, bodo naši vojaki prvič potencialno sodelovali na bojišču in v spopadih s
               Talibani, torej z drugo vojskujočo stranjo. Ta moment je pomemben, ni samo akademsko
               vprašanje. Če bomo v vojni, moramo opredeliti, kakšni so ustavni okviri te nove
               situacije in kakšno vlogo ima politika in parlament pri odločanju o nadaljnjem
               sodelovanju v takih operacijah. Ob tem so tudi politične ocene, ena od teh je moja,
               ampak tudi od drugih politikov, da okoliščine v Afganistanu ne govorijo v prid
               nadaljnjemu sodelovanju v tisti vojni, kajti ta vojna postaja vsak dan bolj umazana.
               Nekaj primerov sem navrgel prej. Veliko je civilnih žrtev, veliko je napak, da ne
               govorim o bombardiranju z vodenimi letali brez pilota, ki se tam dogaja, in tudi s
               prevzemom s strani afganistanske vojske in Natove vojske edine bolnišnice, ki v
               Hermandu deluje samostojno in zunaj nadzora oboroženih sil. Veste, verjetno ste
               seznanjeni z aretacijo devetih humanitarcev, med temi tudi treh zdravnikov sosednje
               Italija. Že to sproža velik diplomatski incident. Obtoženi so za domnevno pripravo
               atentata zoper guvernerja tiste pokrajine. Najprej je prišlo do poskusa demantiranja
               nekaterih informacij, češ da ISAF nima nič s tem oziroma da zahodne sile niso pri tem
               sodelovale, video posnetki pa so dokazali nasprotno. Potem tudi s prvo objavo, da so
               priznali krivdo, nato pa je prišel demanti. Tretja obtožba je bila, da so v bistvu
               vpleteni tudi v nek drug umor, in potem je bilo dokazano, da takrat, ko se je to
               zgodilo, so bili v Afriki. Skratka, kaj želim povedati: da to, kar prihaja od naših
               zaveznikov kot informacija, je zelo, zelo vprašljivo.</p>
               <p>In na podlagi vseh teh protislovnih informacij dovolite, da del civilne družbe in del
               politike meni, da je naša udeležba v Afganistanu taka prelomnica, ki še kako
               utemeljuje razpravo na podlagi peticije z naslovom, ki je morda neposrečen naslov,
               saj ne odraža vsebine peticije. Mislim, da se vsi strinjamo, da ne gre za ukinitev
               vojske, da ne gre za popolno demilitarizacijo, ne gre niti za izstop iz Nata, kot je
               prej nekdo rekel. Preberite si peticijo in boste videli, da je samo poziv k
               razmišljanju o smiselnosti nadaljnjega delovanja znotraj Nata. Seveda, odpremo tudi
               to razpravo, ali so bili doseženi cilji, ki smo jih želeli z vstopom v Nato, ali ne,
               ali smo šli po kakšni drugi stranpoti.</p>
               <p>Torej, jaz vidim v Afganistanu nek simbol te zgrešene interpretacije vloge naše
               vojske v mednarodnem kontekstu. Zato želimo biti pri tem zelo jasni. Nas, tako kot
               vse ostale, verjamem, kot vse vas, zelo skrbi varnost vojakov v Afganistanu. To
               varnost lahko dosežemo na dva načina: da jih opremimo maksimalno in potem, kolegi, ne
               bomo imeli več 1,55% budžeta, ampak bomo dolgoročno  prisiljeni povečati stroške za zagotavljanje varnosti
               v vse bolj zapletenih razmerah; druga alternativa je umik, umik iz tiste vojne.
               Vmesnih poti ni. Vmesne poti povečujejo tveganje in nevarnost, da se zgodi tisto,
               česar si nihče tu ne želi - da bomo jutri dobili krsto in slovenskega vojaka v
               slovenski zastavi. Tega si ne želimo. Zato, kako to preprečiti? Ena možnost je, da
               povečujemo varnost, ampak seveda to ne izključuje posledic, ki nastajajo. Druga
               možnost je, da Slovenija prevzame del odgovornosti in tveganja, da zaveznikom pove
               tisto, kar so povedali Nizozemci, kar so povedali Islandci, ko so se odločili, da ne
               gredo dol, ker nimajo vojske. In da povemo, da mi članstvo v Natu dojemamo in
               razumemo drugače. </p>
               <p>Torej, ali imamo politično voljo in politični pogum, da razmislimo o teh možnostih.
               Mislim, da je zelo legitimno razmišljanje o vseh teh možnostih. Da tu ne gre za napad
               na Slovensko vojsko. Obratno, kar se mene tiče, jaz vidim večjo vlogo v vojski, ki bi
               se usposabljala za obrambo domovine, za varnost domovine. Ki bi delovala v tistih
               misijah z mandatom Varnostnega sveta, kjer je jasno, da ne gre za aktivno vojskovanje
               zoper drugo stran. V tem primeru se bojim, da se bomo pravzaprav vojskovali z dobrim
               delom afganistanskega naroda, ker Talibani pridobivajo vsak dan večjo podporo. Zakaj?
               Zaradi tega, kar je že kolega Anderlič omenil - ker je ta oblast, ki je zdaj
               institucionalizirana v Afganistanu, nima zaupanja Afganistancev, tudi mednarodne
               skupnosti ne, kajti dokazano je, da je Karzaijev klan na oblasti na zelo dvoumnih
               temeljih, da so bile tiste volitve zelo vprašljive. Torej, postavlja se vse večje
               vprašanje, zakaj umreti za Kabul v takih razmerah. In to je legitimno vprašanje. Mi
               bomo pri tem zelo neomajni, zahtevali bomo razpravo pred odhodom naše vojske,
               morebitnim odhodom v Afganistan. V koaliciji pričakujemo, pričakujemo od strank, ki
               razmišljajo podobno, v mednarodnem kontekstu, pa tudi o varnostnih vprašanjih, da si
               vzamejo čas in premislijo, ali je dovolj sklep, ki smo ga sprejeli na obrambnem
               odboru, ali moramo dejansko sklicati splošno razpravo v Državnem zboru in z
               dvotretjinsko večino dovoliti, da se Slovenija udeleži vojne. Ker to je precedens v
               naši zgodovini. In govorimo o timingu te peticije. Peticija je prišla v pravem času.
               Prišla je v trenutku, ko se Slovenija pripravlja na ta kvalitativni preskok
               udejstvovanja lastne vojske na oddaljeni vojni šahovnici. Torej, jaz vidim povezavo.
               Skrb, ki je nastala prav zaradi tega novega trenutka in te nove vloge Slovenske
               vojske, je skrb vseh državljank in državljanov. In tu se strinjam tudi s Cveto, ko
               pravi, to ni vprašanje strokovnjakov. To ni samo vprašanje strokovnjakov, kot
               finančna, družbena in ekonomska kriza ne more biti samo vprašanje ekonomistov.  Če prepustimo njim, seveda oni
               bodo pol delavstva odpisali zato, da bi dosegli dobre makroekonomske kazalce in prav
               zaradi tega, tega pa ne smemo dovoliti pri takšnih vprašanjih. Torej, jaz še enkrat
               pozdravljam ta dialog, ker to kar se danes tukaj odvija je dialog z zelo ostrimi
               stališči in verjetno se ne bomo danes niti prepričali. In se veselim tudi
               razmišljanja in nastopa predstavnikov vojske, včasih imamo dileme ali oni smejo kaj
               reči o političnih temah. Ampak, to je tako zapletena tema, ni samo politična, ni samo
               vojaška, je vsekakor večplastna in je prav, da si gledamo v oči in da o teh stvareh
               razpravljamo. Vsi si želimo, da se naši vojaki vrnejo v domovino čim prej zdravi,
               živi in jim priznamo, da so v teh letih, ko so dol delali verjetno veliko prispevali
               k umirjanju oziroma stabilizaciji razmer v tisti regiji kjer so delovali. Ampak, od
               zdaj naprej s to ofenzivo, ki poteka v Helmantu in ki v bistvu, vsaj po mojih ocenah
               je izničila marsikatero prizadevanje iz londonske konference. O političnih rešitvah v
               Afganistanu skoraj se ne govori več, ampak zdaj je glavna mantra kako bodo potolkli
               talibane in uspehov praktično ni. In zdaj so šli, celo so spravili na eno bolnišnico,
               kar kaže na obup vojaških sil, ki tam sodelujejo, če nimajo drugih možnosti za
               premagati nasprotnika. Torej, vse te stvari, pravi Anderlič, o tem smo premalo
               razpravljali. Mi nismo dobili nikoli ene celovite ocene o dejanskem dogajanju v
               Afganistanu. In če bomo kot politiki o tem odločali, in jaz upam, da bomo preden
               pošljemo dol kontingent za OMLT, da bomo še enkrat odločali v Državnem zboru, si upam
               reči, da mi, vsaj v Zaresu smo si enotni, da bomo glasovali proti odhodu in to smo
               zadnje čase radikalizirali stališče prav na podlagi dogajanja v Afganistanu in
               peticija je en del tega premisleka, ki ga še kako potrebujemo. Hvala.</p>
            </sp>
            <sp xml:id="SDT5-OZO-Redna-011-2010-04-13.sp53">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zdaj se bom vključil sam spet v razpravo.</p>
               <p>Jaz sem se prej strinjal, da je prav, da je ta razprava, nimam nič proti temu
               tajmingu, vendar pa sem prepričan, da Afganistan ni argument za ukinitev Slovenske
               vojske in ne za izstop Slovenije iz Nata. Operiranje s tem argumentom je zloraba te
               vojne, ki je krvava, ki je kruta in s katerimi se zavezništvo kateremu pripadamo
               zaveda težavnosti in se zaveda tudi vrednot katere skuša obraniti. In Slovenska
               vojska ni v Afganistanu zato, da se bo udeleževala vojne, ampak, da bi čim prej
               usposobila afganistansko vojsko, da se bo lahko s tem zlom spopadala sama. Jaz nimam
               proti nobenim razmislekom o teh zadevah tu i o razširjeni razpravi in vsem tem. Samo
               to zlorabljati na tak način je pa ogrožanje, po mojem, varnosti nas in naših otrok in
                   slovenske suverenosti in
               neodvisnosti v bodočnosti, če se to realizira. Jaz gospo varuhinjo sprašujem ali je
               pri tem razmišljala tudi o 34. členu, ki pravi, da ima vsak pravico do osebnega
               dostojanstva in varnosti, podrazumevam pod varnost tudi to ali bodo lahko recimo naši
               otroci dostojanstvo biti Slovenec uživali trajno, ali pa jim bodo lahko na takšen
               način z lahkomiselnostjo nekoč ukinili državo in pravico se deklarirati kot Slovenci.
               Namreč, mnogi so me vprašali to ali se vi zavzemate tudi za to človekovo pravico do
               varnosti. Te dileme, ki so bile legitimno postavljene kaj je poslanstvo Slovenske
               vojske, kje je poslanstvo Slovenske vojske, o tem je treba diskutirati. Ampak,
               sprašujem ali mislite, da je ameriška javnost kdajkoli menila, da je poslanstvo
               ameriških vojakov vstavljati vojno na Balkanu, večinsko? Da je poslanstvo ameriških
               vojakov umirati v invaziji na Normandijo, ko smo vedeli, da so topovska
               hrana...<stage>/nerazumljivo./</stage>... pa ne vem koliko, tisoče in tisoče. Ali je poslanstvo
               britanskih vojakov, pa ne vem koga pri osvobajanju sveta umirati za druge? Jaz
               mislim, da takšnega prepričanja neke javnosti ni bilo v zgodovini in je tudi ne bo.
               In takšna čustva zlorabljati se mi zdi več kot provokacija. In kolega Jurija, jaz se
               ne strinjam, ampak bi ga pa vprašal ali je s svojimi odličnimi zvezami, poznavanjem,
               zvezami strankami recimo v Italiji kot pripadnik manjšine spodbudil, da bi v Italiji
               vložili takšno zahtevo o razpustitvi italijanske vojske? To bi bil pa pomemben
               začetek gibanja, da se to dejansko zgodi. Če recimo se razpusti italijanska vojska
               sem jaz takoj zraven pri tej peticiji, resnično. Ker Slovenska vojska ni bila nikoli
               v zgodovini agresivna. Ali ji lahko to očitate, pa slovenski vojaki, da so se z željo
               po osvajanju ozemlji borili kdajkoli? Nimajo pa vse vojske in vsi vojaki takšne
               žlahtne tradicije, nimajo je. In jaz mislim, da se je treba potem začeti zavzemati in
               vrednote tretirati tam kjer je možno največ doseči. Če se bodo te velike vojske
               razpustile, potem ni potrebe po neki vojski neke majhne države. Ali ste o tem
               razmišljali? Če je pa ob tem, da takšno stanje ostane, sem vam pa primer Danunzia
               navedel, ko je bil prazen prostor, sicer general, ampak pesnik, ampak bi se danes en
               normalen pesnik z ljudmi sprehodil preko našega ozemlja brez tega, da živa sila brani
               to ozemlje. In je to neresno govoriti Slovenija ni nikjer nič ogrožena. Zgodovinske
               spremembe pridejo čez noč včasih in je ta potres narodov ali to kar se vsakih 100 let
               zgodi. In jaz ne vem ali kratkoročno razmišljamo za dve leti. Ob tej strašanski krizi
               se lahko zaostri strašno politična kriza in je lahko v relativno kratkem roku. In
               zdaj to prikazovati stroške, stroške, stroške na stroške, komplicirati, kvadrirati in
               tako naprej, res so stroški, res so izdatki. Ampak ali ni največji strošek izguba
               neodvisnosti?  Bojim se, da je
               to večji strošek in da bi morali vsi državljani državotvorno razmišljati, predvsem pa
               intelektualno, na katere se sklicujete kroge in akademski krogi. Ti me pa
               presenečajo, tako površni razmisleki. Hvala. Izvolite, gospod Juri.</p>
            </sp>
            <sp xml:id="SDT5-OZO-Redna-011-2010-04-13.sp54">

               <speaker>FRANCO JURI:</speaker>

               <p>Gospod predsednik, ste mi postavili vprašanje in verjetno pričakujete odgovor. Sicer
               jaz preko vaših stalnih vprašanj o vplivu, ki naj bi ga imel nek poslanec Državnega
               zbora Republike Slovenije v drugih državah, oprostite, ampak ne razumem. Zlasti, ker
               imate opravka z državljanom Republike Slovenije, ki ima samo eno državljanstvo in ki
               je že v drugem mandatu poslanec tega parlamenta in torej samo predstavnik te države,
               bil sem samo predstavnik te države in zato ne vem, kako bi jaz lahko vplival v tujini
               na eno tako odločitev. Če pa želite, vam bom povedal, da sem predvčerajšnjim podpisal
               peticijo po on-line, to je bila mednarodna peticija v prid trem zdravnikom
               italijanskih državljanov, ki so jih zajele afganistanske sile in mislim, da tam je
               bilo podpisov iz celega sveta, ker gre za humanitarno zadevo in dejansko za blamažo,
               za sramoto tistih vojskujočih strani, ki menijo, da z ukinitvijo edine avtonomne
               bolnišnice, ki je sprejemala vse ranjence z ene in druge strani bodo preprečili
               pričevanje o resničnem dogajanju v Afganistanu. Podpisal sem veliko peticij, vedno v
               prid humanitarnim in mirovniškim akcijam. Tudi tokrat sem podpisnik slovenske
               peticije in to, kot slovenski državljan in poslanec slovenskega parlamenta. Hvala,
               ker ste bil tako pozoren in ste me poslušal in ste verjetno razumel vse.</p>
            </sp>
            <sp xml:id="SDT5-OZO-Redna-011-2010-04-13.sp55">

               <speaker>PREDSEDNIK JOŽEF JEROVŠEK:</speaker>

               <p>Vam bi odgovoril, pa nimam pravice do replike. Seja ima besedo državni sekretar,
               gospod Krek. Pardon, če ste se prijavili k repliki. Imate repliko, gospa Čebašek.</p>
            </sp>
            <sp xml:id="SDT5-OZO-Redna-011-2010-04-13.sp56">

               <speaker>ZDENKA ČEBAŠEK TRAVNIK:</speaker>

               <p>Glede na to, da ste me izzvali kot varuhinjo človekovih pravic in tudi poslanec Čepič
               je nekako mi dal vedeti, da kot podpisnica tukaj nisem kot navadna državljanka, bi
               rada ponovno poudarila, da sem jo podpisala, kot državljanka te države. In s tem
               izrazila pravzaprav možnost, da vsi državljani pač sodelujejo pri podpisu peticij.
               To, kar se je meni v peticiji zdelo pomembno sem povedala in tudi sem vesela, da se
               razprava danes tukaj odvija, o tej razpravi, ki bo potrebna, sem govorila tudi z
               gospo ministrico in tukaj se zdaj ta moj osebni državljanski del konča.</p>
               <p>Ker ste me vprašali, kako gledam na to, kot varuhinja, bom pa tudi na to odgovorila.
               Varuh človekovih pravic, kot inštitucija in tudi jaz, kot oseba, ki jo vodim
               obravnava primere kršitve človekovih pravic v odnosu med posameznikom in državo. In
               moj podpis na tej peticiji tega mojega dela v ničemer ni ogrozil. Še več, s svojim
               dejanjem sem pokazala, da sem neodvisna oseba, ki se upa izraziti svoje mnenje tudi,
               če ni povšeči vsem. Tudi ljudem, ki jih jaz osebno zelo cenim, recimo ministrica
               Jelušič je ena od njih. Sva se tudi mirno pogovarjali o tem problemu in mislim, da se
               bova tudi v bodoče.  Ampak,
               mene kot varuhinjo pa skrbi, kako bo država oziroma, kako bo v bodoče država
               poskrbela za vrnitev vojakov iz Afganistana. Takrat, ko so čakali na prevoz ne vem
               koliko časa je mene zelo skrbelo in sem to skrb tudi izrazila ministrici. Zanima me
               tudi in to še bolj, kakšni so delovni pogoji naših vojakov, tako doma, kot v tujini,
               kako jih, bom rekla, omejuje delovno-pravna zakonodaja, ki jim ne garantira varne
               službe do penzije. To me resnično zanima.</p>
               <p>Zanima me to, o čemer zelo težko razmišljam, kako bo država Slovenija odreagirala, ko
               se bomo srečali s prvimi žrtvami iz misij v tujini. O tem jaz nisem seznanjena. Morda
               bi kazalo tudi o tem govoriti, ko se boste odločali o nadaljevanju misije v
               Afganistanu. In to so stvari, ki me zanimajo, kot varuhinjo človekovih pravic.
               Prepričana sem, da je naša vojska, ta vojaški del, Slovenska vojska, dobra vojska,
               nobenega najmanjšega suma ni, da bi v to dvomila. Seveda ta moj podpis k tej peticiji
               ne pomeni, da kritiziram vojsko, jo kritiziram takrat, kadar pridemo do zadev, ki jih
               obravnava varuh, ampak to naredimo v teh medsebojnih odnosih, v javnosti pa prosim,
               Slovenska vojska takšna kot je zdaj, seveda uživa moje zaupanje, tako kot zaupanje
               velikega dela državljanov. Upam, da sem s tem razjasnila dvome, bom pa seveda
               vztrajala na svojem podpisu v smislu, da ga ne umaknem in se bom tudi v bodoče
               udeleževala razprav na katere me boste povabili. Hvala lepa.</p>
            </sp>
            <sp xml:id="SDT5-OZO-Redna-011-2010-04-13.sp57">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj ima besedo državni sekretar, gospod Krek.</p>
            </sp>
            <sp xml:id="SDT5-OZO-Redna-011-2010-04-13.sp58">

               <speaker>MAG. UROŠ KREK:</speaker>

               <p>Hvala lepa, gospod predsednik. Moram reči, da sem malo razočaran, ker sem slišal
               danes izjavo, da je s provokacijo šele nastopila možnost za resno razpravo. Jaz
               mislim, da je ta prostor in prostor še kje drugje tisti, ki je prostor za resne
               razprave, ki so se doslej odvijale in se tudi bodo odvijale glede delovanje
               obrambnega sistema in njegovega razvoja.</p>
               <p>Jaz bom mogoče malo daljši in se opravičujem za to. Del tega bom namenil peticiji, ki
               jo resno jemljemo na Ministrstvu za obrambo in to je ministrica tudi pokazala. Drugi
               del pa mogoče odgovor na določene dileme ali pa vprašanja, ki so se tukaj
               izpostavila.</p>
               <p>Začela bom pa tam gospod predsednik, kjer ste vi nehal, vi ste zaključil s
               Chamberlainom, ki je bil eden od akterjev, da je Evropa prišla v vojno, jaz bom začel
               s Churchillom, ki je pripeljal Evropo iz vojne. In je rekel, koliko daleč nazaj smo
               sposobni gledati, toliko naprej bomo lahko videli. Mi se danes pogovarjamo o zadevah
               dve leti nazaj in pogovarjamo se o zadevah eno ali dve leti vnaprej. Obrambni sistem
               je pa tisti, ki mora zagotavljati varnost države precej daleč vnaprej. Če pogledamo
               prvi del tega stavka; 70 let nazaj smo bili brez vojske, smo bili brez orožja, smo
               bili skoraj brez vojaškega znanja, brez pomoči zaveznikov, v začetnih letih in
               rezultat je bil v številu žrtev, ki je bil viden. Leta 1991 smo bili skoraj brez
               vojske, z manevrsko strukturo, ki se je oblikovala na način, kot se je, skoraj brez
               orožja, sicer z veliko znanja in brez pomoči in zaveznikov in jaz verjamem, da si
               tega ne želimo ponoviti leta 2031, ko se bodo lahko razmere mogoče spremenile in bomo
               spet v enaki vlogi. Zdaj se nam varnost in razvoj zdita samoumevna, živimo v varni
               Evropi in kaj nas sploh lahko ogroža. In to, kar je gospa Oražem rekla, ste ravno
               potrdili v parlamentu in to je strategija nacionalne varnosti, kjer ste potrdili,
               katere so tiste grožnje in odzivi na grožnje, ki so v aktualnem svetu in ki se
               predvidevajo vnaprej. Ena od teh so tudi vojaške grožnje, ki so minimalne, vendar
               odziv na njih je v okviru obrambne politike in odziv na njih je z vojaškimi
               zmogljivostmi, če bo do njih prišlo.  Ta dokument je bil potrjen z veliko večino v Državnem zboru in je tudi
               osnova za vse, kar v obrambnem sistemu planiramo za prihodnje. Kar se pa tiče usode
               vojske, se moramo pa vprašati, kakšna bo Evropa v prihodnosti, kakšna bo regija južno
               od nas vnaprej, ne jutri, ampak čez 10, 15 let. Ali imamo razdelane scenarije, na
               podlagi katerih bi lahko mirno rekli, da vojske ne potrebujemo več? Ali vemo lahko,
               kakšni strateški šoki se bodo zgodili v prihodnosti, ki bodo lahko vplivali na našo
               varnost in če vse to vemo ali smo kot država ali smo kot družba pripravljeni prevzeti
               ...<stage>/Nerazumljivo./</stage>... vojske kot enega inštrumenta nacionalne varnosti, ne
               potrebujemo? In kot Ministrstvo za obrambo smo odgovorni, da ta del nacionalne
               obrambe podpiramo, razvijamo in jo tudi zagotavljamo in mi tega tveganja Vladi ne
               bomo predlagali, da ga prevzeme, niti ne v tem prostoru, kjer bo seveda razprava o
               nadaljnji usodi obrambnega sistema, vsaj do leta 2025 potekala v zelo kratkem času.
               Slovenska vojska ima tri ključne naloge. Prva naloga je nacionalna obramba. V
               peticiji in pa tudi v komentarju podpisnikov peticije je jasno napisano, da s to
               vojsko ne moremo braniti lastne države. Leta 1991 smo vojno končali s 35 tisoč
               pripadniki in smo to vojno dobili. Leta 2001 je imela Slovenska vojska 78 tisoč
               pripadnikov, od tega 5 tisoč pripadnikov stalne sestave, profesionalnih vojakov in 73
               tisoč rezervistov, v situaciji, ko se je vojna na Balkanu ravno zaključevala. Zdaj
               ima Slovenska vojska 10 tisoč pripadnikov, od tega 7600 pripadnikov stalne sestave,
               torej 2600 oziroma 50% več, kot leta 2001 in 1800 pripadnikov prostovoljne oziroma
               pogodbene rezerve, v primerjavi s 73 tisoč rezervisti, ki smo jih imeli prej. Ta
               številka, teh 10 tisoč je minimum. To je minimum pod katerega strokovno, v obrambnem
               sistemu ne moremo iti, in to je minimum, ki omogoča izvajanje naštetih nalog, ena od
               teh je nacionalna obramba, ki omogoča ohranjanje znanja v obrambnem sistemu in ki
               omogoča, da v primeru ogroženosti, o kateri sem prej govoril dolgoročno usposobi za
               obrambo ustrezno število državljanov brez vojaškega znanja. Vsaka razprava o
               številkah 500 tisoč 500 in 2000 je za mene ukinjanje vojske, ker taka številka je
               brezpredmetna in ne pomeni za obrambni sistem in za obrambno zagotovitev te države
               nečesa<stage>(?)</stage>.</p>
               <p>Druga naloga je kolektivna obramba. V tej obrambi sodelujemo z zmogljivostmi, ki se
               je država zavezala, da jih bo realizirala in načelnik je odgovoren za realizacijo
               tega cilja in tukaj mislim, da smo dokaj uspešni. Tretja je seveda sodelovanje v
               zagotavljanju mednarodnega miru, to je zunanji politični interes Republike Slovenije.
               To je razprava o Afganistanu, ki mislim, da se bo odvijala zelo kratko. Tukaj smo se
               zavezali, da bomo posredovali ustrezne informacije in te informacije boste dobili
               tako za javno, kot verjetno tudi za zaprto razpravo in jaz verjamem, da bomo tam
               uspeli vse te dileme razčistiti. Meni je žal, da je stranka Zares že vnaprej se
               odločila, da bo proti našemu nadaljnjemu sodelovanju vključevanju v Afganistan.
               Mislim, da se je Vlada jasno zavezala in tudi ministrica v tem prostoru, da bomo
               zagotovili ustrezne informacije, da vas bomo obveščali o varnostni situaciji in o
               poteku operacij in da boste pred napotitvijo, seveda, da bo razprava potekala in da
               se lahko vojaki z letališča potegnejo nazaj. Seveda pa bo morala politika za to
               sprejeti ustrezno tveganje glede na zunanje politično okolje. Ampak to je stvar
               zunanje politike.</p>
               <p>Jaz se ne strinjam s tem, da je Afganistan tisti, ki je naredil Slovenski vojski
               veliko škode. Jaz mislim, da smo v politiki tisti, ki smo Slovenski vojski naredili s
               takšno razpravo ali pa z neodločenostjo okoli Afganistana veliko škode. Ta razprava
               še ni zaključena in jaz upam, da bomo to razpravo zdaj v kratkem zaključili, preden
               pride do končne odločitve.</p>
               <p>Razprava je bila o socialni državi. Na začetku je bilo rečeno, da je namen peticije
               bil sprožiti razpravo o socialni državi. Jaz to v celoti podpiram, tudi ministrstvo v
               celoti podpira, ampak iz peticije vidimo,  da socialna država samo na račun vojske. Mislim, da bi bilo razpravo
               treba razširiti še na kakšne druge segmente, kjer bi lahko širše odprli to razpravo.
               Iz peticije se vidi, da se bo socialna država gradila samo na račun obrambnega
               sistema in vojske. S tem se ne moremo strinjati.</p>
               <p>Izpostavljena je bila Finska. Zanimiv primer države. Načelnik je to zadevo že omenil.
               Finska ima, če se ne motim, 18.500 pripadnikov obrambnega sistema, od tega 8.500
               vojakov, ostalo so civilisti. Se pravi, primerjava ne zdrži v tem, kar se je tukaj
               omenjalo. Finski obrambni proračun je 2,7 milijarde evrov. Finska namenja samo za
               oborožitev več kot imamo mi celoten obrambni proračun v Republiki Sloveniji in Finska
               ima trenutno v Afganistanu 195 pripadnikov. Primerjava s Finsko mogoče je ustrezno za
               nekatere, za druge ne. Kostarika ni primerjava, o tem smo se že pogovarjali in
               dogovarjali. Kostarika je država, ki je vojsko ukinila predvsem zaradi vpliva in
               vpletanje vojske v politiko. In z ukinitvijo vojske se je ta zgodba končala. Dejstvo
               je tudi, da je nekaj dni po ukinitvi vojske 800 plačancev iz Nikaragve Kostariko
               napadlo. In Kostariko je rešila organizacija ameriških držav, ki je prišla v
               Kostariko in tisto oboroženo silo nagnala ven. ta primerjava mogoče s Kostariko ravno
               ne zdrži. V Evropi pa ni države, ki ukinja vojsko. In tudi Islandija mislim,da
               sodeluje s štirimi pripadniki v Afganistanu. Civilisti seveda tam nimajo... Islandija
               ima štiri pripadnike v Afganistanu. ...<stage>/Oglašanje iz klopi./</stage> Teden nazaj so imeli
               štiri pripadnike v Afganistanu. Seveda ne vojske, ker je nimajo.</p>
               <p>Kar je pa mogoče tisto, kar je na koncu pomembno, so pa obrambne reforme. Ta razprava
               se ob nadaljevala, jaz verjamem ob resoluciji o splošnem dolgoročnem programu do leta
               2025, ki sedaj prihaja v obravnavo. Vsa ta vprašanja, ki so se tukaj odprla bodo na
               mestu. Glede opremljanja vojske, glede usposobljenosti vojske, glede organiziranosti
               vojske. Upam, da se bodo ob tem sprožila tudi vprašanja, ki so povezana z obrambnimi
               reformami. To so pa težke zadeve. To so zadeve, ki so povezane z odpuščanjem, kar je
               odprla gospa Oražem. Odpuščanje je lahko rešitev, vendar pod ustreznimi pogoji. To je
               preoblikovanje Slovenske vojske, ki bo zahtevalo spremembo zakonodaje. In to je zakon
               obrambi, ki zahteva dvotretjinsko večino. Jaz upam, da boste v tem prostoru, in tudi
               kasneje v parlamentu dosegli politični konsenz, da bodo obrambne reforme skozi zakon
               zagotovljene. In en ključnih dokumentov bo zakon o Slovenski vojski, ki bo posegel in
               bo moral poseči v status slovenskega vojaka in to je gospa Čebašek tisto, kar ste
               omenili. Delovno pravna zakonodaja za pripadnike oboroženih sil.</p>
               <p>In mogoče še na koncu,da ne bom predolg. Prvo žrtev smo že imeli v operacijah. Prva
               žrtev je bila na Kosovu. Prvo žrtev smo sprejeli z žalostjo, vendar s spoštovanjem in
               z vsem izkazanim odnosom do takšne žrtve. In če bo do naslednje žrtve prišlo v
               katerikoli operaciji, kjer so slovenski vojaki, bomo to naredili na enak način.</p>
               <p>Se opravičujem, ker sem bil malo daljši, ampak mislim, da je bilo potrebno na tem
               mestu par stvari odgovoriti. Hvala lepa.</p>
            </sp>
            <sp xml:id="SDT5-OZO-Redna-011-2010-04-13.sp59">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospod Anderlič ima besedo.</p>
            </sp>
            <sp xml:id="SDT5-OZO-Redna-011-2010-04-13.sp60">

               <speaker>ANTON ANDERLIČ:</speaker>

               <p>Mislim, da bi lahko bil kratek, če ne bi moral odgovarjati gospodu državnemu
               sekretarju. Javil sem se k besedi zato, da bi  gospodu Jerovšku poskušal dopovedati, da naj ne spreobrača
               nekaterih besed ali pa nekaterih prizadevanj, ki jih tudi, če hočete, sam vnašam v
               diskusijo na tem odboru. Prvo kot prvo, razprava, da pride to na sejo odbora, gospod
               Jerovšek, se je razvila takrat, ko ste napadel z vsemi topovi na eni izmed sej
               podpisnike peticije, kaj da se gre in tako naprej. In ob razpravi ob neki drugi
               stvari smo rekli, da ne bo spet diskusije mi, vi in tako naprej, dajmo to na dnevni
               red in razpravljajmo o stvareh, ne o tem zakaj je kdo podpisal, kakšne namene ima in
               tako naprej. To je vse, kar je treba povedati ob tem, kako je to pravzaprav prišlo na
               dnevni red. In vi pravite, če je pa prišlo na dnevni red, potem morajo biti pa
               sklepi. In potem se zaskrbljenost z moje strani nadaljuje, ko take sklepe dobim na
               mizo. To pa je naslednji korak zaskrbljujoč. ...<stage>/Oglašanje iz klopi./</stage> Gospod
               Jerovšek, ali bi lahko enkrat dovolil tudi komu drugemu, da je, in vam povem še
               enkrat, o vseh dokumentih sem glasoval, vse sem podprl, o vseh sem kritično
               razpravljal, če hočete tudi o tisti bivši armadi v Jugoslaviji, za razliko od vas, ki
               nas je na jeziku veliko in drugim kažete s prstom kako smo nedržavotvorni, vi se pa
               razglašate za edinega skrbnika. Lepo vas prosim, pustite vsakemu, da naj sam opredeli
               svoj odnos do stvari. In jaz ga opredeljujem in sem že stokrat povedal, ne boste me
               uspel obtoževati, da rušim, da napadam, da ne vem kaj.</p>
               <p>To, da pa postavljam vprašanja, in gospod državni sekretar, ko ste se resnično
               nerodno izrazil, da je politika naredila največ škode Slovenski vojski glede
               vprašanja Afganistana, vam povem, da se motite. Prehitro ste to izrekel. Če ste
               mislili na politiko v okviru obrambnega sistema Ministrstvo za obrambo, ali
               katerikoli pač, lahko da je temu tako. KO pa govorimo o parlamentu, ko govorimo o tem
               delu diskusije ne morete podkrepiti, nasprotno. Ravno takrat kadar se stvari
               skrivajo, kadar se stvari pred kvalificirano javnostjo, kot Državni zbor je, ki ima
               na voljo inštrumente zaprtje sej, podati informacije in tako naprej, ste vedno, ne
               samo v tem mandatu, jaz govorim za nazaj, tudi če hočete takrat, ko smo vstopali v
               Zvezo Nato in ko smo šli v Afganistan in tako naprej, ker se sedaj pravi, ja, vaša
               vlada je to podprla, ampak vsako zadevo je treba presojati konkretno z vidika
               družbenega trenutka, z vidika mednarodnih razmer, z vidika potreb in tako naprej. To
               ni res. Če bi več informacij imeli, če bi se o nekaterih stvareh pravočasno
               informirali, ne da postavljamo vam, ministru za zunanje zadeve, predsedniku vlade
               preden gre v London, preden gre v Bruselj kje dobimo pod strogo zaupno dva stavka,
               razpravljali bomo tudi o Afganistanu in potreba po več vojske in tako naprej. To za
               mene ni razprava. Želim vedeti kaj več, kajti vsak dan lahko preberem kjerkoli kaj se
               tam dogaja in žal mi pri teh stvareh sodelujemo. Mi moramo imeti svojo oceno. Če jo
               vi imate, pa je nam ne poveste, povejte ne zaupamo vam, ampak potem ne govoriti, da
               mi delamo škodo, ko postavljamo vprašanja, tudi javnost  nam postavlja vprašanja, ko bere, ko gleda zvečer
               razne televizijske dnevnike, itd., mi te odgovore moramo imeti. Ko govorite,
               poglejte, ko pravite, ja, ko bo prišlo do sprememb bo prišlo do odpuščanja. V tistem
               segmentu, ko govorimo o vojski, ko govorimo o profesionalnih vojakih, ko govorimo o
               rezervi, itd., ne bo prišlo do odpuščanja, vam sedaj zagotavljam. Prvič, zaradi tega
               ne, ker se bodo pogodbe iztekle in nekateri bodo tako ali tako odšli. Drugič, ker bo
               zanimanje, ko se bo gospodarska situacija izboljšala se zmanjšalo, pojdite vi,
               pogledati trende zadnjih 4, 5 let in boste videli, kakšna so ta gibanja. Poglejte,
               kako je geografska karta v Sloveniji zelo različna, iz katerih koncev, kjer so
               socialne razmere slabše in večji pritiski, iz nekaterih koncev Slovenije leta in leta
               ni bilo nobenega preliva. Odpuščanje pa bo, verjetno na to ste mislili. Tisti, jaz ne
               vem koliko jih je, ampak vedno se pojavlja, da je nekaj 100 ljudi, gospa Cveta je o
               tem govorila, ki se prerivajo sem in tja, in ki sem jim ta socialna varnost
               zagotavlja, jaz ne vem, ali jutri bomo, ne vem, tudi v drugih sektorjih pravijo,
               predsednik Vlade pravi, da nas je pol preveč, ali koliko že od 15 tisoč javnih
               uslužbencev. Tukaj pa ni več naprej diskusije, zato bi jaz vendarle rekel, ker ste na
               koncu pripravili predloge sklepov, predsednik, jaz bi res pripadnikom Slovenske
               vojske in ministrstva in sindikatom in vsem poskušal povedati, da gre tukaj za, če
               hočete, zavezniško razpravo. Ampak tako kot se je v tem dokumentu opravilo, že hitri
               pregled strukture in vsebine, itd., kaže, da tisti, ki so to pisali so navadni
               ..<stage>/Nerazumljivo./</stage>.. Pobuda civilne družbe ali peticija ne more vzpostaviti
               konkurenčnega sistema obrambe varnosti in dajati rešitve za te stvari, tudi ni ji
               naloga, zato ste vi, zato jaz pravim in sem proceduralno na začetku predlagal, da ne
               gremo po poti, ker sem se bal natanko tega, kar smo dobili sedaj na mizo.</p>
            </sp>
            <sp xml:id="SDT5-OZO-Redna-011-2010-04-13.sp61">

               <speaker>PREDSEDNIK JOŽEF JEROVŠEK:</speaker>

               <p>Zakaj se pa bojite?</p>
            </sp>
            <sp xml:id="SDT5-OZO-Redna-011-2010-04-13.sp62">

               <speaker>ANTON ANDERLIČ:</speaker>

               <p>Bojim se, zaradi tega, ker je to retorika iz 80-ih let in jaz sem to že dal skozi in
               vem, za kaj gre.</p>
            </sp>
            <sp xml:id="SDT5-OZO-Redna-011-2010-04-13.sp63">

               <speaker>PREDSEDNIK JOŽEF JEROVŠEK:</speaker>

               <p>Sedaj na podlagi retorika iz 80-ih letih smo se mi osamosvojili, sedaj pa, je to
               nevarno. Gospod Kumer.</p>
            </sp>
            <sp xml:id="SDT5-OZO-Redna-011-2010-04-13.sp64">

               <speaker>DUŠAN KUMER:</speaker>

               <p>Hvala lepa za besedo. Bom jaz nadaljeval s temi 80. leti.</p>
               <p>Jaz nisem mislil o razpravi diskutirati, razpravljati, ker ste veliko stvari povedali
               in bom potem povedal v treh stavkih ... takega peticije za. Ampak ti sklepi, ki so
               sedaj predlagani pa me spominja na 80. leta in tisti članek v Mladini
               ..<stage>/Nerazumljivo./</stage>.. in reakcija od tedanje oblasti. Tako slovenske, ampak tukaj
               ostanimo, ker sem malo siv pa se malo stvari za nazaj spomnim. Ta retorika, ta odnos
               od take civilno družbene pobude je popolnoma po vsebinski, politični plati podoben,
               ne bom rekel, da je enak, mogoče celo taki stavek prepisan, ampak tega ne vem, lahko
               pa nazaj  preverim.</p>
               <p>Jaz bi za začetek rekel, tudi jaz se strinjam, da sem mnenja in sem tudi mnenja, da
               imajo dražvljani tako kot je danes že večkrat bilo povedano, pravico podpisovati
               peticije, imajo in jo imamo, tudi tisti, ki opravljamo nekatera bolj odgovorna ali pa
               bi rekel eni pomembno in najpomembnejša opravilo v tej državi. Torej, imamo pravico
               in nenazadnje dolžnost, to je pa ministrica danes rekla, na naketerih vsebinskih
               indicih, ki so v takih peticijah razmišljamo in si o tem ustvarjamo svoje mnenje in
               tisti, ki po hiearhiji v tej družbi imamo večje odgovornosti, drugi pa manjše,
               upoštevamo ali pa ne upoštevamo teh indicov, ki so v takih peticijah, ne govorim samo
               o tem peticiji, pri odločitvah, ki jih sprejemamo. Jaz imam ta odnos do te peticija
               na ta način. Jaz danes absolutno se ne bom odpredeljaval tem, sem za, večinsko ali
               proti tej peticiji. Z gnusom zavračam, se oproščam za to besedo, z gnusom, te sklepe,
               ki so pripravljeni. Razumem pa tisto, kar je bilo na začetku povedano, ko so
               iniciatorji te peticije rekli, da je to priložnost, skozi to, da govorimo o atributih
               socialne države, mislim da je državni sekretar tudi o tem in potem je bilo temu
               dodano, da bi danes bilo lepo, če bi za to mizo sedeli še minister za delo,
               gospodarski minister, finančni minister, jaz sem potem si sam ustvaril mnenje, bi
               bilo lepo, da bi krizna skupina minister bila tukaj bi o vsebini te peticije
               diskutirali z nami skupaj. Moj odnos je ta, ne more biti zavrnilni ali negativni
               odnos od takih pobud, ki se ustvarijo v civilni družbi. Nenazadanje jaz sem vedno za
               koorperativistični sistem in projektni način funkcioniranja tudi takih političnih tem
               kot je ta in je popolnoma absolutno ne razumem po demilaterilizaciji in je ne razumem
               po ukinjanju Slovenske vojske. Sem prej povedal, eden naslov iz 80. let pa se je zelo
               dobro končal, pa je imel naslov tudi popolnoma drugačen in so ga takrat drugače
               razumeli. Prosim, da ne razumete ta naslov na isti način, zato o tem sedaj ta
               trenutek govorim. Zato sem rekel, imamo sive lase in se malo spomnim nekaterih stvari
               za nazaj.</p>
               <p>Ta peticija in vsebina te peticije je priložnost kot je danes bilo povedano in sedaj
               je sekretar ponovil, mi bomo razpravljali v razvoju Slovenske vojske do leta 2025 in
               je priložnost, da mi diskutiramo o obrambi, o prilagajanju vojaške doktrine,
               družbenem in drugim spremembam, tehnolškim, itd.  je pa ne jemljem iz negativnega vzornega kota, pri tem pa ne
               omejujem tiste, ki pove popolnoma negativna stališča do te peticije, da ne bi kdo
               mislil, da nekomu nekaj zamerim, če ima popolnoma negativnem odnos, naj ima in vsak
               lahko ima, ampak predlagam, da kot zakonodajno telo ne sprejemamo na podlagi ene
               takega peticije, ki je civilen dokument, bom sedaj uporabil to besedo, mi odločitev,
               ali jo zavračamo ali jo sprejmemo, lepo vas prosim. Naj bo za neko širšo razpravo,
               neko širšo sprejemanje odločitev, neka podlaga ali pa ena od podlag, o katerih bomo
               diskutirali in ne samo o razvojnem programu ali pa razvoju Slovenske vojske do leta
               2025 tudi o drugih stvareh, ki sedaj čakajo nas v Parlamentu tudi to, ker je bilo
               povedano, socialnih, gospodarskih, itd.</p>
            </sp>
            <sp xml:id="SDT5-OZO-Redna-011-2010-04-13.sp65">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ste končal? Gospod.</p>
            </sp>
            <sp xml:id="SDT5-OZO-Redna-011-2010-04-13.sp66">

               <speaker>GOSPOD______:</speaker>

               <p>Hvala, gospod predsedujoči.</p>
               <p>Prej mi je gospod predsedujoči, ko sem končal svoj prejšnji odziv tukaj zagodrnjal,
               da nisem odgovori na del, ki ga je zmotil v mojem uvodniku, kjer sem napisal, da je
               to obdobje preživel na zapečku. Naj mu sedaj na ta del odgovorim.</p>
               <p>Današnja razprava in že dejstvo, da ni poznal in ni vedel, da je Janez Janša
               podpisnik peticije za suvereno Slovenijo brez pušk in bajonetov danes iz 22. marca
               leta 90 je zadnji dokaz, da je preživel tisti čas na zapečku. Naj nadaljujem tukaj
               prav na tem mestu. Razprava in današnja razprava, prosil bi vas, mi, jaz sem bil
               takrat sicer zelo mlad, ampak sem celo nekaj tekel bom rekel pri 16-ih letih nosil
               sendviče tem ljudem na Mladini in ker sem bil toliko mlad in nisem bil še za pisati
               kaj dosti, ampak nekaj pa vem, da to, kar govorite vi kaže popolno odsotnost
               zgodovinskega spomina. Tukaj sedita dva človeka, eden je moj kolega Robert Buteri,
               drugi je gospod Anderlič, ki je v tem času JNA in teh peticij in napadov in JNA in
               odzivov JNA, vesta veliko več, zato ker jim je bilo velikokrat vroče in sta bila na
               isti strani in tudi na različnih. Hočem vam povedati, da o tem obdobju bi se veljalo
               poučiti, poučiti pa zato, ker to, kar danes poslušamo o rušenju ustano porjedka
               Republike Jugoslavije kot se je temu takrat reklo, o oruženih snagama Jugoslavije,
               koje so napadane, to je retorika, ki jo danes napadate. Jo poznam, veste, zgodovino
               velja poznati. Ampak najhujše je to, da spoštovano gospo podpisnico napadate na tak
               način. Poglejte, podpisati peticijo je vendar nekaj najbolj legitimnega in prosil bi
               vas, kot politika, predstavnikov politike, mi smo tukaj avtorji te peticije. To, da
               so ljudje podpisali peticijo ne bo krivda v nikakršnih rečeh in naj se ljudje ne
               zaslišuje, ker so podpisali peticijo, ker je to njihova ustavna pravica, ne glede na
               to, ali so na položaju ministra, predsednika Vlada, ombudsmana ali pa gre za javnega
               uslužbenca. Moje temeljno vprašanje, ki se mi postavlja, če se na tak način obravnava
               že varuha, kako se obravnava recimo uslužbenca Ministrstva za obrambo, ki bi podpisal
               to peticijo, če je to ustavna kategorija. Nenazadnje tudi, ko se je odločilo, da je
               tisto, kar je naredil Sindikat Ministrstva za obrambo nedopustno je zanimivo, kako je
               zadeva utihnila na drugi način, se pravi, kako se ta način izražanja mnenj tukaj na
               kakšen način se ga obravnava. Izraženo mnenje je vendarle nekaj, kar smo prav v teh
               80-ih  dosegli in tudi
               izražanje mnenja je tudi leta 1990, ko je Janez Janša podpisal peticijo za suvereno
               in bi avtor za suvereno Slovenijo brez pišk in bajonetov, bilo nekaj najbolj
               dostojnega. To je vendar tisto kar je dosežek. In zato vas prosim, da ste spoštljivi
               do gospe podpisnice peticije, ker jo je podpisala kot vsak državljan in je to
               elementarna pravica. Glede sklepov, pa mi dovolite samo kratek odziv. Poglejte, to je
               del te retorike, ki je v bistvu, kjer nismo hoteli sprožiti in ki nam je žal, da se
               jo sproža, ampak morda je to del odraščanja. Midva s kolegom Battellijem, on vam
               lahko pomaga, on je velik izvedenec za vprašanje peticij, tudi pozna kako te peticije
               potekajo v evropskih državah, kako jih obravnava parlament, tudi sami smo bili že
               udeleženi v parih peticijah, recimo pred Evropskim parlamentom in ne poznamo nobenega
               poslanca, tudi slovenskega, ki bi se na tak način vedel, pa so bile tudi že bolj
               ostre peticije. Torej peticija je nekaj dostojnega, nekaj o čemer se lahko razpravlja
               in dokler je v mejah kjer ne posega v pravico drugega, se jo spoštuje. In tisto kar
               pa, da bi razumeli kako mi razmišljamo na Mladini, o teh stvareh, o vojski, sociali,
               pa je to, da recimo najina razprava tukaj v tej dvorani je, da trenutno gori okoli 90
               žarnic v tej dvorani, da imate tukaj prižgane štiri ogromne monitorje zato, da vam
               kažejo uro in to so razprave o katerih mi govorimo, da imate monitorje zato, da vam
               kažejo uro, ogromne monitorje, ki porabijo ogromno elektrike in to je razprava tudi o
               vojski. Morda vam skozi ta primer teh monitorjev dajem primer, zakaj smo mi to pobudo
               dali, zakaj govorimo o teh ljudeh, zakaj govorimo o teh zemljiščih, ki si jih lahko,
               zakaj poudarjamo, da je v Sloveniji samo ena bolnišnica, kamor gredo ljudje, ki jim
               ni mogoče pomagati in zakaj se nam zdi to pomembno. To je naša razprava ne pa
               preštevanje podpisnikov. Najlepša hvala.</p>
            </sp>
            <sp xml:id="SDT5-OZO-Redna-011-2010-04-13.sp67">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Bom šel po vrstnem redu. Ampak ker je gospod Repovž izkoristil za osebni
               napad name in... Ja, vas sem imenoval, sem vas zapisal. Namreč, jaz sem zelo vesel,
               jaz sem spoštljiv do vseh podpisnikov in sem tudi sam nameraval to peticijo dati v
               obravnavo, če ne bi gospod Anderlič ali pa Juri takrat predlagal, sem že imel napisal
               predlog za ta odbor. In spoštujem vsakega in seveda je neka žlahtna stvar peticija,
               še stalno. Seveda pa lahko polemiziramo z vsebino peticije. To pa mislim in gospod
               Repovž, vi ste si prvič dovolil nesramno podtikanje v mojem, v čas življenja
               ...<stage>/nerazumljivo./</stage>... časih. Jaz mislim, da moje ni bilo tako zlato kot vaše. Vam so
               lahko starši tudi na podlagi blagodeti iz tistega sistema nudili verjetno vse razen
               ptičjega mleka, ki ne obstaja in zaradi tega tako... Ja, zato ker ste vi tako žaljiv
               pa si lahko dovolite in podočujete tukaj nas in ne vem kaj vse. Jaz tudi gospe, gospo
               sem legitimno vprašal, če je tudi v zaščito 34. člena ustave oziroma človekove
               pravice glede varnosti se razmišljalo takrat. In jaz vam imam to legitimno pravico
               vprašati. In tiste čase 1928. leta nisem bil v Ljubljani, ampak brez skrbi bodite, da
               sem od Lutharja pa ...<stage>/nerazumljivo./</stage>... pa vse prebral in mislim, da se vi sedaj
               sprenevedate, dajete simbolike enega podpisa, jaz sem pa takrat govoril predvsem o
               tej deklaraciji o miru iz leta  1991, pa vemo kako se je podpisalo in s kakšnimi nameni. Tako da, teh
               lekcij pa seveda vi nimate, mislim lahko govorite, ampak to se pa spravljate direktno
               na, pravzaprav skoraj na vse državljane, ko razmišljajo tudi drugače od vas in
               mislite, da je tukaj neko dvojno pravo, za ene je dovoljeno vse, vi lahko še žalite v
               sleherni številki itn., drugi pa niti v parlamentu ne bi smeli govoriti. In o teh
               sklepih, ki jih pravzaprav, sem samo enega jaz sam napisal, ampak se jih ne sramujem.
               Namreč dikcijo vladnih ljudi sedaj polemizirate tudi tukaj. Bilo je rečeno, da se
               zavaja s predlogi, so že uveljavljene ali nerealni v današnjem svetu. Ali je to greh.
               Mi smo strokovni politični organ tega parlament, ki neko področje pokrivamo. No,
               politični smo, ampak točno opredeljen za eno področje. To bo naš, en izsek, eno
               mnenje bo, ki bo v paleti. Peticija gre naprej. Tisti pa, ki ste uvrstili to, mislim
               pa tudi jaz pa danes bežite pred tem, da o teh relevantno razpravljate. Potem pa
               bodite takrat, potem pa ste mislili, torej lahko opravičeno razmišljam, da ste imeli
               še neko ozadje zadaj, kam boste prav razpravo speljali. Hvala lepa.</p>
               <p>Besedo ima gospod... Poglejte, ni vas še imenoval, boste na vrsti. Morate počakati.
               Gospod Butara.</p>
            </sp>
            <sp xml:id="SDT5-OZO-Redna-011-2010-04-13.sp68">

               <speaker>GOSPOD BUTARA:</speaker>

               <p>Predsednik, hvala lepa za besedo. Oglašam se v imenu, svojem seveda, v imenu Zvezi
               slovenskih častnikov in nekaterih kolegov iz Kluba seniorjev, naših razumnikov. Vi
               ste dobili danes na mizo tudi neke naše poglede v zvezi s peticijo, ki je bila
               predstavljena javnosti že 3.3.. Rad bi se pa nekje dotaknil današnje razprave. Moram
               reči, da sem tudi zadovoljen z uvodnim delom razprave in predstavitvijo namena
               peticije, ki jo je dal gospod Grega Repovž. Seveda me v celoti ni prepričal, je pa
               dal nove zanimive iztočnice. Prav tako me ni prepričal tudi poslanec Franco Juri. Ni
               me zaradi optimizma ne samo toliko zaradi vsebin. Tukaj je veliko odprtih vprašanj.
               Razprava po moji oceni je, glede mene seveda, je dobila nekoliko drugačne dimenzije
               razprave od pričakovanih, je pa izredno zanimiva, dinamična in interesantna, tako da
               ponuja nešteto možnih in zanimivih formulacij.</p>
               <p>Jaz bi vam sedaj rad predstavil en malo drugačen pogled na peticijo, ki je na nek
               način sooblikovana s strani naših razumnikov, ki delujejo v Klubu seniorjev pri Zvezi
               slovenskih častnikov.</p>
               <p>Peticija <q>"Ukinimo vojsko"</q> je geslo, ki ga ponavadi ponavljajo zagrenjene duše, v tem
               primeru slovenske. Tu ne mislimo na nobenega posameznike itn., niti na podpisnika
               nobenega. Upoštevamo neka zgodovinska dejstva. Ni prvič, da se te vrste razmišljanja
               ponavljajo v obdobjih, ko se začenjajo pogrezati ustaljena upanja, pa vendar mnogim,
               tudi nam je dovolj zatrjevanja, da nas reši le dežela  brez orožja. Ta utopična dežela ne obstaja, niti v
               pravljicah je ni in je nikoli ni bilo. Kaže, da se je v nas zarezal nihilizem. Zato
               lahko poiščemo pojem za to bolezen duha že v opredelitvi definicije tega stanja. Kaj
               je nihilizem, verjetno veste, ampak kljub vsemu bom nekaj obrazložitev prebral.
               Logično, neutemeljeno zavračanje kakšnih načel, resnic, spoznanj, zavračanje moralnih
               norm in vrednot, zavračanje možnosti spoznanja resnice, skrajni skepticizem,
               predstava o neobstoju lastne osebe, odklanjanje terapije in prepričanja o
               nesmiselnosti eksistence. Če nadaljujem, lahko ugotovimo, da je to težko stanje duha.
               Edino zdravilo zanj je odkrita notranja človeška moč. Edvard Kocbek, ki je v
               osvobodilnih spisih nadzorno predstavil širino te energije, ki se dokazuje predvsem v
               najtežjih obdobjih, zato je namesto v to kar pravi, kdor se hoče danes pravilno
               odločiti, se mora iz majhnih sorazmerij dvigniti v velika, odpreti se mu morajo
               široke perspektive. Vsega kar smo nekje predvideli za predstavitev, ne bom
               predstavil, ker smo danes že dolgi, ampak kljub vsemu bi rad nadaljeval z naslednjim.
               Razčlenimo stanje duha, ki je potencialni vzrok za zahtevo skupine ljudi, ki išče
               izhod za težave tudi v ukinitvi vojske. Dejal sem, stanje duha in prav nanj se danes
               še kako pozablja, ker se ponavadi bralce peticij preveč usmerjajo na besede ne pa na
               vzroke, ki so jih prisilili na dan, pod narekovajem, <q>"prisilili na dan"</q>. Bojim se, da
               se zopet ponavlja situacija, kakšna je bila pred velikimi družbenimi katastrofami,
               velikimi vojnami in temu podobnimi katekizmi. Verjetno je marsikdo od vas prebiral
               Kosovela, Nicheja, Galimbertija. Vsi trije opisujejo posebno stanje duha, kjer se
               odraža izgubljena misel evropskega človeka in prav zahteva po ukinitvi vojske v
               Sloveniji je tisto kronično znamenje predvsem nihilizma, pred katerim ni varna nobena
               razrahljana družba. Vprašanje je ali je treba podpisnike jemati resno. Da, in še
               kako. Ker to ni politično vprašanje, ampak kot zatrjuje Umberto ...<stage>/nerazumljivo./</stage>...
               je kulturno vprašanje. Iz njegove knjige smo pripravili ali pa sem pripravil v bistvu
               dva vprašanja. Samo drugega bom predstavil, ni to retorika izpred 80. let, ampak še
               iz globljega obdobja, zato ga bom citiral, v bistvu citiral bom Nicheja. Moderni
               človek iz izkušenj verjame zdaj v to, zdaj v drugo vrednoto, potem pa jo opusti. Krog
               preseženih opuščenih vrednot je čedalje večji. Vedno bolj je opaziti praznino in
               revščino vrednot. Tega gibanja ni mogoče ustaviti, čeprav so ga že skušali
               velikopotezno upočasniti. Nazadnje si človek drzne kritizirati vrednote na sploh,
               prizna njihov izvor in ve dovolj, da ne verjame več v nobene vrednote. To je patos,
               novo srhljivo vznemirjenje, kar prepovedujem je zgodovina v naslednjih dveh
               stoletjih. To je zapisal 
               Niche. Sedaj, če se vrnemo k njemu, Niche je živel leta 1900 in že do takrat je
               obravnaval vrednosti svet Evrope. Kaj se je sploh spremenilo v začetku 3. tisočletja.
               Galimberthi bi mogoče dejal, da izredno malo. Če bi spremenili to dejstvo, bi za nas
               in našo obrambo nastopilo obdobje, ki si ga je težko zamišljati. Prav razmišljanje
               ljudi, ki stojijo za particijo, so lahko v neki točki, se lahko približajo, zato je
               treba pozorno pristopiti k argumentom, predvsem iz zgodovinskega polja. Toliko nekaj,
               bom rekel, o naših pogledih, o pogledih povezanih z nihelizmom. Rad bi pa nekaj
               povedal. Kaj se tiče Slovenske vojske, moram poudariti, da je Slovenska vojska dobra
               vojska, sam pravim, da je to zame najboljša vojska, kar jih poznam, ne glede na to,
               da so neki pomisleki do nje in njenega poslanstva. Ne želim biti, bom rekel, noben
               advokat Slovenski vojski, ampak ker je bilo danes izrečeno nekaj tudi kritičnih
               zadev, na njen revaž, bi se rad dotaknil samo tistega zadnjega, pri katerem sem jaz
               osebno sodeloval in je vezan za aktivnosti, ki so bile izvajanje v soboto v okviru
               akcije očistimo Slovenijo v en dan. Slovenska vojska je resnično opravila zelo velik
               projekt, veliko nalogo in moram reči, da ni čistila svojega zemljišča temveč državno.
               Državno zemljišče in na tistem zemljišču so mnogi državljani Republike Slovenije
               pustili svoje ostanke in jaz mislim, da je vojska naredila eno dobro potezo, ki je
               koristil vsak in na nek način je vse to, kar je bilo narejeno, spodbuda vsem nam, ki
               bomo šli to soboto na skupno veliko akcijo, da očistimo Slovenijo. Hvala lepa</p>
            </sp>
            <sp xml:id="SDT5-OZO-Redna-011-2010-04-13.sp69">

               <speaker>PREDSEDNIK JOŽEF JEROVŠEK:</speaker>

               <p>Hvala. Gospod Anderlič, vas je omenil. Ja vem, ampak saj vas bom zapisal, Anderlič...
               ...<stage>/Glas iz ozadja./</stage>... Dobro, če ste se prepoznali, potem vam dam besedo.
               Izvolite.</p>
            </sp>
            <sp xml:id="SDT5-OZO-Redna-011-2010-04-13.sp70">

               <speaker>ANTON ANDERLIČ:</speaker>

               <p>Samo jaz sem o tem govoril, gospod predsednik in sem...</p>
            </sp>
            <sp xml:id="SDT5-OZO-Redna-011-2010-04-13.sp71">

               <speaker>PREDSEDNIK JOŽEF JEROVŠEK:</speaker>

               <p>Če ste se prepoznali...</p>
            </sp>
            <sp xml:id="SDT5-OZO-Redna-011-2010-04-13.sp72">

               <speaker>ANTON ANDERLIČ:</speaker>

               <p>Jaz, verjemite mi, vsak dan mislim na akcije, ne samo v soboto 17., in resnično sem
               kot državljan in tisti, ki plačujem davke, davke nesrečen, žalosten, če je državno
               premoženje, za katerega skrbi Ministrstvo za obrambo v takem stanju celo leto in
               potem bi nam radi to pa prodali še kako je to zavedno dejanje, da čistite stvari. Na
               mojo zemljo, če bi jo imel, nihče, nihče ne bi odmetaval, razen če so bili tudi
               tisti, ki tam upravljajo s to zemljo, tisti ki so tudi prispevali k temu, da se je
               onesnažilo. Potem je pa še toliko bolj prav, da pospravijo za seboj. Ni odgovorno
               gospodarjenje z državno zemljo in to je moja trditev in grenko spoznanje, da se to
               izkoristi še za propagandne namene. In samo to je  moje prepričanje, moja trditev. To, kaj je še drugega
               zraven, je pa druga zadeva. Za državno lastnino, in temu je bila moja replika
               namenjena, ki jo upravlja v tem primeru vojska, je Ministrstvo za obrambo zadolženo.
               Tisto, kar upravljajo, recimo, šolsko ministrstvo ali druga ministrstva, pač tisto,
               ko gre prav tako za državno lastnino. In tu, mislim, da se razumemo.</p>
            </sp>
            <sp xml:id="SDT5-OZO-Redna-011-2010-04-13.sp73">

               <speaker>PREDSEDNIK JOŽEF JEROVŠEK:</speaker>

               <p>Ni replike na repliko. Morate se prijaviti ponovno k razpravi. Kolega Juri.</p>
            </sp>
            <sp xml:id="SDT5-OZO-Redna-011-2010-04-13.sp74">

               <speaker>FRANCO JURI:</speaker>

               <p>Delno bom razpravljal tudi o samih sklepih, ampak gospod Butara mi je dal še nekaj
               zanimivih iztočnic, ker je zašel v filozofijo, in to v psihoanalitsko filozofijo
               Umberta Galimbertija <stage>/?/</stage>, bi se dotaknil tudi Heideggerja, ki je ugotovil, da človek
               itak sledi kriteriju <q>"tu biti"</q>. In pravzaprav je človek ravno zato, ker deluje v
               stalnem spreminjanju neke objektive stvarnosti, ki obstaja samo navidezno. Ampak je
               prav človek tisti, ki spreminja stvari. In torej so vse akcije tudi v smislu utopije,
               idealizma in ustvarjanja vrednot utemeljene kot <q>"tu biti"</q> samega človeka. Saj o tem
               je že Heidegger dolgo razpravljal in pravzaprav povzame marsikaj, kar je bilo že
               izrečenega v tem smislu. Ampak jaz bi Umberta Galimbertija <stage>/?/</stage> citiral tam, kjer ga
               vi niste. Recimo, ko ga sprašujejo o smislu današnjih vrednot, odgovarja zelo
               konkretno. Poglejte, kaj odgovarja Umberto Galimberti, ki ga vi tako lepo citirate:
               <q>"Ameriška kultura je kultura potrošništva. In ker sami Američani nimajo veliko
               zgodovine, izkoreninijo zgodovino vseh drugih. Tudi vojn v Iraku in Afganistanu so se
               lotili brez občutka za zgodovino obeh držav. Če bi samo prebrali zgodovinske knjige,
               bi ugotovili, da se je tudi Aleksander Veliki v Afganistanu opekel."</q> To je napisal
               Umberto Galimberti. In njegov odnos do vojne, do Afganistana, je zelo jasen. In on bi
               podpisal to peticije, brez skrbi. To vam lahko povem, ker posredno ga poznam. In
               seveda je bolj na strani tistih, ki problematizirajo te vrednote, ki so po vašem
               mnenju fiksne in pravzaprav v nasprotju z razmišljanjem sodobne filozofije in tudi
               psihoanalize.</p>
               <p>Torej, bodimo realni. Dejstvo je, da vojska, Afganistan, odnos do obrambe in do
               vojne, so tako kot vsi družbeni pojmi podvrženi različnim tolmačenjem in tudi
               različnim pristopom, tako politike kot širše družbe.</p>
               <p>O samih sklepih. Jaz sem bil osem let karikaturist in sem tistega obdobja prav vesel.
               Tako da bi gospodu kolegu Jerovšku pripisal precejšnjo dozo humorja, ko jih je
               napisal. Verjetno je vedel, da jih je napisal na tak način, da ne bi bili sprejeti.
               Tudi tam, kjer bi lahko dosegel določen konsenz, se ni potrudil, da bi prepričal. Po
               mojem teh sklepov ne bi napisali niti predstavniki vojske  in obrambnega ministrstva. Mislim, upam si to trditi,
               ker so tako groteskno napisani in z uporabo terminologije, ki jo poznamo iz drugih
               časov. Recimo to, da <q>"peticija je zanikanje osnov, ki predstavljajo temelj
               samostojnosti, suverenosti in ozemeljske celovitosti Republike Slovenije."</q> Ali:
               <q>"Uveljavitev predlogov, vsebovanih v peticiji, lahko v prihodnosti posledično ogrozi
               obstoj in neodvisnost Republike Slovenije."</q> Poglejte, Primorci Slovenije, zanimiv
               satirični program včasih, TV Poper, ne vem, če se spomnite, se je pojavil na
               Primorskem, nekaj takega prebral, potem je pa rekel: <q>"Ma, sem se hecal."</q> In to, upam,
               da se bo zgodilo tudi danes, gospod predsednik - ste se hecali, niste mislili resno s
               temi sklepi. Ta razprava danes bi morala skušati ali vsaj namen te razprave bi moral
               biti doseči vsaj neko sinergijo na točki, kjer smo pripravljeni, politika, ena pa
               druga politika, pa vojska in obrambno ministrstvo še naprej razpravljati o teh
               vprašanjih. In to je edino, kar je smiselno sprejeti. Torej, mi se lahko seznanimo,
               da smo o tem razpravljali in da bomo še o tem razpravljali. Vendar taki sklepi - jaz
               upam, da bodo objavljeni v medijih, ker to kaže na skušnjavo, ki prihaja vedno z iste
               strani in ki je pravzaprav zelo sorodna vsem skušnjavam iz 80. let, ko so želeli
               ukiniti in končati ter onemogočiti proces demokratizacije v Sloveniji in tudi drugod
               po Jugoslaviji. Hvala.</p>
            </sp>
            <sp xml:id="SDT5-OZO-Redna-011-2010-04-13.sp75">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Moram gospodu Juriju takoj odgovoriti z repliko.</p>
               <p>Meni je prav žal, da poslanec, ki je podpisnik peticije, ni bral odgovora Vlade. Zelo
               mi je žal. In to je sramotno pred slovensko javnostjo. In da mene napada za dikcije,
               ki je vsebovana v odgovoru. Glejte, drugi sklep, zdaj je tu samo Odbor za obrambo, tu
               pa piše na koncu - in jaz sem strokovcu rekel, naj mi dva sklepa napišejo. In so mi
               jih napisali in sem se strinjal z njimi. <q>"Ministrstvo za obrambo pobude o ukinitvi
               Slovenske vojske ne podpira, ker ne temelji in ne upošteva poslanstev in nalog, ki
               jih po ustavi in zakonu Slovenska vojska opravlja že danes, in ker zavaja s predlogi,
               ki so že uveljavljeni oziroma so nerealni v današnjem svetu in neuresničljivi, brez
               neposrednih škodljivih posledic za nacionalno varnost."</q> Dobesedno dikcija, kjer se je
               podpisala ministrica! In za gospoda Kumra je to gnusno dejanje. Gnusno! Ovrzite
               ministrico! Vi ste tako rekli, <q>"z gnusom zavračam"</q>...</p>
            </sp>
            <sp xml:id="SDT5-OZO-Redna-011-2010-04-13.sp76">

               <speaker>DUŠAN KUMER:</speaker>

               <p>Zadnjega preberite, zadnjega...</p>
            </sp>
            <sp xml:id="SDT5-OZO-Redna-011-2010-04-13.sp77">

               <speaker>PREDSEDNIK JOŽEF JEROVŠEK:</speaker>

               <p>Vi ste rekli, <q>"z gnusom zavračam"</q>. Prvi sklep: <q>"Nekritično uvajanje predlaganih
               sprememb, ki temeljijo na subjektivni oceni nekaterih družbenih interesnih skupin, bi
               bilo zato skrajno škodljivo in bi lahko zelo poslabšalo sedanjo raven nacionalne
               varnosti Republike Slovenije."</q> Vladni poslanci ne preberejo gradiva! To je pred
               slovensko javnostjo sramotno! Pa ko gre za vojsko. Ukinili bi vojsko. Izstopili bi iz
               Nata, zapravili bi to slovensko državo! In še gnusno je to za vas!</p>
            </sp>
            <sp xml:id="SDT5-OZO-Redna-011-2010-04-13.sp78">

               <speaker>DUŠAN KUMER:</speaker>

               <p>Kje je ta peticija? Kje je to? Preberi mi to, kar je zadnji odstavek!</p>
            </sp>
            <sp xml:id="SDT5-OZO-Redna-011-2010-04-13.sp79">

               <speaker>PREDSEDNIK JOŽEF JEROVŠEK:</speaker>

               <p>Zadnji odstavek je pa moj, to pa priznam. <stage>/Smeh./</stage> Ne, rekli ste, <q>"te sklepe z gnusom
               zavračam"</q>.</p>
            </sp>
            <sp xml:id="SDT5-OZO-Redna-011-2010-04-13.sp80">

               <speaker>DUŠAN KUMER:</speaker>

               <p>Gnusen je zadnji, poglej ga, prosim!</p>
            </sp>
            <sp xml:id="SDT5-OZO-Redna-011-2010-04-13.sp81">

               <speaker>PREDSEDNIK JOŽEF JEROVŠEK:</speaker>

               <p>Zadnji je pa realističen, kolega. Gospod Krek je dejal, da moramo na 31. leto misliti
               tudi. Gospod, vi ste o gnusu govorili do tistih, ki so Slovenijo osamosvajali nekoč v
               80. letih.  <stage>/Oglašanje v
               ozadju./</stage> Ja, si mislite. Tako da dva sklepa sta direktna dikcija iz gradiva Vlade, ki
               so ga strokovci napisali. Mislim, da je realistično, in vi jih z gnusom zavračate.
               Zavrnite jih! In so si dovolili vsi pamflete na ta račun. Direktna dikcija, vladna.
               Zmenite se v vladni koaliciji, kaj pošlje naprej!</p>
               <p>Besedo ima še sindikat, predstavnik sindikata.</p>
            </sp>
            <sp xml:id="SDT5-OZO-Redna-011-2010-04-13.sp82">

               <speaker>GOSPOD______:</speaker>

               <p>Lep pozdrav! Sem sekretar sindikata Ministrstva za obrambo. Zdaj vas že lep čas
               poslušam in okrog tega spornega pisma, ki bi ga naj posredoval sindikat Ministrstva
               za obrambo, verjetno ne veste, po neuradnih podatkih je zoper podpisnike in tistega,
               ki je to pismo sestavil, bila podana kazenska ovadba na državno tožilstvo in zadeva
               je bila ovržena. Tako da prosim, da v bodoče, ko uporabljajo, predvsem gospod novinar
               Repovž, to zadevo, mislim, da smo še vseeno pravna država. In verjetno, če so na
               državnem tožilstvu mnenja, takega kot so, potem to drži.</p>
               <p>Druga stvar, na katero bi posebej opozoril. Poslušamo ves čas podpisnike peticije
               Mladina, moramo pa vedeti, da smo z zakasnitvijo enega meseca sprožili na Facebooku
               prav tako proti peticiji za ukinitev vojske. In tudi prav je, da poslušamo tudi tiste
               ljudi, čeprav nam je Mladina očitala, da gre predvsem za podpisnike vojake - pa se
               motim, mogoče? Ne motim se. Da gre predvsem za podpisnike vojake. Moram pa povedati,
               da so to tudi starejši ljudje oziroma ljudje vseh kategorij. In je prav, da tudi
               tiste poslušamo.</p>
               <p>Gospe Čebašek bi pa samo to povedal. S člani sem se pogovarjal, govorim vam kot
               sindikalist. Veliko vojakov se je obrnilo na vas z namenom pomaganja. Pa vam povem,
               da niste nikomur mogli pomagati. Upam in pričakujem od vas, ko bomo prišli do
               ključnega problema, ki se nam je začel pojavljati, to so vojaki po 45. letu. Dobro
               veste, kaj nas čaka po zakonu o obrambi, da prihaja pri ljudeh, ki so podpisali
               pogodbe, in bo prihajalo pri ljudeh do enostranske odpovedi delovnega razmerja. In
               takrat se boste, gospodje poslanci, morali malo vprašati in rešiti stvari. Zavedati
               se moramo ene stvari: da pri 45. letih, se pravi, če je vojak zdržal do 45. leta v
               Slovenski vojski, govorimo o kvalitetnem vojaku, o vojaku, ki je dal nekaj za
               Slovenijo, in ga postaviti na cesto, je za moje pojme in za pojme, mislim, da večine
               slovenske javnosti nesprejemljivo. Hvala lepa.</p>
            </sp>
            <sp xml:id="SDT5-OZO-Redna-011-2010-04-13.sp83">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. S tem smo izčrpali nabor razpravljavcev.</p>
               <p>Prehajamo na sprejemanje sklepov. Na mizo ste dobili tri sklepe. Dva sta direktna
               dikcija tudi na Vladi verjetno potrjenih stališč. Meni je prav žal, da jih nekateri
               vladni poslanci z gnusom zavračajo. To je seveda nevarno z to državo, da na
               državotvornem resorju vlada takšna neenotnost znotraj vladne koalicije. Vendar seveda
               ocenjujem, da je dikcija - pač, s tem ne nasprotujemo pravici do peticij, kar se
                   zlonamerno podtika tistim,
               ki vidimo nevarnost v realizaciji vsebine in usmeritev peticije. In nismo edini.
               Lahko vam preberem mnenje gospoda Stanovnika, ki ga imam s sabo, pa se običajno ne
               strinjava v vsem, pa še marsikoga drugega. Zelo mi je žal, da ni prišel predsednik
               Vlade, da ni utegnil priti, da bi imel podobno situacijo, očitno, kot jo je imel
               preteklih 14 dni. Zdaj ne vem, kdaj boste zadovoljni. Najprej morate zrušiti
               ministrico, pa potem predsednika Vlade in tako naprej, ker z gnusom zavračate vse. Mi
               branimo to državo, vsi tisti, ki smo na teh pozicijah in nam ni vseeno.</p>
               <p>Prehajamo na prvi sklep. Gospod Anderlič, razprava.</p>
            </sp>
            <sp xml:id="SDT5-OZO-Redna-011-2010-04-13.sp84">

               <speaker>ANTON ANDERLIČ:</speaker>

               <p>O sklepih. Splošno razpravo smo zaključili, zdaj je razprava o sklepih...</p>
            </sp>
            <sp xml:id="SDT5-OZO-Redna-011-2010-04-13.sp85">

               <speaker>PREDSEDNIK JOŽEF JEROVŠEK:</speaker>

               <p>O sklepih, ja, se strinjam.</p>
            </sp>
            <sp xml:id="SDT5-OZO-Redna-011-2010-04-13.sp86">

               <speaker>ANTON ANDERLIČ:</speaker>

               <p>Povem svoje stališče, da sklepov ne bom podprl, zato ker država ni ogrožena, ker
               Slovenske vojske in obrambnega sistema nihče ne napada, ampak se z iniciativami iz
               peticije sprožajo nekatere razprave. In prav je, da zainteresirana javnost,
               državljanke in državljani Republike Slovenije kritično in odprto pogledamo vsak
               podsistem in vsak sistem v državi, saj konec koncev gre za državo, ki je last
               državljank in državljanov. In tu ne vidim drugega prostora kot to, da se na ta način
               opredelim. To, da sem se s stvarmi seznanil in da je razprava na odboru pokazala, da
               je še kako prav bilo, da takrat, ko se je enoznačno zavračalo peticijo in tudi z
               nekaterimi izjavami, ki so bile podane v preteklosti, se je pravzaprav poskušalo spet
               deliti ljudi na tiste, ki prav mislijo, ki so zavedni, ki so pošteni in ki so
               dobronamerni, in na tiste, ki so sovražni. Lahko, da kdo ne misli pošteno, ampak jaz
               se ne morem...</p>
            </sp>
            <sp xml:id="SDT5-OZO-Redna-011-2010-04-13.sp87">

               <speaker>PREDSEDNIK JOŽEF JEROVŠEK:</speaker>

               <p>Povejte vi svoji Vladi to...</p>
            </sp>
            <sp xml:id="SDT5-OZO-Redna-011-2010-04-13.sp88">

               <speaker>ANTON ANDERLIČ:</speaker>

               <p>Gospod Jerovšek, ko sem razpravljal o sklepih, ste razpravljali z drugimi, zdaj to,
               ampak mene nič ne moti, lahko govorite. Jaz sem tudi prej govoril, ko ste
               razpravljali z novinarjema. To je pač sestavni del. Vi še lažje, ker potem ne boste
               narobe razumeli tistega, kar bom povedal, če ne boste slišali. Ampak danes smo se
               pravzaprav, vendarle mislim, pogovarjali konstruktivno in te diskusije in teh
               nadaljnjih - torej, jaz se res zavedam, tudi predstavnikom sindikata, kot pravim, v
               zadnjih letih, ker sem nekaj več časa poskušal razumeti probleme. In jih ni malo in
               še bodo, kar je normalno, sploh pa v sistemu, ki je star pet let in ima neke druge
               zadeve. In se teh stvari še kako zavedam. Ne bi rad s temi sklepi zdaj vse skupaj
               pokvaril, da smo se spet 
               razdelili na naše, na vaše, na zagovornike, na nasprotnike, ampak vzamem to kot neko
               koristno popoldan, pa še dež je padal, tako da nismo izgubili kakšnih lepih sončnih
               dni, ampak to pač tako je. To sodi zraven. In to velja isto za ministrstvo in za
               ostale in še in še bo razprav, kajti jaz res, sedaj ko spremljam, recimo, poučno je
               gledati kako zaslišujejo Blaira, pa Browna in bivšega finančnega, pa ne vem kakšne
               ministre in tako naprej. Z vsako besedo, za vsako stvar, ali je vedel, ali ni vedel,
               ali se je strinjal, ali se ni strinjal, ali je bilo prav ali narobe, tiste razprave
               potem so brez zveze. Zato so fine te prej, ko poskušaš ob izkušnjah vseh drugih
               zajeti tisto pozitivno in udejanjiti. To, da bomo pa mi kdaj neki veliki igralci na
               tem zemljevidu sveta pa ne bomo. Je samo vprašanje, kje bomo boljši, kje bomo lažje
               nekatere stvari prispevali in kje bomo imeli tudi, konec koncev, določene koristi, pa
               ko gre za varnost in ko gre za interese po vojni, če hočete. Ne delam si iluzij, da
               nekateri hodijo na nekatere stvari samo zaradi tega, kar pa je slabo in jaz se s temi
               tako ali tako ne strinjam, pa je bilo danes tudi že kaj rečenega o tem, pa še bo.
               Sklepov, gospod predsednik, ne morem podpreti, ker ne bi rad pokvaril te današnje
               diskusije.</p>
            </sp>
            <sp xml:id="SDT5-OZO-Redna-011-2010-04-13.sp89">

               <speaker>PREDSEDNIK JOŽEF JEROVŠEK:</speaker>

               <p>Hvala. Gospod Čepič, še prej gospod Godec.</p>
            </sp>
            <sp xml:id="SDT5-OZO-Redna-011-2010-04-13.sp90">

               <speaker>JOŠKO GODEC:</speaker>

               <p>Teh sklepov pač ne morem podpreti. Bil sem cel popoldan tiho, kljub dežju, vendar
               mislim, da je ta peticija prinesla dobro osnovo za pametno, dobro razpravo, da se
               marsikatero vprašanje tudi na podlagi tega razčisti. Tudi gospod sekretar je mogoče
               vmes rekel, da je bila grožnja eni stvari, ampak ni bila grožnja. Rečeno je bilo v
               tistem razvoju, ampak je bila tu, če do take situacije pride, smo imeli napisani, in
               ni bila grožnja. Tako da kakšna beseda uide včasih tudi kateremu. Če bi pa podprl
               takšne sklepe, ki so bila podlaga, kljub temu, da sem star 60 let, oče ni več živ,
               preživel je Dachau, samo ne bi si upal domov, če bi te sklepe podprl.</p>
            </sp>
            <sp xml:id="SDT5-OZO-Redna-011-2010-04-13.sp91">

               <speaker>PREDSEDNIK JOŽEF JEROVŠEK:</speaker>

               <p>Niso moji...</p>
            </sp>
            <sp xml:id="SDT5-OZO-Redna-011-2010-04-13.sp92">

               <speaker>JOŠKO GODEC:</speaker>

               <p>Vi ste jih po svoje prilagodili in take je nemogoče podpreti. Hvala lepa.</p>
            </sp>
            <sp xml:id="SDT5-OZO-Redna-011-2010-04-13.sp93">

               <speaker>PREDSEDNIK JOŽEF JEROVŠEK:</speaker>

               <p>Tudi jaz se vključujem v to razpravo ponovno. Namreč, to podtikanje, da so to moji
               sklepi, zadnji je in sem ponosen nanj, ker dejansko se zavedam, da bi s tem bila
               ogrožena dolgoročno naša neodvisnost. Pa nisem po duši pacifist, ampak žal je svet
               takšen. In to mnenje vlade to pravilno piše. In tudi ministrica in gospod državni
               sekretar sta nekatera opozorila, po moje, upravičeno podala pred tem odborom. In v
               Odboru za obrambo mislim, da se ne bi smeli ločevati na levico ali koalicijo in
               opozicijo, ko gledamo v prihodnost te države in njeno suverenost. Meni je žal, da
               zunanje ministrstvo ni poslalo človeka, ko se v tej peticiji predlaga tako radikalno,
               lahko da usodno tudi, izstop iz Nata. To ni isto, kot če bi Slovenija ne bila nikdar
               članica Nata. Ampak izstopiti iz nekega zavezništva pa je seveda se umakniti na
               popolnoma tretji tir ali pa še daleč stran. Še enkrat poudarjam, jaz bom presenečen
               ko boste zavrnili dva sklepa, ki sta direktna dikcija iz mnenja Vlade, ampak vaša
               dolžnost je, da jutri napišete 
               interpelacijo zoper ministrico, zato ker rušite ministrico, to je jasno.
               ...<stage>/Oglašanje iz klopi./</stage> Jaz bom mogoče predlagal sklep, da odbor zavrača, pa boste
               izglasovali mnenje ministrice, to pa mogoče bom predlagal. Tu, se bojim, da ste
               zapadli neki propagandi in nekim interesom, ki žal dolgoročno ne gledajo v prihodnost
               v usodo te države. Jaz se tu bolj strinjam z ministrico, pa čeprav sem v opoziciji,
               daleč bolj kot z vami. To so nevarne dileme. Z užitkom jih podprite, z gnusom jih
               zavrzite in tako naprej, kar ste navajali. Jaz se za usodo te države, tudi zaradi
               tega, ker imamo takšno koalicijo, ki z gnusom glede na svoje ministre, se bojim. To
               je bilo tu rečeno, da so to in z gnusom zavrača takšna mnenja. Takšna država ne more
               delovati. Če bi tako stanje bilo trajno to gre v propad, seveda, če ne ve levica kaj
               dela desnica znotraj iste skupine. Jaz bom sklepe podprl. Zadnjega sem res napisal
               sam in sem prepričan, da če ukinemo Slovensko vojsko in izstopimo iz Nata, da je
               slovenska suverenost in neodvisnost ogrožena, da s tem te države dolgoročno ne bomo
               imeli. Je pa v interesu, verjamem, marsikoga v soseščini. To je večni proces. Tisti,
               ki si ne želijo slovenske države, dolgoročno, pa ne bom rekel v tej državi, bodo
               navdušeni nad takšnim stališčem slovenskih vladnih poslancev. Navdušeni bodo in še
               propagando bodo delali za takšno opcijo v medijih, to se vidi, v rezervnih
               ...<stage>/Nerazumljivo./</stage> svojih razmišljanj. Hvala lepa.</p>
               <p>Kolega Hrovat, potem gospod Čepič.</p>
            </sp>
            <sp xml:id="SDT5-OZO-Redna-011-2010-04-13.sp94">

               <speaker>BOGDAN ČEPIČ:</speaker>

               <p>Predsednik, bil sem pred teboj napisan, ampak ti kot tako kot vodiš to sejo in tako
               kot vodiš ta odbor delaš po svoje tako kot ti paše in tako tudi te sklepe pišeš.
               Izvzameš iz konteksta nekega stališča vlade neke sklepe in jih dobesedno namečeš,
               dodaš še nek svoj sklep, ki pa je res katastrofalen. Lahko bi prebral tudi sklepe in
               stališča ministrice, pa ti bom jaz enega poslal iz konteksta vzetega, ki govori o
               tem: strinjamo se in podpiramo ideje v peticiji, da je treba v Republiki Sloveniji
               izpeljati korenite razvojne spremembe v smeri doseganja državne blaginje, da je treba
               izpeljati reforme po ...<stage>/Nerazumljivo./</stage> države in družbe. In tudi to piše
               notri...</p>
            </sp>
            <sp xml:id="SDT5-OZO-Redna-011-2010-04-13.sp95">

               <speaker>PREDSEDNIK JOŽEF JEROVŠEK:</speaker>

               <p>Zakaj niste predlagali?</p>
            </sp>
            <sp xml:id="SDT5-OZO-Redna-011-2010-04-13.sp96">

               <speaker>BOGDAN ČEPIČ:</speaker>

               <p>Predsednik, ali lahko jaz sedaj diskutiram, ali boš skakal v besedo? Potem se ne
               čuditi ko boš ti diskutiral, da bomo vsi skakali tebi v besedo...</p>
            </sp>
            <sp xml:id="SDT5-OZO-Redna-011-2010-04-13.sp97">

               <speaker>PREDSEDNIK JOŽEF JEROVŠEK:</speaker>

               <p>Meni tako skačejo vsi...</p>
            </sp>
            <sp xml:id="SDT5-OZO-Redna-011-2010-04-13.sp98">

               <speaker>BOGDAN ČEPIČ:</speaker>

               <p>Nič ne skačemo, ampak gre izvzeto iz konteksta zaradi tega, ker je stališče na mnogo
               širšem in mnogo bolj objasnjeno in je znotraj tega tudi napisano nekatere stvari, ki
               so jih tudi razpravljavci govorili, da je poudarek na nekaterih drugih stvareh
               znotraj te peticije in so spodbudili neko gibanje, neko družbeno razmišljanje okoli
               tega. Rekli smo, tudi sama ministrica je povedala, da ko je prišlo na odbor je to
               postalo potem kot politično stališče. Stališče vlade je stališče vlade, stališče
               ministrstva je stališče ministrstva.  Ko pa seveda govorimo o tem odboru kot političnemu organu, delu tega
               parlamenta, je pa to potem seveda zopet drugačna oblika tega stališča. In na začetku
               smo ti povedali, da je nesmiselno, da sprejemamo kakršnekoli sklepe zaradi tega, ker
               se avtomatsko aktivno vključujemo znotraj te peticije, ki je pa družbeno gibanje,
               pravico imajo ljudje, da to dojamejo in tudi ugotovili smo v sami razpravi, da so
               mnogi podpisniki pač drugače razumeli. Eden je razumel poudarek na sociali, drugi
               poudarek na izstopu iz Nata, tretji na ukinitvi vojske, o čemer mimogrede sploh ne
               piše notri, ampak piše seveda, da bomo še en del vojske obdržali, ki pa ne bo več
               vojska, ampak bo nekaj drugega in to je zgoda ta peticije. In to peticijo, sem trdno
               prepričan, da je seveda mnogo tisoč različnih razumevanj in ne samo eno. In zato
               seveda ta odbor tudi ne more enotnega sklepa sprejeti okrog tega in jaz bi želel,
               ampak takšne sklepe, ki si jih pa ti predlagal, vključno s tem tvojim zadnji, tretjim
               sklepom, ki pa je takšen in se pridružujem mnenju poslanskega kolega Dušana Kumra, da
               je, uporabljava izraz, <q>"gnusen"</q>, zaradi tega, ker seveda, če ne bomo podprli te
               peticije in če ne bomo nekaterih stvari napravili, posledično seveda ne pomenijo
               obstoj, neodvisnost Republike Slovenije, zagotovo ne. Takšna peticija...</p>
            </sp>
            <sp xml:id="SDT5-OZO-Redna-011-2010-04-13.sp99">

               <speaker>PREDSEDNIK JOŽEF JEROVŠEK:</speaker>

               <p>Če se bo realiziralo, piše.</p>
            </sp>
            <sp xml:id="SDT5-OZO-Redna-011-2010-04-13.sp100">

               <speaker>GOSPOD _____:</speaker>

               <p>Lahko dokončam!</p>
            </sp>
            <sp xml:id="SDT5-OZO-Redna-011-2010-04-13.sp101">

               <speaker>PREDSEDNIK JOŽEF JEROVŠEK:</speaker>

               <p>Izvolite. Ne...</p>
            </sp>
            <sp xml:id="SDT5-OZO-Redna-011-2010-04-13.sp102">

               <speaker>GOSPOD ______:</speaker>

               <p>Hvala lepa.</p>
            </sp>
            <sp xml:id="SDT5-OZO-Redna-011-2010-04-13.sp103">

               <speaker>PREDSEDNIK JOŽEF JEROVŠEK:</speaker>

               <p>Kolega Hrovat.</p>
            </sp>
            <sp xml:id="SDT5-OZO-Redna-011-2010-04-13.sp104">

               <speaker>ROBERT HROVAT:</speaker>

               <p>Hvala. Jaz, predsednik, jaz upam, da boš potem pred glasovanjem te sklepe tudi
               prebral, da bomo oziroma, da bodo tudi tisti, ki gledajo tale naš odbor, to našo, bom
               rekel temu kar farso, da bodo razumeli o čem pravzaprav govorimo in o čem bomo
               glasovali. Jaz bom rekel oziroma moram povedati, da bom vse tri sklepe seveda podprl.
               Začel bom pa s tem, provokacija stranke Zares, oziroma Mladine, je uspela. Je uspela.
               Peticija, ki absolutno ne pije vode, je postala politična tema. Kaj se s tem počne?
               Če ste prebrali odgovor ministrice, potem je jasno, da gre za rušitev ministrice
               Jelušič s strani Zares-a. Točno to izhaja iz tega gradiva. Če je ne boste uspeli
               zrušiti, bo pa verjetno sama odstopila, ker jaz na takšen način sigurno ne bi želel
               delati. Ne vem pa kakšne živce ima ona. Dejstvo je, da so sklepi povzetek stroke.
               Prej smo se pogovarjali, nekaj je stroka nekaj je pa politika. In jaz pravim, da vsaj
               prvi in drugi sklep, sta delo stroke, vojaške stroke. Vse to je zapisano v gradivu
               ministrstva. In nasprotovati stroki. Jaz razumem, da nasprotuješ politični, nekim
               političnim sklepom, ampak da nasprotuješ strokovnim sklepom, ki zadeve poznajo
               bistveno boljše kot pa recimo mi politiki, ki smo le nadzorniki vsega tega sistema,
               se mi pa zdi nekoliko sprevrženo. Sprevrženo se mi pa zdi tudi to, da tisti, ki ste
               danes bili najbolj glasni v zvezi z Afganistanom, ste nedolge tega nazaj podprli
               ustanovitev OMLT-ja v Afganistanu, tukaj na tem odboru ste bili za, vsi ste bili za,
               danes ste pa največji nasprotniki temu, da imamo slovenske vojake v Afganistanu. Če
               menite, da je treba slovenske vojake pripeljati iz Afganistana ven, to povejte zdaj
               in takoj, pripeljite na sejo odbora, na seji odbora bomo o tem razpravljali in potem
               zavzeli tudi sklep in vojska, Slovenska vojska se bo  ravnala točno po tem kar bomo mi sklenili, ne kar bo
               ministrica sklenila, ampak kar bomo mi. In prav zanima me kdaj boste to pripeljali na
               odbor Državnega zbora in kdaj bomo o tem razpravljali in kakšno bo na koncu
               glasovanje. Prav zanima me. Torej, jaz vsekakor bom vse te tri sklepe podprl, ker
               mislim, da govorijo točno tisto, česar bi se morali zavedati... Ne, vsi državljani,
               predvsem pa mi poslanci, ki sedimo v Odboru za obrambo.</p>
            </sp>
            <sp xml:id="SDT5-OZO-Redna-011-2010-04-13.sp105">

               <speaker>PREDSEDNIK JOŽEF JEROVŠEK:</speaker>

               <p>Kdo je bil zdaj prej, gospod Godec ali gospod Juri pa Anderlič tudi. Mislim, da
               Anderlič prvi. Razprava je še.</p>
               <p>Gospod Anderlič mislim, da ste bili prvi. No, zmenita se. Potem Godec prvi, Jurija
               sem videl potem, ampak Anderlič je bil pred Juri.</p>
            </sp>
            <sp xml:id="SDT5-OZO-Redna-011-2010-04-13.sp106">

               <speaker>JOŠKO GODEC:</speaker>

               <p>Hvala lepa za besedo. Moram se oglasiti tukaj zaradi tega, ker mislim, da tole, kar
               je bilo s strani gospe ministrice za obrambo, piše gor mnenje, ne pišejo sklepi. Iz
               konteksta, par stvar iz konteksta vzeto pa pri vas, ki je bilo ...<stage>/nerazumljivo./</stage>...
               kakor vam paše, pač pridemo do takšnega izdelka kot ste ga pač vi napisali.</p>
               <p>Druga stvar je pa, kar se tiče Afganistana. Prejšnji teden je bilo objavljeno v
               časopisu Delo, sledeče, da je v Afganistanu doslej bilo iz šolanih cca. 100 tisoč
               vojakov s strani Ameriške vojske in vojske zavezništva, med katerimi so tudi naši
               inštruktorji, in da je od teh 35 tisoč, teh 100 tisoč vojakov, ki so jih izurili za
               Afganistansko armado, jih je operativno sposobnih cca. 35%, vse ostalo so pa
               izginili, jih je nikjer več. To se pravi, da ta misija, tudi izobraževanja, ni prav
               hudičevo dobra, kvalitetna ali pa je v prilagojenostih takšna, da se sam ustreli v
               nogo, v prst samo zaradi tega, da ne sodeluje v svojih operacijah, da se niti eden ne
               upa dvigniti orožja proti Talibanom, in da enostavno ugotavljajo, da je tukaj veliki
               poraz celotnega izobraževanja tako imenovane Afganistanske armade, da je v policiji
               še petkrat slabše stanje kakor v sami armadi. In če iz tega stališča to gledaš pa
               poslušaš, se ne moreš drugače odločati kot tako, da spremeniš svoje mnenje kar se
               tiče OMLT-ja in prelagaš, da se čim prej potegne nazaj ta naš kontingent preden bi
               katerega v krsti pripeljali. Z največjim veseljem bom tudi podprl ta sklep, ne zato,
               da dvignemo to sodelovanje tam, ampak da jih čim prej poskušamo dobiti nazaj, dokler
               so še celi in zdravi in živi. In v takšni situaciji bi vas, vsaj upam, vedno
               potegniti svoj glas nazaj in ga bom z največjim veseljem. Hvala lepa.</p>
            </sp>
            <sp xml:id="SDT5-OZO-Redna-011-2010-04-13.sp107">

               <speaker>PREDSEDNIK JOŽEF JEROVŠEK:</speaker>

               <p>Kolega Juri ima prej. Anderlič. Dobro.</p>
            </sp>
            <sp xml:id="SDT5-OZO-Redna-011-2010-04-13.sp108">

               <speaker>FRANCO JURI:</speaker>

               <p>Hvala, gospod predsednik. Torej najprej naj demantiram insinuacijo, da za to peticijo
               stoji Zares. To je žalitev za vse podpisnike in za avtorje te peticije. Zares nima
               nič s to peticijo in edini poslanec in član Zaresa, ki se je podpisal, sem jaz. In
               zato prevzamem svojo individualno odgovornost. Ampak stranka pri tem, pri nastajanju
               peticije ali pri izbiranju podpisov nima ničesar.  Kar zadeva same sklepe, še enkrat naj povem, da mi jih ne bomo
               podprli kot poslanska skupina, jasno, ker so napisani prav za to, da jih ne podpre
               nihče od tistih, ki verjamejo v Ustavo Republike Slovenije pod demokracijo. Moramo
               ožigosati na tak način zlasti s tretjim ustvarjalnim sklepom eno celotno populacijo,
               ki je dobronamerno podpisana peticijo in je sprožila razpravo, ki upamo bo ostala
               znotraj okvira civilnega dialoga tako z vojsko kot z Vlado. To ni rušenje ministrice,
               lepo vas prosim, ta scenarij se stalno ponavlja pri vaših špekulacijah. Mi glede
               določenih stvari lahko imamo tudi ločeno mnenje in glede naše udeležbe v Afganistanu
               ni prišlo do takega preobrata, kolega Hrovat, ampak ti dobro veš, da naše stališče je
               bilo vedno kritično in tudi na ministrstvu vedo, da je bilo naše stališče vedno
               kritično, distancirana in pogojno smo takrat podprli možnost sodelovanja
               ..<stage>/Nerazumljivo./</stage>.. pogojno, pod pogojem, da bomo pred tem seznanjeni in da bomo še o
               tem odločali. To je bilo vedno naše stališče. Mi ocenjujemo po vseh informacijah, ki
               jih imamo, da razmere v Afganistanu ne opravičujejo takega koraka in to je naše trdno
               mnenje, o tem smo temeljito razpravljali in sedaj smo se odločili. Naše stališče je
               sedaj jasno in če v koaliciji bodo podobno razmišljale tudi druge stranke in bomo
               dosegli večino o tem verjetno bo padla odločitev, da se to prekliče. Če pa bo večina
               v koaliciji drugačnega mnenja seveda bo drugače, ampak mi ne bomo spremenili lastnega
               mnenja in se mi zdi, da tega imamo pravico.</p>
               <p>Na koncu pa seveda bi še, če dovolite, končal z eno zanimivo mislijo. Na vprašanje,
               zakaj Američanom Evropa pri tem pomaga je nekdo zapisal takole: <q>"Ker je za nas
               zahodnjake denar postal simbolni generator vseh vrednot. Ne vemo več, kaj je lepo,
               dobro, sveto, pravično, resnično. Vemo samo, kaj je uporabno in koristno."</q>
               ..<stage>/Nerazumljivo./</stage>..</p>
            </sp>
            <sp xml:id="SDT5-OZO-Redna-011-2010-04-13.sp109">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospod Anderlič.</p>
            </sp>
            <sp xml:id="SDT5-OZO-Redna-011-2010-04-13.sp110">

               <speaker>ANTON ANDERLIČ:</speaker>

               <p>Na koncu je vendarle treba zelo jasno povedati. </p>
               <p>Mi danes nismo imeli ne strokovne razprave o reformi Slovenske vojske, slovenskega
               obrambnega sistema, itd., ampak smo se najprej seznanili z zahtevami, predlogi ali
               kakorkoli že iz peticije in smo se istočasno ali hkrati seznanili tudi z mnenjem
               ministrice, kajti o vsaki stvari, ki je tukaj notri napisana ali pa, ki je napisana v
               peticiji bodo še dolge razprave konec koncev resolucije prihajajo, so tako rekoč v
               stalnih razpravah, da ne govorimo o nekaterih drugih dokumentih, itd., in takrat bo,
               če bo sploh kaj strokovne razprave na odboru. Jaz tako ali tako mislim, da bo
               predvsem in samo politična, kajti ne domišljam si, res si ne domišljam, da bi se o
               teh stvareh strokovno pogovarjali na način in potem rekli, meni pa sedaj bolj
               dogovarja, da imamo 100 takih topov ali 100 drugačnih, ampak me zanima, zakaj kaj sprejemamo, za koliko
               denarja, kam bomo s tem in to je tisto, kar moramo tukaj početi. Vse drugo je res,
               profesionalnost, in jaz, če hočete, v vseh teh letih sem marsikdaj dvomil v kakšno
               zadevo pa sem se dal prepričati, pa je, potem se pokazalo, da seveda je bilo to prav,
               kakor tudi, da so nekatere stvari bile sprejete na hitro pa so se pokazale kasneje
               kot ne najboljše, to imamo izkušnjo na kratek rok, da ne govorim tudi iz področja kar
               se tiče obrambe, varnosti in vojske prav tako in samo to je tisto, kar bi rad danes,
               da gre sporočilo iz te dvorane. Ne pa to, da je nekdo tako kot je tukaj pričakovano,
               da se opredeli za ministrico, za vojsko ali proti, te diskusije sploh ni, v tem
               trenutku pa sploh ne. Zato, ker je že nekdo rekel, naj javnost vidi, naj javnost ve,
               kaj si vi mislite, da tukaj delate nekaj zarot, itd., ne, nasprotno. Jaz sem trdno
               prepričan in ne boste verjeli, s prejšnjim obrambnim ministrom sva imela na koncu pa
               sva imela dolge diskusije je sam tudi rekel, več kritičnosti, več odprte diskusije bi
               bilo potrebno tudi pri marsikateri stvari pa do nje nismo prišli, mogoče bi naredili
               kako tudi kakšno stvar drugače in tako pač to je, in sedaj gre za isto stvar. Kot sem
               že prej povedal pa samo za to, ker se vsi sklicujete, da mora biti jasno o čem
               odločamo, jaz odločam o tem na ta način.</p>
            </sp>
            <sp xml:id="SDT5-OZO-Redna-011-2010-04-13.sp111">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ponovno se bom vključil v razpravo tudi sam.</p>
               <p>Namreč moram. Pardon, gospod Kumer, ste se vi tudi prijavil, jaz nisem registriral?
               Če ste bili pred menoj. Ne, vsaj jaz mislim, da sem se za Anderličem se takoj
               zapisal, tako da.</p>
               <p>Pravzaprav občudujem moč gospoda Jurija, čeprav ni član odbora, kar pove meritorno,
               kaj Poslanska skupina Zares o tej zadevi pač odloča. Jaz moram reči, da sem
               presenečen, da se stališče, tokrat smo se našli v čudni poziciji, jaz sem to stališče
               Vlade bral in sem se takrat pred mesecem 3. 4. je prišlo v obravnavo, mi smo mislili
               imeti pred enim mesecem to razpravo pa je, potem prišla izredna seja parlamenta in je
               bilo preloženo in ni bilo drugega termina, ampak jaz sem pričakoval, da bo v tem času
               se koalicija poenotila tudi Vlada s poslanci. Nastal je obratni razvoj. Sedaj so moji
               strokovci napravili dva sklepa, ki so dobesedna dikcija, sedaj bom prebral.</p>
               <p>Prvi sklep: <q>"Vlada pravi, mi smo dali Odboru za obrambo meni, naprej pa gre,
               dobesedno na prvi strani mnenja Vlade. Nekateri predlogi v peticiji pomenijo
               zanikanje osnov, ki predstavljajo temelj samostojnosti, suverenosti in ozemeljske
               celovitosti Republike Slovenije."</q> To je prvi stavek.</p>
               <p>Drugi stavek je. Vlada tukaj nadaljuje: "Nekritično predlaganih sprememb.. Gospod
               Čepič, ..<stage>/Nerazumljivo./</stage>.. ste proti Vladi. <q>"Nekritično uvajanje predlaganih
               sprememb, ki temeljijo na subjektivni oceni nekaterih družbenih skupin, bi bilo zato
               skrajno škodljivo in bi lahko zelo poslabšalo sedanjo raven nacionalne varnosti Republike Slovenije."</q>
               Niti ene besede o sklepu ni predano s strani ....strokovcev ali kogarkoli, dobesedno
               je vzeto iz stališča Vlade. In drugi sklep, da bodo ljudje vedeli, način razmišljanja
               vladnih poslancev in komu pa dajo vse prav. Mi smo tu zapisali: Odbor za obrambo
               pobude o ukinitvi vojske ne podpira. In potem naprej, tu pa pravi: Odbor za
               obrambo....ministrstvo, mi pa Odbor za obrambo peticije o ukinitvi vojske ne podpira,
               dobesedno isto in naprej enako, ker ne upošteva poslanstev in..<stage>/Oglašanje iz
               klopi./</stage>...</p>
            </sp>
            <sp xml:id="SDT5-OZO-Redna-011-2010-04-13.sp112">

               <speaker>BOGDAN ČEPIČ:</speaker>

               <p>...<stage>/ni vključen/</stage>.. smo spustili tri besede vlade....</p>
            </sp>
            <sp xml:id="SDT5-OZO-Redna-011-2010-04-13.sp113">

               <speaker>PREDSEDNIK JOŽEF JEROVŠEK:</speaker>

               <p>...ki jih po Ustavi in zakonih Slovenska vojska opravlja že danes in ker zavaja s
               predlogi, ki so....<stage>/nerazumljivo./</stage>.. ali že uveljavljeni ali nerealni in v današnjem
               svetu neuresničljivi.</p>
            </sp>
            <sp xml:id="SDT5-OZO-Redna-011-2010-04-13.sp114">

               <speaker>BOGDAN ČEPIČ:</speaker>

               <p>...<stage>/ni vključen/</stage>... to pa je dodano.</p>
            </sp>
            <sp xml:id="SDT5-OZO-Redna-011-2010-04-13.sp115">

               <speaker>PREDSEDNIK JOŽEF JEROVŠEK:</speaker>

               <p>Ni, lažete. To pa moram reči, da lažete, to pa lažete. Pravkar ste brali in zanikate
               tu....</p>
            </sp>
            <sp xml:id="SDT5-OZO-Redna-011-2010-04-13.sp116">

               <speaker>BOGDAN ČEPIČ:</speaker>

               <p>Ne, ti ne bereš vsega kar je Vlada zapisala.</p>
            </sp>
            <sp xml:id="SDT5-OZO-Redna-011-2010-04-13.sp117">

               <speaker>PREDSEDNIK JOŽEF JEROVŠEK:</speaker>

               <p>Glejte, jaz bom ta dva sklepa, ampak vam bom predlagal, da sprejmete en sklep, ker
               imate večino, ki se bo glasil: mnenje Vlade glede peticije ukinjamo vojsko z dne
               4.3.2010 Odbor za obrambo zavrača, ker je gnusno in nesprejemljivo. Sem vašo dikcijo
               uporabil. Izglasujte ta sklep, da se ne bomo matrali, da bomo vedeli pri čem je
               ministrstvu, pri čem je ministrica, pri čem je predsednik Vlade...<stage>/oglašanje iz
               klopi./</stage>.. ne, tako ste rekel, gospod Kumar in zdaj ne bežite pred tem. To so stare
               metode, da v naslednji minuti zanikate tisto kar ste rekel. To ste se kje drugje učil
               ne tu v demokraciji. Torej, ta sklep vam bom ponudil, pa ga izglasujete, pa da se ne
               bom mučili več naprej. Moram reči in pri teh zadevah sem kritičen. Jaz sem mislim že,
               da me je gospod Juri prepričal, ko smo imeli razprave že 10 let, da gospod
               Parovel<stage>(?)</stage>, ki je nekoč nekaj zapisal komu je gospod Juri tudi upošteval kakšna
               stališča, da tisto ne drži. Ampak, moram reči, da tako oblastno in vehementno
               odločanje v imenu Poslanske skupine Zares in da ni bariere, ko bi neki kolektivni
               premislek, ki smatram, da je stroka znotraj ministrstva naredila, da tam so
               kredibilni ljudje, da so pomembni, da je šlo čez številne redakcije, da se to podpre
               in gre afront proti interesom Slovenije, afront, afront gre proti interesom
               Slovenije. Razpravljajmo še dve uri, da bodo ljudje vedeli kakšno koalicijo imamo.
               Jaz verjamem, ministrica ne more delovati znotraj te Vlade, ne more. Če je gnusno
               takšno mnenje. Zdaj bomo prešli na glasovanje. Gospod Kumer še ima besedo. Prosim pa,
               da poveste zelo jasno ali ste za to kar je bilo predstavljeno v mnenju Vlade,
               ministrica je isto predstavila v svoji besedi, takrat niste reagirali, ste držali
               glavo v pesek tukaj, sploh se niste prijavljal, potem, ko ona odide je pa to gnusno.
               Gospod Kumer. 
               </p>
            </sp>
            <sp xml:id="SDT5-OZO-Redna-011-2010-04-13.sp118">

               <speaker>DUŠAN KUMER:</speaker>

               <p>Hvala lepa. Sedaj bi bilo najbolje, da sem tiho. Ampak še enkrat, jaz sem se prej
               opravičil zato besedo, da sem to uporabil. Ko boste pogledali v magnetogram pogledali
               boste videli. Ampak je ne vzamem nazaj, ker za zadnji sklep tretji odstavek ga ne
               sprejmem tudi ob polnoči, pa če je ne vem kaj z menoj, me ne boste prepričali tudi
               čez 50 let. ...<stage>/Oglašanje iz klopi./</stage> Počakajte, da vam nekaj drugega povem in kolegu
               Hrovatu. Ker se sedaj to ponavlja iz odbora na odbor s temi sklepi, jaz bi predlagal,
               da na nek način osvojite, dojamete pravila teniške igre. Ko ni sodnika vsak sodi na
               svoji strani. In lepo vas prosim, pustite koalicijo in koalicijska razmerja, na tej
               strani mi sodimo. Vi vedno provucirate in sodite. Vi sodite na svoji strani v
               opoziciji. In ne skozi podtikati, da mi, ki imamo na vsebino neke pripombe, ali kaj
               drugače, smo takoj proti ministrici, rušimo lastno ministrico. Dr. Jelušičeva je naša
               ministrica, ni vaša. Je naša koalicijska ministrica in pustite jo na miru...</p>
            </sp>
            <sp xml:id="SDT5-OZO-Redna-011-2010-04-13.sp119">

               <speaker>PREDSEDNIK JOŽEF JEROVŠEK:</speaker>

               <p>Je tudi naša...</p>
            </sp>
            <sp xml:id="SDT5-OZO-Redna-011-2010-04-13.sp120">

               <speaker>DUŠAN KUMER:</speaker>

               <p>Pustite jo na miru in ne rušite jo. Iz odbora na odbor rušite vi s temi svojimi
               insinuacijami ministrico. Še enkrat vas prosim, pojdite na tečaj tenisa, pa se
               naučite, ko ni sodnika, kako se odvija igra. Vsak sodi na svoji strani.</p>
            </sp>
            <sp xml:id="SDT5-OZO-Redna-011-2010-04-13.sp121">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospod Slapnik.</p>
            </sp>
            <sp xml:id="SDT5-OZO-Redna-011-2010-04-13.sp122">

               <speaker>TADEJ SLAPNIK:</speaker>

               <p>Hvala lepa. Jaz bi, pomoč potrebovali o katerih sklepih pa sedaj dejansko
               razpravljamo, sedaj ste enega dodatnega pristavili. Predsednik prosil bi, da nam
               poveste. Bi pa odločno protestiral o tem načinu vodenja, ko dejansko ta odbor
               spreminjate v veliko farso in ste neposredno, bom še enkrat rekel, kažete nek zelo
               podcenjujoč odnos točno do Slovenske vojske. Meni je dejansko kot članu odbora
               nerodno, sem bil sedaj dejansko skozi bolj ko ne tiho, ampak da tole spremljajo tudi
               slovenski vojaki, tako delo našega odbora, katerega vendarle ste odraz predsednik vi,
               z vašim načinom vodenja, odločno protestiram. Bom zavrnil tiste sklepe, ki ste jih
               pripravili, tudi govorite nonšalantno moji strokovci. To so strokovci tega odbora, ki
               so verjetno pripravili po vaših navodilih. V kolikor ste jih pa sedaj umaknili to
               povejte, pa bom glasoval tudi proti kakšnemu drugemu sklepu, ki ste ga predlagali, ki
               je še bolj neumen kot ta tretji od teh, ki ste jih predlagali najprej.</p>
            </sp>
            <sp xml:id="SDT5-OZO-Redna-011-2010-04-13.sp123">

               <speaker>PREDSEDNIK JOŽEF JEROVŠEK:</speaker>

               <p>Gospod Slapnik mene veselijo vaše karakteristike teh sklepov. Dva sta direktno se
               podpisala ...<stage>/Nerazumljivo./</stage> ministrica in celi obrambni resor je o njih razmišljal.
               Nisem slišal, da bi bil kdo umikal. Zelo me veseli, da tako mislite, čeprav skušate
               podtakniti takšna mnenja meni. Jaz tokrat nastopam v zaščito Slovenske vojske.
               Mislim, da podcenjujete slovenske državljane, zelo jih podcenjujete in jih sramotite,
               ko tule razpravljamo ali je takšno mnenje o peticiji, da je treba ukiniti Slovensko
               vojsko, jaz mislim, da so se široko razpisali, povedali so številna mnenja, in izstop
               iz Nata. Ali je to mnenje vojske. Vi ste hoteli meni podtakniti, da jaz nasprotujem
               Slovenski vojski, da sem za ukinitev Slovenske vojske. Jaz bi bil, sem rekel, če bi
               se druge vojske ukinile, potem sem jaz tudi pacifist. Gledam pa na slovensko
               neodvisnost in suverenost in možnost obstoja te države. Če ukinjamo danes Slovensko
               vojsko in vi očitno želite to, 
               potem ukinjamo tudi slovensko suverenost in slovensko neodvisnost. Brez skrbi in tudi
               predsednik republike in predsednik Vlade so bili na tem stališču, da je to
               nesprejemljivo v tem trenutku in vsi najbolj merodajni ...<stage>/Nerazumljivo./</stage>... nimate
               pa legitimno pravico biti za to. Izvolite.</p>
            </sp>
            <sp xml:id="SDT5-OZO-Redna-011-2010-04-13.sp124">

               <speaker>JOŠKO GODEC:</speaker>

               <p>Spoštovani gospod predsednik. Jaz bi vas prosil z mojim proceduralnim predlogom
               sledeče, da nehate zganjati te neumnosti, ker o teh neumnostih bo sodil cel slovenski
               narod, ki to gleda. Upam, da bo vas dobro obsodil, pa prosim, če daste to na
               glasovanje. Če ne daste na glasovanje, bomo verjetno hitro zapustili to sejo, potem
               imejte sami svoje glasovanje. Pa povejte, za katere sklepe sploh bomo glasovali. So
               pa vsi vaši, potvorjeni iz dokumentov, v katerih je bilo kot mnenje priloženo nam.
               Škoda pa, da vse te ljudi matrate s takim načinom vodenja, onemogočate in delate
               farso iz tega odbora, ki je lahko kvalitetno delo, če bi ga nekdo drug vodil, ne pa
               vi. Hvala lepa.</p>
            </sp>
            <sp xml:id="SDT5-OZO-Redna-011-2010-04-13.sp125">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Imate pravico, čeprav to ni bila zloraba procedure. Do svojega mnenja
               imam pravico in tudi... Prej ste govorili gospod Čepič, ... sklepi. Ponavadi tisti,
               ki predlaga neko sejo, predlaga tudi sklepe, jih niste predlagali. Gospod Anderlič
               tudi ni nič poslal.</p>
               <p>Jaz bom prebral prvi sklep, ki je, kot sem že povedal direktno, brez dodatkov izhaja
               iz mnenja Vlade.</p>
               <p>Odbor za obrambo meni, da nekateri predlogi v peticiji pomenijo zanikanje osnov, ki
               predstavljajo temelj samostojnosti, suverenosti in ozemeljske celovitosti Republike
               Slovenije. Nekritično uvajanje predlaganih sprememb, ki temeljijo na subjektivni
               oceni nekaterih družbenih interesnih skupin in bi bilo zato skrajno škodljivo in bi
               lahko poslabšalo sedanjo raven nacionalne varnosti Republike Slovenije.</p>
               <p>Povedal bom, da bom en amandma, tukaj vam predlagam, da bi tisto dikcijo, da bi bilo
               <q>"skrajno škodljivo"</q>, ker morda ni potrebno, izpustimo in da gre ta drugi stavek,
               <q>"nekritično uvajanje predlaganih sprememb, ki temeljijo na subjektivni oceni
               nekaterih družbenih interesnih skupin bi lahko poslabšalo sedanjo raven nacionalne
               varnosti Republike Slovenije."</q> Torej smo milo stališče iz mnenja Vlade.</p>
               <p>Kdo je za to, da ta amandma izglasujemo, na ta tekst? <stage>(3(?) člani.)</stage> Kdo je proti? <stage>(5
               članov.)</stage></p>
               <p>Če ste podprli kompletno dikcijo Vlade, potem boste sklep celoti tudi prav gotovo
               podprli dikcijo Vlade.</p>
               <p>Dajem celotni sklep v prvotni dikciji na glasovanje.</p>
               <p>Kdo je za? <stage>(3 člani.)</stage> Kdo je proti? <stage>(5 članov.)</stage></p>
               <p>Sklep ni sprejet.</p>
               <p>Drugi sklep, ki je direkten prepis zadnjega odstavka mnenja Vlade. Vendar namesto
               ministrstvo tukaj piše odbor.</p>
               <p>Odbor za obrambo peticije o ukinitvi vojske ne podpira, ker ne upošteva poslanstev in
               nalog, ki jih po Ustavi in zakonu Slovenska vojska opravlja že danes in ker zavaja s
               predlogi, ki so ali že uveljavljeni ali nerealni in v današnjem svetu
               neuresničljivi.</p>
               <p>Tudi tukaj bi jaz zaradi jasnosti dal za Odborom za obrambo bi dal besedo <q>"vsebine
               peticije"</q>, da ne bodo, čeprav je v originalnem besedilu Vlade tako kot sem prebral.
               Predlagam, da damo, da Odbor za obrambo vsebine peticije o ukinitvi Slovenske vojske
               ne podpira.</p>
               <p>Kdo je za tak amandma? <stage>(3 člani.)</stage> Kdo je proti? <stage>(5 članov.)</stage></p>
               <p>Ni sprejet.</p>
               <p>Potem dajem odbor v prebrani obliki, ki izhaja pač iz mnenja Vlade na glasovanje.</p>
               <p>Kdo je za? <stage>(? članov.)</stage> Kdo je proti? <stage>(5 članov.)</stage></p>
               <p>Tretji sklep, <q>"Odbor za obrambo meni, da bi uveljavitev predlogov, vsebovanih v
               peticiji lahko v prihodnosti posledično ogrozila obstoj in neodvisnost Republike
               Slovenije."</q></p>
               <p>Kdo je za? <stage>(3 člani.)</stage> Kdo je proti? <stage>(5 članov.)</stage>  Sklepi niso bili sprejeti.</p>
               <p>To sem vam predlagal, saj sem ga predlagal, da je mnenje Vlade gnusno in
               nesprejemljivo. ...<stage>/Medsebojni pogovor./</stage>...</p>
               <p>S tem zaključujem današnjo sejo. Jutri imamo novo sejo. Predsednik Vlade bo tukaj, ga
               bomo lahko informirali o današnjih sklepih, ki so bili zavrnjeni iz nekega mnenja.
               Hvala lepa.</p>
               <stage type="time">(Seja je bila zaključena 13. aprila 2010 ob 18.56.)</stage>
            </sp>
         </div>
      </body>
   </text>
</TEI>