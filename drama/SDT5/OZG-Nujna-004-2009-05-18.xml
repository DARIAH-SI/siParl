<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZG-Nujna-004-2009-05-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">AAAA7EB6421E017CC12575B40023D9F6</idno>
               <idno type="custom" subtype="day">D5C44A4B3A0D9360C12575BD0048E0CF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=D5C44A4B3A0D9360C12575BD0048E0CF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZG-Nujna-004-2009-05-18.OZG" n="004">
               <name>Nujna</name>
               <date when="2009-05-18"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZG-Nujna-004-2009-05-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZG-Nujna-004-2009-05-18.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE  ZA GOSPODARSTVO</stage>
            <stage type="session">4. nujna seja</stage>
            <stage type="date">(18. maj 2009)</stage>
            <stage type="chairman">Sejo je vodil Vili Rezman, predsednik odbora za gospodarstvo.</stage>
            <stage type="time">Seja se je pričela ob 9.04 uri.</stage>


            <sp xml:id="SDT5-OZG-Nujna-004-2009-05-18.sp1">

               <speaker>PREDSEDNIK VILI REZMAN:</speaker>

               <p>... druge goste, ki smo jih povabili in ki so se udeležili našega zasedanja in vas
               obenem obveščam, da nimamo nikakršnih opravičil in domnevam, da bodo vsi člani našega
               odbora prisotni, sedaj še nismo ravno vsi. Nimamo tudi nadomestnih poslank ali
               poslancev predlaganih in zato prehajam na naše delo na ta način, da ugotavljam, da
               nismo sprejeli nobenih predlogov za spremembo dnevnega reda, ki je bil predlagan z
               eno samo točko dnevnega reda, in sicer: Predlog sklepa v zvezi s paketom ukrepov za
               izboljšanje gospodarske in socialne situacije v Sloveniji.</p>
               <p>Takšen predlog dnevnega reda je s tem tudi spreje.</p>
               <p>Prehajam na <title>1. TOČKO - PREDLOG SKLEPA V ZVEZI S PAKETOM UKREPOV ZA IZBOLJŠANJE
                  GOSPODARSKE IN SOCIALNE SITUACIJE V SLOVENIJI.</title> Opozarjam hkrati, da imamo
               danes še sejo Državnega zbora in vas lepo prosim, da poskušamo biti, tudi za voljo
               tega v naših nastopih kar se da racionalni, da ne bi imeli časovnih zadreg v zvezi z
               našim delom.</p>
               <p>Torej, 1. točka dnevnega reda se glasi Predlog sklepa v zvezi s paketom ukrepov za
               izboljšanje gospodarske in socialne situacije v Sloveniji. Bili smo določeni kot
               matično delovno telo. Predlagatelj je skupina poslancev, predlagatelj gradiva.
               Prvopodpisani je gospod Jože Tanko. Najavljeno je bilo, da bo kasneje kot dodatni
               uvod prispeval gospod Vizjak.</p>
               <p>Skupina, ki je predlagala ta predlog sklepa je predlagala tudi oziroma zahtevala
               sklic izredne seje Državnega zbora na kateri se bo ta predlog obravnaval skupaj s
               paketom še nekaterih drugih zakonov, ki smo jih poslanke in poslanci tudi že prejeli.
               Seja bo v petek, 22. maja, mi pa moramo do takrat opraviti svoje delo, pripraviti
               poročilo in ga posredovati Državnemu zboru.</p>
               <p>Do sedaj ste dobili kot gradivo predlog sklepa, ki ga je pripravila skupina
               poslancev. Dobili ste tudi mnenje naše Zakonodajno-pravne službe. Vabili smo k
               sodelovanju skupino poslank in poslancev, ki so predlagatelji, vabili smo Vlado,
               vabili smo posamične ministre in ministrice in jih po vrsti pozdravljam mag. Mitjo
               Gasparija, ki se je odzval, dr. Mateja Lahovnika, dr. Francija Križaniča s kolegico
               državno sekretarko, drl. Ivana Svetlika, minister Golobič pa se je opravičil.
               Zakonodajno-pravna služba je tudi z nami, gospa Briški, Gospodarska zbornica je tudi
               z nami, Obrtno-podjetniška zbornica še ni prišla, Trgovinska zbornica je z nami,
               Združenje delodajalcev je z nami, Združenje delodajalcev obrti in podjetnikov
               Slovenije, Zveza svobodnih sindikatov, Neodvisnost konfederacija novih sindikatov,
               tukaj, Konfederacija sindikatov 90 Slovenije, še ne, Konfederacija sindikatov
               Slovenije Pergam, tudi ne in Konfederacija sindikatov javnega sektorja Slovenije,
               tudi ne vidim.</p>
               <p>Obravnavali bomo ta predlog, ki nam je bil posredovan v skladu z našim poslovnikom,
               171. člen je tisti, ki nam narekuje postopek, in sicer v smiselni uporabi drugih
               določb našega poslovnika. Če bi se pojavila potreba po predlaganju amandmajev, imamo
               to možnost do zaključka razprave k posamični tički, imamo namreč en sklep in dve
               točki enega sklepa, ki so <stage type="mag"/> <stage>(Nadaljevanje)</stage> v
               obravnavi. Ministrico Krebsovo sem pozabil omeniti in se opravičujem in jo dvakrat
               lepo pozdravljam. Tebi se tudi zahvalim, da ste me opozoril.</p>
               <p>Pričanjem z drugo obravnavo predlog sklepa, in sicer tako, da bomo opravili razpravo
               o tem sklepu v dveh točkah in da bomo kasneje o tem tudi odločali. Za uvod vabim
               gospoda Andreja Vizjaka k besedi, in sicer bo to opravil na mesto Jožeta Tanka.
               Izvoli Andrej.</p>
            </sp>
            <sp xml:id="SDT5-OZG-Nujna-004-2009-05-18.sp2">

               <speaker>MAG. ANDREJ VIZJAK:</speaker>

               <p>Hvala lepa. Spoštovani predsednik odbora za gospodarstva, spoštovana ministra,
               ministri! Vesel sem, da ste se odzvali k tej obravnavi, ker mislim, da gre za zelo
               pomembno, da ne rečem usodno temo povezano s sedanjim stanjem in bodočim razvojem v
               naši državi. Kakorkoli je finančna in gospodarska kriza z nekim določenim zamikom
               zadela tudi Slovenijo, po oceni predlagateljev je Slovenija, pa ne samo Slovenija,
               tudi številnih inštitucij, je Slovenija v krizo vstopila v zmeroma dobri kondiciji, z
               zmeroma dobrim javno-finančnim položajem, razmeroma visoko gospodarsko rastjo, kot
               ena najmanj zadolženih članic Evropske unije in s praktično rekordno nizko
               brezposelnostjo. Zato so tudi mednarodne inštitucije evropske in evropska komisija
               Slovenijo prištevale med države, ki se lahko v letu 2009 in 2010 izognejo recesiji.
               To so bile napovedi iz začetka tega lepa, kakor tudi iz konca preteklega leta. Žal pa
               vidimo, da temu ni tako. Slovenija je po številnih podatkih, tako makroekonomskih,
               kot siceršnjih kazalnikih, pravzaprav zdrsnila pod povprečje Evrope. Napovedi
               prihajajočega gospodarskega padca oziroma nerasti so alarmantne, tudi te ključni
               gonilniki rasti v preteklosti, kot so izvoz, kot je industrijska aktivnost, so
               izredno slabi. Še več, iz predelovalnega sektorja se nam kriza pospešeno širi tudi v
               storitveni sektor, zopet z določenim zamikom in posledice so seveda več kot očitne.
               Posledice so te, da se izredno visoko dviguje stopnja brezposelnosti oziroma znižuje
               stopnja zaposlenosti v Sloveniji. Vrstijo se žalostne zgodbe, stečaji, nekateri tudi
               povsem po nepotrebnem in podpisniki, kakor tudi dobršen del opozicije, na samo...
               tudi mednarodne inštitucije, tudi asociacije gospodarstva in delavcev, ocenjujejo, da
               se Vlada ni pravočasno in tudi ne dovolj celovito lotila teh problemov. Mi delimo
               stališče, da sedanja Vlada ni odgovorna za nastanek te krize, tudi pri vzrokih za
               odpravo te krize je izjemno izjemno omejena, seveda pa da se veliko narediti pri
               blažitvi posledic oziroma pri udejanjenju neke paradigme, da se da krizo izkoristiti
               tudi kot izziv, kot priložnost, saj marsikatero podjetje v Sloveniji ni izgubilo ne
               proizvodnje oziroma ne svoje pozicije, tako na mednarodnem, kot domačem trgu,
               nasprotno, nekatera podjetja celo zaradi te recesije v drugih državah ocenjujejo, da
               imajo veliko priložnost. Zelo veliko smo v stiku z ljudmi, poslanska skupina SDS
               obiskuje teren, vsak mesec eno regijo in pri tem se srečujemo s številnimi podjetji,
               podjetniki, tudi združenji delodajalcev in delojemalcev in te obiski, ta srečanja in
               te razgovori nas potrjujejo v tem stališču, da bi bilo možno veliko veliko več
               narediti.</p>
               <p>Torej, na mesto, da se podjetja spodbujajo, da vlagajo v nove programe in odpirajo
               nova delovna mesta, se jih spodbuja, da zmanjšujejo svojo aktivnost in tako
               proizvodno, kot poslovno aktivnost. Vsi ti ukrepi, ali pa velika večina gre v smer,
               kako pomagati tistim, ki nimajo dela, ne pa pomagati tistim, ki imajo <stage type="mag"/> <stage>(Nadaljevanje)</stage> dela, ne pa pomagati tistim, ki
               imajo ideje in razvoj.</p>
               <p>Tu je seveda vlada pristopila k principu delitve denarja preko javnih razpisov, torej
               na nek način selektivno, medtem, ko mi zagovarjamo razbremenitev gospodarstva, še
               posebej ciljano v smeri tistih, ki investirajo v razvoj, v novo opremo, raziskave,
               torej tudi v odpiranje novih delovnih mest.</p>
               <p>Jaz ne bi utrujal sedaj še z raznimi številkami, ki govorijo o procentih v bruto
               domačem proizvodu, kar se tiče situacije skozi leta in obetal za naprej, to si lahko
               preberete v gradivu. Tudi ocene in priporočila, ki so jih Sloveniji dale mednarodne
               institucije, so razmeroma zgovorne. Kar precej kritik, tudi recimo Mednarodnega
               denarnega sklada, kakor tudi OECD-a leti na nekatere ukrepe, ki so bili pravzaprav
               dominantni ukrepi te vlade, še posebej ukrep delnega subvencioniranja polnega
               delovnega časa. Svet Evropske menije tudi meni, da je Slovenija v preteklosti dosegla
               dober napredek pri izvajanju nacionalnega programa reform v obdobju 2005-2007, da je
               viden napredek v konsolidaciji javnih financ in da seveda je ta prelom bil tudi na
               nek način razočaranje, ki se je zgodil v Sloveniji.</p>
               <p>Torej, v SDS in skupina poslancev, ki smo predlagali to gradivo, seveda ne želimo
               ostati na ravni neke tradicionalne opozicijske drže, da se opozarja na šibkosti,
               slabosti in da se ostane brez predlogov, ki bi pomagali državi, državljanom iz te
               situacije. Zato smo v SDS, že v začetku tega mandata tudi ponudili roko vladi pri
               sodelovanju pri tako imenovanem partnerstvu 2+10 in to smo zaradi takšnih in
               drugačnih razlogov bili pri tem zavrnjeni, vendar kakorkoli, želimo s temi predlogi
               nadaljevati, želimo, da se okoli teh predlogov odvije čim širša diskusija in zato
               pozdravljam tudi razmeroma dobro udeležbo vlade na današnjem odboru, ko bo možno tudi
               iti skozi te sklope predlogov, ki smo jih predlagali.</p>
               <p>Zdaj, če se dotaknem teh predlogov. Predlogi gredo pravzaprav v dve smeri. Eno so
               zakonski predlogi, ki so že konkretno tudi vloženi v parlamentarno proceduro. Drugi
               sklop ukrepov pa seveda presega neko kapaciteto poslancev, kajti ne razpolagamo z
               dovolj strokovno usposobljenim timom ali pa timi, ker gre za zmerom več področij,
               razmeroma široko paleto ukrepov, zato jih predlagamo kot načelne ukrepe Vladi v
               razmislek, premislek in v upoštevanje.</p>
               <p>Torej, če se dotaknem teh ukrepov, se nanašajo na tri sklope. Najprej je sklop za
               spodbujanje proizvodnje investicijske dejavnosti podjetij, vključno z ukrepi za
               ohranitev in ustvarjanje delovnih mest in blažitev socialnih posledic. Jaz mislim, da
               je ta sklop izredno pomemben, če ne rečem dominanten, kajti ta sklop ukrepov je
               tisti, ki naj bi preklopil razumevanje in pristop, torej, da želimo v tem času
               vlagati in pospeševati predvsem tiste, ki vidijo razvojno priložnost v tej krizi in
               ki vidijo kljub krizi nadaljevanje investicijskih aktivnosti, ki so jih pred leti
               začeli.</p>
               <p>Drugi sklop je zelo pomemben sklop, to so ukrepi za spodbujanje zasebne in državne
               potrošnje, ter tudi ukrepi <stage type="mag"/> <stage>(Nadaljevanje)</stage>
               ukrepi za racionalnejše obnašanje države.</p>
               <p>In tretji sklop so ukrepi za stabilizacijo in normalno delovanje finančnega sistema
               ter finančnega trga. Jaz ne želim dajati prioritete. Te so našteti tako, vsi so 1.a,
               niso 1.a, 1.b, 1.c, ampak so vsi enako pomembni in vsi so enako potrebni po naši
               oceni pri sprejemu oziroma pri obravnavi in pri čim prejšnji uveljavitvi.</p>
               <p>Če se najprej sprehodim skozi nekatere pomembne segmente prvega sklopa. Osnova je, da
               želimo dodatno gospodarstvo davčno razbremeniti. Vlade v preteklosti so začele z
               davčnimi razbremenitvami države. Kot veste je bil postopno odpravljen davek na
               izplačane plače, nekoliko so se spremenile davčne, to se pravi znižale davčne
               obveznosti, tako po zakonu o davku od dohodka pravnih oseb, kot zakona o dohodnini.
               Seveda so bile v času konjukture odpravljene dokončno nekatere davčne olajšave in so
               bile v začetku preteklega leta ponovno uvedene, ko so se začeli kazati prvi znaki
               nekih vrzelih. Naj spomnim, da se je delno uvedla davčna olajšava za investicije v
               opremo v spomladi lanskega leta.</p>
               <p>Torej, tu predlagamo znižanje davka od dohodka pravnih oseb, postopno za dve odstotni
               točki in ponovno uvedbo davčne olajšave za investicije v opremo v neomejenem znesku,
               torej v 30 %, vendar neomejeno, ne na limit, kot je sedaj pri gospodarskih družbah.
               Predlagamo povečanje za 20 odstotkov davčne olajšave za raziskave in razvoj, torej
               tudi na tistih delih z razvojnimi problemi.</p>
               <p>Predlagamo, tako kot do sedaj skrajševanje roka preplačanega davka na dodano vrednost
               in dodati nekatere nove kategorije storitev za katere se lahko uporablja nižja
               stopnja DDV v skladu z določbami Evropske unije.</p>
               <p>Predlagamo tudi znižanje trošarin, in sicer je nastal velik problem in po moje za
               državo škoda, da se je v določenih državah naše soseske, v primerjavi s Slovenijo,
               zaradi trošarin znižala cena oziroma da je cena nižja kot v Sloveniji pogonskih
               goriv. To pomeni, da je večina tistih, ki uporabljajo Slovenijo zgolj kot tranzit,
               seveda je s tem začela tankati drugje, in s tem nimamo ne samo trošarine, tudi ne
               ostalih prilivov, ki so posledica nakupa goriva v Sloveniji. In seveda, če primerjamo
               te cene, vidimo, da so cene v Italiji, sploh cene v soseski, neposredni soseski
               Slovenije, ko govorimo o Italiji nižje, da ne govorim o Madžarski, tudi v Avstriji in
               na Hrvaškem.</p>
               <p>Torej, tu ocenjujemo, da izgubljamo določeno pozicijo, ki smo jo že pred nedavnim
               imeli. In če primerjamo krivulje, kako so se gibale, pa vemo, da smo vsi soočeni z
               recesijo in vsi soočeni z razmerami na mednarodnem naftnem trgu, lahko vidimo, da so
               te krivulje šle povsem drugače, kot v Sloveniji, ko govorimo o cenah naftnih
               derivatov. V Sloveniji je ta krivulja zaradi trošarin drastično dvignila oziroma cena
               narasla.</p>
               <p>Zelo pomembno je, da predlagamo v tem davčnem oziroma tem paketu za razbremenitev,
               tudi uvedbo tako imenovani davčnih počitnic, kar pomeni, da vsi tisti novi
               gospodarski subjekti, ki bi se odločili iti na to pot za prva tir leta poslovanja bi
               imeli ugodnejši davčni tretma, nižje davke in podobno.</p>
               <p>Predlagamo tudi oprostitev plačila dohodnine iz naslova dohodka prijavljene
               inovacije. <stage type="mag"/> <stage>(nadaljevanje)</stage> Oprostitev plačila
               dohodnine za mlade raziskovalce, ki se šolajo doma, v tujini in podobno. Želimo tudi
               spodbuditi dodatno pokojninsko varčevanje, ki traja več kot petnajst let z
               oprostitvijo plačevanja dohodnine. Torej imamo potem še ukrepe na socialnem področju,
               recimo tukaj naj omenim uvedbo tako imenovane nakupovalne socialne kartice, ki bi se
               lahko koristila za določen procent popusta v že obstoječih trgovinah. Mi ne
               potrebujemo nekih socialnih oziroma nekih SOS trgovin, kajti po naši oceni ima to več
               negativnih posledic, da ne govorimo o ljudeh ki potem gredo v takšne trgovine vseh
               ostalih, bi rekel posledicah.</p>
               <p>Seveda jaz ne bom šel skozi vse te ukrepe na socialnem področju, ki jih je veliko,
               tudi področje šolstva, raziskav in inovacij so kar obsežni predlogi, kar devet
               predlogov na področju okolja, šest predlogov zelo pomembno je to, kjer bi Vlado
               pohvalil še posebej gospodarskega ministra, ki povečuje subvencioniranje v te ključne
               dele povezane z rabo obnovljivih virov za proizvodnjo električne energije, to so se
               te premije nekoliko dvignile in to je dobro. Seveda je pri vseh teh ukrepih zelo
               pomembno poudariti tudi apel po učinkovitejšem, hitrejšem črpanjem evropskih
               sredstev. Potem, ta prvi sklop zajema tudi zmanjševanje administrativnih ovir
               gospodarstva, naj tukaj omenim ukrep, ki je kar zajet v zakonodajni predlog, to je
               uvedba enotnega nakazila vseh javno finančnih dajatev ki jih plačujejo podjetja in
               samostojni podjetniki na skupni račun in kasneje še njihova delitev po ključu, to se
               pravi to je administrativno razbremenitev za samega podjetnika ampak blagajne kasneje
               tako ali tako dobijo na podlagi delitve, ki se izvede preko ustrezne inštitucije.</p>
               <p>Seveda nadaljevati je potrebno s tem akcijskim načrtom OAO, odprave administrativnih
               ovir, iz preteklosti lahko povem, da je to prineslo kar veliko konkretnih ukrepov, ki
               so bolj ali manj se učinkovito tudi uporabljali v praksi. Potem, drugi sklop ukrepov
               so ukrepi za spodbujanje osebne in državne investicijske potrošnje. Tukaj smo omenili
               dve, bi rekel zelo pomembna sklopa, torej uvedbo neposrednih subvencij, tako za nakup
               avtomobilov kot za stanovanje mladim družinam. Torej v predlogu zakona se predlaga
               subvencija mladim družinam in posameznikom, ki še niso dopolnili triintrideset let in
               ki prvič rešujejo svoj stanovanjski problem za nakup stanovanja pa tudi za gradnjo,
               rekonstrukcijo ali spremembo namembnosti obstoječih objektov, saj družine tudi na ta
               način rešujejo seveda svoj stanovanjski problem. Tukaj uvajamo subvencijo v višini
               deset tisoč evrov.</p>
               <p>V zakonu se predlaga tudi zamenjava starega osebnega vozila za novo, okolju bolj
               prijazno in poleg, to je oživljanje neke gospodarske aktivnosti naj poudarim, da je
               avtomobilski grozd in da je število zaposlenih v Sloveniji v avtomobilski industriji
               izjemno visoko. Ne samo Revoz z vsemi kooperanti ampak tudi cel avtomobilski grozd,
               ki deluje za druge dobavitelje opreme in s tem posredno se priključujemo vrsti tistih
               držav, ki so to uvedle in kjer so se konkretni ukrepi tudi že poznali. Seveda tukaj
               predlagamo v okviru tega tudi pospešitev investicij v vse infrastrukturne projekte
               države, pospeševanje izgradnje oziroma modernizacije železniške infrastrukture,
               cestne infrastrukture, informacijske infrastrukture, energetske infrastrukture in
               podobno. Seveda tukaj je pomemben ukrep, ki zadeva ministrstvo pristojno za okolje in
               prostor oziroma celo Vlado bi kar rekel, to je posodobitev <stage type="mag"/> <stage>(nadaljevanje)</stage> zakonodaje s področja urejanja prostora in graditve
               objektov, ki zelo bremeni hitrost in dinamiko teh investicij saj vemo, da umeščanje v
               prostor in seveda izgradnjo sploh teh večjih projektov traja in traja.</p>
               <p>Torej, tukaj še enkrat, da je potrebno izkoristiti vse prednosti, ki jih daje tudi
               Evropska uniji z nadaljevanjem, z naravnanostjo maksimiranja črpanja evropskih
               sredstev, sploh za ukrepe, ki dajejo takojšnje neposredne koristi. Tu pozdravljamo
               napore tudi te vlade, ki želi poenostaviti razpise in postaviti ta sistem črpanja, tu
               se mi zdi še posebej pomembno, da je potrebno še okrepiti strukture, ki so strokovno
               na voljo ljudem in podjetjem za črpanje teh sredstev, da jim govorijo o možnostih,
               kakor tudi o tehniki, kako se to lahko naredi.</p>
               <p>Načeloma podpiramo tudi sedanje usmeritve vlade, ki so zajete v ukrepu, to je za
               racionalnejše delovanje državne uprave, vendar tu moramo biti zelo selektivni. Nekako
               neko linearno zmanjševanje zaposlenih ali pa tudi stroškov povezanih tako z
               administrativnimi opravili in ne vem, študijami in tako naprej, seveda ni na mestu,
               kajti nekateri resorji, zlasti tisti, ki ste danes tukaj prisotni imate, po moji
               oceni, zaradi teh novih izzivov bistveno več dela in zato je potrebno z določenimi
               prerazporeditvami, ki imajo na koncu pod črto minus, to se pravi tako zaposlenih, kot
               stroškov optimirati. Saj vlad je neke vrste podjetje, ministri ste tudi menadžerji
               med seboj in skupaj lahko najdete tiste točke.</p>
               <p>Tu predlagamo, da se materialni stroški vseh neposrednih in proračunskih uporabnikov,
               naj se zmanjša vsaj za najmanj 30 odstotkov.</p>
               <p>Tretji sklop ukrepov so ukrepi za stabilizacijo in normalno delovanje finančnega
               sistema in finančnega trga. Jaz moram tu z žalostjo ugotoviti, da kljub nekim
               štartnim naporom, da bi se presegel ta kreditni krč, da bi se aktivirala kreditna
               aktivnost bank, je nekako obvisela zgolj na eni banki, to je Slovenski izvozni in
               razvojni banki. Komercialne banke niso posegle, ne samo, da niso posegle, tudi niso
               mogle verjetno poseči po ukrepih, ki so bili predlagani že v tistem medvladju, torej
               takrat, ko smo predlagali spremembo zakona o javnih financah in posledično poroštva
               države za najemanje posojil na medbančnem trgu in s tem smo odprli to pot. Ampak, vem
               da smo prejšnji teden ali pred nedavnim obravnavali nek izvedbeni akt, to je uredbo,
               ki naj bi operativno določala tudi to tako imenovano jamstveno poroštveno shemo in
               nismo prav deleč še prišli, zato mislim, da smo tu res naredili bistveno bistveno
               premalo. Tudi sam delim stališče s tistim, da ena oživitev kreditne aktivnosti v
               Sloveniji lahko praktično največ pomaga ali pa zelo zelo veliko pomaga in to se žal
               ni zgodili. Tudi banke v večinski državni lastni so tu, moram reči, zatajile. Jaz
               menim, da ni država pri tem povsem nemočna, da se da preko organov teh bank, takšna
               sporočila in takšne ukrepe, ki bi lahko pomagali. Tu pomembno predlagamo tudi možnost
               ustanovitve ali soustanovitve posebne banke oziroma inštitucije na katero banke
               prenesejo terjatve iz naslova slabih kreditov. <stage type="mag"/> <stage>(nadaljevanje)</stage> Pri tem se sklicujemo na oceno Banke Slovenije. Jaz mislim,
               da je to le tista osrednja inštitucija v Sloveniji, ki je pristojna. Sedaj vemo, da
               ima Banka Slovenije negativno odklonilno stališče do tega. Vendar ni rečeno, da
               eskalacija razmer ne bo privedla do drugačne ocene. Pomembno je tudi subvencioniranje
               obrestne mere za dolgoročne depozite, ki jih ima prebivalstvo pri poslovnih bankah, s
               čimer se spodbuja tako dolgoročno varčevanje, kot ustvarjanje kvalitetnih sredstev,
               ki jih podjetja lahko uporabijo potem kasneje za investicije. S tem želimo
               akumulirati sredstva v bankah. Prebivalstvo trenutno varčuje predvsem kratkoročno.
               Torej, če poslušamo ocene bank, recimo predsednika uprave, pravi, da ima nekvalitetne
               varčevalne račune, ker so bolj ali manj kratkoročni, niso dolgoročni. In seveda
               zaradi tega tudi ni na voljo ustrezne kategorije sredstev bankam za naložbe v
               gospodarstvu, tako srednjeročne kot dolgoročne, zato se mi zdi, da je potrebno nekaj
               narediti in to spodbuditi prebivalstvo k varčevanju na dolgi rok.</p>
               <p>Predlagamo tudi, da se razmisli o ustanovitvi tako imenovanega strateškega sklada za
               investicije, ki bi nadomestil banke, ki nočejo investirati oziorma odobravati
               posojila zdravim in perspektivnim podjetjem. Moram poudariti, da, seveda, če
               poslušamo banke pravijo, da oni kreditirajo dobre naložbe. Samo kaj je dobra se je
               sedaj v zadnjih letih izjemno spremenilo oziroma v zadnjem pol leta. To, kar je bilo
               pred enim letom dobro, danes ni več dobro. In zaradi tega podjetja, ki seveda iščejo
               ta denar do teh virov zelo težko pridejo.</p>
               <p>Spoštovani! Predlagali smo niz ukrepov, ki naj jih Vlada prouči, ki naj bi pomagali
               Sloveniji iz te nezavidljive situacije, zato so tudi v predlogu sklepov pravzaprav
               blage opredelitve. Torej, najprej opredelitev Državnega zbora do tega paketa. Upam,
               da Dražvni zbor podpira tak paket in da Vladi naložimo oziroma da jo poprosimo ali
               pozivamo, da jih upošteva. Toliko uvodoma z moje strani.</p>
            </sp>
            <sp xml:id="SDT5-OZG-Nujna-004-2009-05-18.sp3">

               <speaker>PREDSEDNIK VILI REZMAN:</speaker>

               <p>Hvala lepa, kolega Vizjak. Preden predamo besedo naj vas obvestim, da je po
               pooblastilu z nami gospa Silva Črnugelj namesto gospoda Antona Colariča.</p>
               <p>Sedaj pa prosim za sicer kratko in zelo jasno stališče, ki smo ga v pisni obliki s
               strani ZPS-ja dobili, prestavi še gospa Briški.</p>
            </sp>
            <sp xml:id="SDT5-OZG-Nujna-004-2009-05-18.sp4">

               <speaker>MARTA BRIŠKI:</speaker>

               <p>Hvala za besedo. Zakonodajno-pravna služba je že v pisnem mnenju uvodoma opozorila na
               nekoliko nenavadno situacijo, ko je predmet obravnave pravzaprav predlog sklepa v
               zvezi s paketom ukrepov. To se pravi, v zvezi z gradivom, ki pravzaprav nikjer ni
               bilo obravnavano in nikjer tudi ne sprejeto.</p>
               <p>Naši pomisleki, ki smo jih tudi zapisali, se nanašajo zlasti na v takšnem primeru
               sploh možnost, kako na te ukrepe na ta celoten paket tudi vsebinsko vplivati. To se
               pravi, na kakšen način je sploh možno v takem primeru predlagati spremembe posameznih
               ukrepov. Ne glede na to pa smo vendarle predlog predloga obeh sklepov, ki sestavljata
               te en predlagani sklep, predlog sklepa v zvezi s paketom ukrepov za izboljšanje
               gospodarske in socialne situacije v Sloveniji proučili.</p>
               <p>Seveda pri sami proučitvi se nismo mogli izogniti tudi proučitvi ukrepov na katere se
               nekako nanašata. Pri sami proučitvi teh ukrepov smo ugotovili, da so nekateri ukrepi
               po našem mnenju tako konkretno izoblikovani, da pravzaprav Vladi onemogoča ali zelo
               omejijo in manevrski prostor pri oblikovanju politike na posameznem družbenem
               življenju, kar pa je potem seveda z vidika Ustave in njenega načela delitve oblasti,
               po našem mnenju, zelo vprašljivo.</p>
               <p>Pri tem posebej izpostavljam tudi <stage type="mag"/>
               <stage>(Nadaljevanje)</stage> drugi predlog sklepa, ki Vlado pravzaprav poziva, da le določi časovne
               okvire za realizacijo teh ukrepov na katere sem opozorila. To se pravi, tudi te
               ukrepe za katere menimo, da bo pravzaprav zelo konkretno navedeni. Toliko z naše
               strani. Hvala.</p>
            </sp>
            <sp xml:id="SDT5-OZG-Nujna-004-2009-05-18.sp5">

               <speaker>PREDSEDNIK VILI REZMAN:</speaker>

               <p>Hvala lepa. Slišali smo dodatne obrazložitve obeh, ki sta predstavljala doslej
               dobljena pisna gradiva. Sedaj pa prehajamo k uvodnim besedam predstavnikov Vlade.
               Prvega mag. Mitjo Gasparija prosim.</p>
            </sp>
            <sp xml:id="SDT5-OZG-Nujna-004-2009-05-18.sp6">

               <speaker>MAG. MITJA GASPARI:</speaker>

               <p>Hvala lepa za besedo. Lep pozdrav vsem prisotnim! Vlada bo na razpravljeno zahtevo in
               predloge odgovorila v pisni obliki do seje Državnega zbora, tako glede predlogov, kot
               tudi glede aktivnosti, ki sama izvaja. Tako, da same ne bi danes podrobno šel v
               posamezne predloge.</p>
               <p>Bi pa nekaj komentarjev dal na splošno oceno, ki je bila tudi zapisana oziroma
               povedana in glede tega kaj tuje inštitucije mislijo o Sloveniji.</p>
               <p>Prvič, glede tega v kakšnih okoliščina je Slovenija prišla v situacijo mednarodne
               gospodarske in finančne krize je treba povedati, da je leta 2007, pred letom 2008, in
               da leto 2008 seveda ni bilo več podobno letu 2007. Mimogrede nekatere mednarodne
               inštitucije tudi te neuradne navedbe dokumentov OECD-ja govorijo o tem, da niti leta
               2007 ni bilo tako dobro kot se na prvi pogled zdi glede uspešnosti javnofinančnega
               položaja. Ampak o tem verjetno drugič.</p>
               <p>Kar se tiče leta 2008 je pomembno, da smo v letu 2008 prepolovili gospodarsko rast.
               To se pravi, da se je znižala na približno 3,4% in da je bil zadnji kvartal v tem
               letu že negativen.</p>
               <p>Drugič, da je fiskalna situacija v tem letu že bila v primanjkljaju, in sicer za
               nekaj manj kot en odstotek družbenega proizvoda. Da se je v letih po letu 2005 močno
               akumuliral zunanji dolg, ki v tej situaciji, ko prihajamo v gospodarsko kriz pomeni
               nevarnost za normalno odplačevanje teh obveznosti, če bi prišlo do dodatnih težav na
               mednarodnih finančnih trgih, čemur smo bili priča ob koncu leta 2008.</p>
               <p>Glede ukrepov, ki so bili sprejeti leta 2008 je večina teh ukrepov bila nepovezanih s
               prihajajočo krizo. Konec koncev tudi nihče ni govoril o krizi. So bili pa ti ukrepi
               pretežno ukrepi, ki so zmanjševali prihodke javnih financ in povečevali odhodke
               javnih financ. Če naštejem samo bistvene: brezplačni vrtec za drugega otroka v letu
               2009 pomeni 10,3 milijona evrov dodatnih stroškov. Subvencije za dijaško prehrano
               32,9 milijonov evrov dodatnih stroškov. Odpoved plačnih oziroma odstranjevanje
               plačnih nesorazmerij 210 milijonov evrov dodatnih stroškov. Odprava davka na plačilno
               listo v letu 2009 230 milijonov evrov. Zniževanje stopnje davkov na davek od dobička
               pravnih oseb oziroma dohodka pravnih oseb 190 milijonov evrov. Investicijska olajšava
               na isti zakon oziroma zakon o davku pravnih oseb 42 milijonov evrov. Dvig davčne
               olajšave pri dohodkih za nič dohodkovni razred 11 milijonov evrov. Vse skupaj je to
               na obeh straneh bilanca javnega državnega proračuna pomenilo približno 700 milijonov
               evrov, kar je 2% družbenega proizvoda. Vsi ti ukrepi niso bili narejeni zaradi tega,
               da bi bolje pripravljeni pričakali zadeve, ki jim sedaj rečemo kriza, ampak iz
               razlogov, ki so imeli drugačno osnovo, prav gotovo ne osnovo, ki bi bila skladna s
               predhodno izpeljano davčno reformo na eni strani. In na drugi s kvalitetno dodatno
               opravljenimi socialnimi kolektivi, ki bi imeli seveda karakter stabilne uporabe v
               bodoče. <stage type="mag"/> <stage>(Nadaljevanje)</stage> Namreč šlo je po eni
               strani za dokončno zniževanje davčnih bremen, kar pomeni strukturni ukrep, na drugi
               strani ni prišlo do ustreznih strukturnih sprememb na področju javno finančne porabe,
               na področju zdravstva, pokojnin in pa socialnih izdatkov. Torej situacija ni tako vse
               splošno bila ugodna za začetek delovanja v pogojih krize, kot se rado omenja.</p>
               <p>Glede tega torej je Slovenija, ki je prišla v to situacijo z javnofinančnim
               izhodišči, ki so bila povprečna, ne odlična, če pogledate situacijo v državah, ki so
               v letu 2006, 2007, 2008 v evro skupini, se omejujem samo na evro skupino, katere
               članica je tudi Slovenija, boste ugotovili, da so bile v tem cikličnem vzgonu države,
               ki so imele bistveno boljši javnofinančni rezultat kot Slovenija, ki je zabeležila en
               sam javnofinančni manjši presežek v letu 2007. Kar pomeni, da kumulativno se ni
               nabralo veliko javnofinančnih prihrankov, nabralo se je pa veliko javnofinančnega,
               tudi javnofinančnega dolga, če ga ocenjujemo ne zgolj samo za neposredno zadolžitvijo
               države, ampak z izdanimi jamstvi oziroma garancijami, ki so bile izdane predvsem
               Darsu v tem obdobju. Ampak ne glede na to, jaz sem samo zaradi tega povedal, ker je
               bilo na začetku povedano, da smo na nek način zapravili velike ugodnosti, ki so bile
               na začetku dane na javnofinančnem in drugih področjih.</p>
               <p>Glede ocene mednarodnih inštitucij se ni mogoče strinjati z navedbami v tem gradivu
               iz preprostega razloga, ker takih navedb v teh gradivih ni. Torej, če pogledamo
               gradiva, ki so uradna, če smo toliko korektni z obravnavo, samo uradna gradiva.
               Gradiva mednarodnega denarnega sklada, ki je izšlo pred nekim tednom in ki ga
               obravnava njihov odbor izvršnih direktorjev, ne govori o kakšni posebni kritiki
               Slovenije glede ukrepov na področju kriznih ukrepov. Bom tudi povedal glede tistega
               posebnega ukrepa glede plačevanja, subvencioniranja polnega delovnega časa. Sicer pa
               ugotavlja, da je kombinacija in pa približno, kombinacija in pa obseg intervencij v
               Sloveniji na področju ukvarjanja s krizo ustrezna. Enako mnenje je tudi v neuradnem
               dokumentu, ker še ni uraden, OECD-ja. Ko bo uraden, bomo lahko to tudi ustrezno
               komentirali.</p>
               <p>Podobno je tudi v gradivu, ki ga obravnava EPC. To je svet za ekonomsko politiko
               Ecofina, ki v svojih zaključkih ne ugotavlja, da bi Slovenija na področju ukrepov, ki
               se sprejemajo, naredila kakšno zelo veliko napako do sedaj. Toliko glede teh
               ukrepov.</p>
               <p>Tudi ocena glede gospodarskega padca oziroma negativne gospodarske rasti v Slovenijo,
               v letošnjem letu bi priporočil, da počakamo leto, da se bo izteklo in potem damo
               oceno ali je to najbolj dramatično leto primerljivo z drugimi evropskimi državami v
               letu 2009 ali ne. Mimogrede, tudi, če bi upoštevali to konzervativno oceno za
               Slovenijo, je pod povprečjem evro območja. Za evro območje je ocena evropske komisije
               čez 4%. Mislim, da 4,3 ali 4,4% padca gospodarske aktivnosti .../Nerazumljivo./...
               glavni gospodarskih partnerjih je pa ta padec še večji od 5%. Torej Slovenija tako
               dramatično ne odstopa na slabše, kot želi prikazati.</p>
               <p>Glede ukrepov, ki jih je Vlada pripravljala oziroma sprejemala pa naslednje in s tem
               tudi potem na nek način odgovor na predloge, ki so dani. Ki jih sicer pozdravljamo pa
               vendarle mislimo, da je večina teh predlogov ali slabo domišljena ali pa v veliki
               meri že inkorporirana v drugih ukrepih.</p>
               <p>Kar se tiče dosedanjih ukrepov v boju proti krizi, je Vlada sprejela ukrepe, ki so
               približno znesli okrog 600 milijonov dodatnih impulzov za potrošnjo. Relativno zelo
               malo impulzov skozi davčne olajšave in pa nekaj ukrepov, ki zmanjšujejo nestabilnost
               javnih financ o katerih bo seveda treba tudi kdaj govoriti. Delovanje samo
               avtomatičnih stabilizatorjev v letošnjem letu bo prineslo za približno 700 do 800
               milijonov zmanjšanih virov sredstev, ker pač delujejo avtomatični stabilizatorji
               preko ustreznega avtonomnega zmanjšanja prihodkov in pa seveda avtonomnega zviševanja
               odhodkov. Govorim za nadomestila oziroma subvencije za brezposelne. V tem primeru se
               je Vlada odločala za ukrepe na ta način iz dveh ali treh razlogov, ki so mimogrede
               tudi osnovni razlogi, ki jih mednarodne inštitucije, ko analizirajo boj proti krizi
               poudarjajo.</p>
               <p>Prvič. Da morajo biti ukrepi direktno usmerjeni v potrošnjo, <stage type="mag"/> <stage>(Nadaljevanje)</stage> za njeno povečevanje, ali investicijsko ali
               drugačno. Drugič. Da so davčne olajšave podrejene zaradi tega, ker ne delujejo na
               potrošnjo, ampak delujejo neposredno, ampak kvečjemu posredno preko učinka
               premoženjskega in pa drugih načinov in da seveda, če se želi iti z davčnimi ukrepi,
               potem morajo slediti tudi ustrezni strukturni ukrepi na nacionalni potrošnji.</p>
               <p>Tretjič. Da je glavni problem delovanja protikrize, seveda normalno delovanje ali pa
               kolikor toliko normalno delovanje finančnega sistema in zaradi tega ukrepi, ki so
               bili sprejeti že od novembra skupaj med prejšnjo in sedanjo Vlado v višini 12
               milijard evrov in seveda tudi jamstvena shema v višini milijarde 200. Glede kritike
               za jamstveno shemo bi veljalo poudariti, da tudi Državni zbor več kot en mesec
               obravnaval ta zakon in plus tega je en mesec porabil zato, da je lahko ponovno
               glasoval o tem zakonu. Zaradi ene minorne spremembe v zakonu, ki se je tikala zadrug.
               Torej Vlada je .../Nerazumljivo./... del odgovornosti za morda prepočasno
               implementacijo tega ukrepa pa vendarle velja, da je ta odgovornost deljena tudi z
               Državnim zborom.</p>
               <p>Vlada bo seveda, če bi banke slučajno ne bile pripravljene vstopiti v to jamstveno
               shemo ali jo pa ne izvajati na ustrezen način, bo uporabila mehanizme s katerimi bo
               dosegla, da se bo ta shema izvajala preko Sid banke neposredno do podjetij. Prva
               avkcija naj bi bila naslednji teden in na osnovi te avkcije bomo videli na kakšen
               način bodo subjekti na trgu reagirali.</p>
               <p>Ko gre za sklop ukrepov, kot sem rekel, ki jih je Vlada že sprejela, je Vlada
               sprejela tudi ukrepe na področju tako zagotavljanja delovnih mest. Ugotovitev, ki je
               splošna za Evropsko unijo je, da je večina držav, ne glede na to kritiko v
               narekovajih, da se ta ukrep ne sme izvajati ali pa ga je dobro izvajati samo omejen
               čas, ga izvajajo praktično vse evropske države. Od Nemčije naprej ga izvajajo več ali
               manj vsi. Res je, da mora biti ta ukrep biti začasen in da mora biti seveda tudi
               primerno finančno in sicer dimenzioniran.</p>
               <p>Drugi ukrep, ki ga je Vlada sprejela in ga tudi poslala v parlament je glede
               zagotavljanja dela na čakanju, ki je ukrep, ki dopolnjuje prvi ukrep in s tema dvema
               ukrepoma se v bistvu zmanjšuje možnost odpuščanja ljudi, ki bi bili primerni zato, da
               bodo zopet lahko aktivno sodelovali v poslovnem procesu, ko se bo situacija
               izboljšala. Namreč bistveno dražje je človeka poslati v brezposelnost in ga potem
               vračati v delovni proces, ko se situacija izboljšuje in tukaj je seveda pomemben
               dejavnik, ki bo vplival na kvaliteto tega ukrepa je sposobnost delodajalcev, da
               spoznajo katere profile izobraževanja potrebujejo v naslednjem obdobju, ko se bo
               proizvodnja zopet normalizirala. Do sedaj je nekaj problem na tem področju. Tudi
               glede spoznavanja tega kakšni profili dodatnega izobraževanja so potrebni in tukaj
               mislim, da bo sodelovanje z delodajalci še kako pomembno zato, da bi ukrep bil
               uspešen.</p>
               <p>Poleg tega je Vlada sprejela precej ukrepov, ki bodo kolegi razložili, če bodo
               želeli, na področju vlaganj v subvencijo ali drugih oblik vlaganj v nove tehnologije,
               raziskave in razvoj in pa v energetsko varčnost. Tako, da se bo videlo iz dokumenta,
               ki bo v petek na razpolago o dejavnosti Vlade na področju izvajanja ukrepov proti
               krizi. Po drugi strani se Vlada ni odločala za dodatne davčne olajšave, prvič, ker in
               to je konec koncev tudi zanimivo zapisano v dokumentih Evropske unije in pa tudi
               OECD-ja in tudi mednarodnega denarnega sklada, da so dodatne davčne olajšave v tem
               trenutku, če so že, morajo biti usmerjene samo v targetirane skupine socialno
               ogroženih, ne pa za dodatne olajšave za investicije, dodatne olajšave davka na
               dobiček ali podobnih stvari, ker so v danem trenutku na kratek krog, makroekonomsko
               gledano, bistveno manj učinkovite, kot so tiste, ki delujejo direktno na osnovne
               izvore krize, to pa je zmanjšanje trošenja. Glede tega kaj bo v naslednjem obdobju in
               kako se bo Vlada do tega opredelila, glede razvojnih stvari, se bo videlo iz tega
               dokumenta. Poleg tega je tudi Vlada sprejela <stage type="mag"/>
               <stage>(Nadaljevanje)</stage> nekaj, kar je bistveno. To pa je, da bo že z letom 2010 začela s tako
               imenovanim programskim proračunom, ki ga do zdaj žal nismo mogli uveljaviti, ker ni
               bil pripravljen. Kar pomeni popolnoma drugačno logiko priprave izdajanja in pa tudi
               preverjanja kvalitete proračunskih dokumentov. To, da se bodo razvojni dokumenti
               nekoliko bolj ujemali s tistim, kar imamo praviloma potem v državnem proračunu. Če
               boste pogledali od 2000 naprej do 2009 in primerjali razvojne dokumente, ki jih je
               cela paleta in pogledali številko v državnem proračunu, boste težko našli kakšno
               posebno korelacijo med tema dvema zadevama. Empirično stvari ne .../Nerazumljivo./...
               s tistim, kar je v razvojnih dokumentih zapisano. Ampak praviloma so strukturni
               deleži razvojnih politik praviloma ravni oziroma krivulje so ravne. Se pravi, da se
               .../Nerazumljivo./... spreminjajo. To pomeni ali, da imamo relativno slabe razvojne
               dokumente ali pa, da jih slabo izvajamo v finančnih dokumentih, ki se jim reče
               državni proračun.</p>
               <p>Tisto, kar mi mislimo, da so bistveni ukrepi v tem trenutku je sprostitev kreditnega
               krča skozi ukrepe na finančnem trgu. Zaradi tega je tudi prišlo do izrazite okrepitve
               Sid banke, da bi situacija nedelovanja kreditnega .../Nerazumljivo./... lahko država
               bolj ustrezno posegala v situacijo na trgu. Prvič. Drugič. Zadolžitev bank v tujini.
               Brez te zadolžitve v tujini za pridobitev dodatnih finančnih virov tudi nobena
               jamstvena shema ne bo delovala, ker je potrebno pridobiti ustrezne kvalitetne
               dolgoročne vire. Ljubljanska banka je potrebovala več kot 3 mesece, da se je
               pripravila za to, da bo šla v zadolžitev v tujini. Če ta zadolžitev v tujini ne bo
               delovala preko poslovnih bank, bo to izvedla Sid banka.</p>
               <p>Tretjič. V zakonu o javnih financah so navedeni posamezni ukrepi, ki bodo lahko
               sledili, če prvi ukrepi in če bo kriza se nadaljevala. To so poleg možnosti, da
               garancije za zadolževanje v tujini, seveda tudi možnost neposrednega kreditiranja s
               strani države bank, ker je manj verjetno, da je potrebno. Drugič. Odkup terjatev od
               bank, tukaj so mišljene predvsem dobre terjatve, če ne bi banke bile uspešne v svojem
               poslovanju. Četrtič. Dokapitalizacija bank, če bi prišlo do tega, da bi banke
               izgubile svojo solventnost. Do tega trenutka Banka Slovenije ne ocenjuje, vsaj ne po
               podatkih s katerimi razpolagamo, da bi ta situacija bila v Sloveniji že takšna, da bi
               zahtevala posebne ukrepe. Mi ne vidimo potrebo po tem, da bi ustanavljali novo
               inštitucijo, ker imamo SID banko, kjer lahko usmerjamo aktivnosti, ki so v tem
               kontekstu potrebne.</p>
               <p>Glede, zdaj bom končal, glede zakonov, ki so dani v proceduro. Mislimo, da so trije
               zakoni, ki govorijo o davčnih ukrepih, o zakonih, ki so bili že nekajkrat v proceduri
               in jih je Vlada zavračala. V tem trenutku ne vidimo potrebe, da bi stališče
               spreminjali. Glede ukrepa, ki se mu sicer uradno reče zakon o spremembah v javnih
               financah bi bil pa boljši naziv zakona o plačilnih storitvah, kamor bi se ta tematika
               lahko prenesla. Ne vidimo razlogov, da ga ne bi podprli. Medtem, ko zakon o
               subvencijah pa ne vidimo razlogov, da bi na ta način reševali problem.</p>
               <p>Prvič. Kar se tiče avtomobilske industrije. Slovenija ni Nemčija, Češka, Slovaška ali
               Francija in zato takšne vrste ukrepa po našem mnenju ne potrebuje. Še posebej ne, če
               moramo ocenjevati ukrepe v tem smislu, da ne moremo vseh ukrepov hkrati sprejeti
               glede iz javnofinančnih omejitev. Po drugi strani pa namesto subvencij za nakup
               stanovanj predlagamo ukrep, ki bi prišel v Državni zbor. To pa je garancijsko shemo
               za, ne samo za mlade družine, ampak na splošno za prebivalstvo. Tako za njihovo
               reprogramiranje potrošniških in stanovanjskih kreditov, kot tudi za najemanje novih
               stanovanjskih kreditov, ki bodo zmanjšali tudi stroške že najetih kreditov, ki
               postajajo resen problem za dohodke prebivalstva in morajo iti širše od mladih družin.
               In na drugi strani seveda za najemanje novih kreditov pod pogoji z državno garancijo,
                  <stage type="mag"/> <stage>(Nadaljevanje)</stage> ki bi morale biti, seveda
               prvič, bi morale te družine pridobiti možnost oziroma sploh prebivalstvo, da dobijo
               tak kredit in drugič, državne garancije pod boljšimi pogoji. Gre za to, da bi se z
               avkcijo določala višina obrestne mere, ki bi jo država garantirala. Znotraj tega se
               lahko oblikuje tudi posebna garancijska shema za mlade družine, ki bi lahko prišle
               sploh do kreditov za nakup stanovanja oziroma za pridobitev stanovanjskih enot. Sama
               subvencija .../Nerazumljivo./... ne bo prišla .../Nerazumljivo./... popolnoma
               nepomembna. Še posebej glede na svojo velikost, 10.000 evrov seveda pri nakupu
               stanovanja ne pomeni kakšne posebne možnosti, spodbude zato, da bi lahko do
               stanovanja takšna družina prišla. Predvsem je pomembno, da se omogoči, tisto, kar je
               zdaj neomogočeno. To pa je, da take družine sploh ne morejo pridobiti stanovanjskega
               kredita. Toliko glede zakonov.</p>
               <p>Glede same fiskalne situacije je pa treba opozoriti, da pri tem, ko imamo ta trenutek
               okrog nekaj čez 5% proračunski primanjkljaj, ki ni nastal zgolj samo zaradi ukrepov v
               letu 2009, ampak tudi zaradi ukrepov v letu 2008, ki se prenašajo v 2009. Kdaj je
               zdaj ta zgornja meja, ki si jo država Republika Slovenija lahko privošči? Ne zaradi
               tega, ker bi mislili, da je to načeloma previsoka, ampak zaradi tega, ker so viri
               financiranja v tujini tako omejeni, da ne dovoljujejo bistvene svobode pri določanju
               javnofinančnega primanjkljaja. Prvič. Drugič. Ker finančni trgi ocenjujejo posamezne
               države tudi po sposobnosti njihovega fiskalnega sistema, da ostane vzdržen. Če ni
               takšen, potem najmanj, kar je, cene njihove zadolžitve močno povečujejo oziroma
               zmanjšujejo obseg možne zadolžitve v tujini. To sta najmanj dva razloga, ki
               zahtevata, da se ob skrbi za to, da se z ukrepi proti finančni in gospodarski krizi
               zmanjšajo posledice, po drugi strani pa zagotavlja tudi vzdržnost javnofinančnih
               bilanc v naslednjem obdobju. Na osnovi tega bo Vlada za petkovo sejo, izredno sejo
               Državnega zbora predložila dva dokumenta. Prvič bo, prvi dokument bo vseboval
               vsebinske odgovore na tako imenovani paket predlaganih ukrepov, ki jih je SDS
               predlagal Državnemu zboru in drugič, gradivo v katerem bo Vlada razložila ukrepe,
               empirično in vsebinsko, ki jih je do sedaj sprejemala in jih ima tudi namen še
               sprejeti v letošnjem letu, tako da bi ob razpravi imeli celovito sliko. Hvala
               lepa.</p>
            </sp>
            <sp xml:id="SDT5-OZG-Nujna-004-2009-05-18.sp7">

               <speaker>PREDSEDNIK VILI REZMAN:</speaker>

               <p>Hvala lepa gospodu ministru. Dr. Lahovnik.</p>
            </sp>
            <sp xml:id="SDT5-OZG-Nujna-004-2009-05-18.sp8">

               <speaker>DR. MATEJ LAHOVNIK:</speaker>

               <p>Hvala lepa. Jaz ne bi ponavljal vsega in bi nadaljeval tam, kjer je minister pred
               menoj končal. Rekel bi samo to, da pač akceptiram in se strinjam z mnenjem
               Zakonodajno-pravne službe. Vlada je do sedaj z namenom pomagati gospodarstvu
               predčasno izvedla nekatere razpise iz evropskih strukturnih skladov in poskušala čim
               bolj pospešiti iz tega naslova podpore gospodarstev. Naj povem, da je v okviru
               javnega razpisa za sofinanciranje nakupa nove tehnološke opreme za mala ali srednja
               podjetja z enim ali več zaposlenim v obdobju od 2009 do 2011 razpisanih 35 milijonov
               evrov sredstev. Do roka za oddajo vlog smo prejeli 491 vlog. Prav tako je že izveden
               javni razpis za neposredne spodbude za skupne razvojne investicijske projekte v
               obdobju 2009 do 2011 za to obdobje. Razpisanih je za 50 milijonov sredstev do roka za
               oddajo prejetih okrog 68 vlog. Prav tako, ker se strinjamo, da je dejansko problem na
               nek način kreditni krči, da ta seveda še zdaleč ni popustil, se je v okviru
               institucij, ki jih Vlada ima na voljo, poleg Sid banke, ki je zelo pomembna, je tukaj
               tudi slovenski podjetniški sklad, so se zagotovile garancije za kredite, za bančne
               kredite v višini 43 milijonov evrov za garancije, plus še 7,6 milijona evrov za
               subvencioniranje obrestne mere. Na ta način se poskuša predvsem malim in srednjim
               podjetjem zagotoviti dodatna likvidna sredstva za razvojne projekte, ki bi sicer bili
               ogroženi. Moram pa reči, da se seveda na tej točki do neke mere strinjam, da tudi
               banke v tej situaciji ne odigra svoje vlogi tudi obe državni banki. Sta preveč
               pasivni. Tudi zato se moramo v večji meri pač naklanjati na, tako na Sid banko, kot
               na <stage type="mag"/> <stage>(Nadaljevanje)</stage> slovenski podjetniški
               sklad. Na področje človeških virov je za sofinanciranje stroškov projektnih
               interdisciplinarnih skupin za mala in srednja podjetja namenjenih 10 milijonov evrov.
               Namen je pač spodbuditi vključevanje visoko kvalificiranih strokovnjakov za delo na
               raziskovalno-razvojnih aktivnostih podjetja. Seveda s poudarkom, predvsem na razvoju
               in nadgradnji naravoslovno tehničnih kompetenc v gospodarstvu, ki mi pač ocenjujemo,
               da teh najbolj manjka podjetjem. Za sofinanciranje zaposlitev strokovnjakov
               raziskovalcev ob prihodu v podjetja pa je razpisanih 4 milijone evrov za ta namen.
               Gre za to financiranje novih zaposlitev.</p>
               <p>Kar se sicer tiče kreditnega krča o katerem sem govoril, bi, na nek način se lahko
               strinjam s predlagatelji na točki, ko govorijo o problematičnosti bančnega sistema.
               Ker so se banke dejansko v nekem obdobju obnašale kot nekdo, ki vidi, da prihaja huda
               nevihta in so se skrile in čakale, da bo šla mimo in potem bo vse v redu. Ampak vsi
               vemo, da, če bodo tako ravnali, se jim lahko zgodi, da jim bo ta nevihta odpihnila
               večino klientov in dejansko smo lahko na tej točki kritični do bančnega sistema, ker
               sem že dejal, da tudi zato je Vlada v večji meri morala uporabiti tako Sid banko, kot
               slovenski podjetniški sklad mogoče v precej večji meri, kot smo načrtovali. Naj
               povem, da je Vlada dokapitalizirala Sid banko s 160 milijoni evrov na 300 milijonov
               evrov in da je v bistvu ta banka zagotovila podjetjem za premoščanje krize do konca
               marca 674 milijonov evrov dodatnih posojil. Sid banka je tudi nosilka izvajanja
               jamstvene sheme bankam za splošno kreditiranje podjetij in na tej točki se tudi
               strinjam, da je ključno, da dejansko ta shema čim prej zaživi.</p>
               <p>Posebej bi se, da ne bom predolg, rad mogoče čisto na kratko dotaknil še dela davčne
               politike, ki jo tudi predlagatelji na nek način omenjajo. Jaz menim, da je bilo
               pomembno, da je Državni zbor na začetku tega mandata zagotovil, da se zavezancem
               prizna znižanje davčne osnove v višini 30% investiranih sredstev v opremo in v
               neopredmetena dolgoročna sredstva, razen v nekatere vrste motornih vozil. Mislim, da
               je ta ukrep bil izrazito razvojno naravnan, da je ta s spremembo zakona o dohodnini
               bila smiselna in da se je na ta način z davčno olajšavo dejansko pomagalo samostojnim
               podjetnikom. V okviru spremembe zakona o davku o dohodku pravnih oseb je prav tako
               bila sprememba, ki ste jo v Državnem zboru potrdili nujna, ker bi sicer prihajalo do
               nelogičnosti. Da nekdo, ki je samo različno statusno pravno organiziran lahko
               izkoristi olajšavo, nekdo drug pa ne. Res pa je, da je tam omejitev 30.000 evrov, kar
               je za velika podjetja pravzaprav zanemarljivo. Drobiž. Za mala odvisno. Mislim, da za
               mala je to pomembno, tudi manjše .../Nerazumljivo./... Ampak hočem reči, jaz seveda
               bi bil vesel, da je ta olajšava bistveno višja, smo pa vsi v nekih javnofinančnih
               okvirjih, o katerim se pač država v tem trenutku nahaja. Drugače vsi vemo, da idealna
               davčna stopnja bi bila 0%. Ali pa pri dani davčni stopnji, jaz večkrat rečem, 100%
               olajšava, ampak na koncu vedno moraš tehtati na eni strani javnofinančne možnosti, na
               drugi strani pa tisto, kar se lahko podjetjem pomaga. Dejstvo pa je, da mislim, da ta
               ukrep je bil pomemben posebno za male in da je dobro, da ste ga na nek način
               sprejeli. Prav tako zakon o spremembi zakona o davku na dodano vrednost, s katerim se
               je skrajšalo vračilo presežka DDV-ja, iz 60 na 21 dni, res, da je pa problem obdobja.
               Da je seveda to kasnejše obdobje in razumem, da so bili predlagatelji do tega
               kritični. Tudi sam bi si želel, da bi bilo to obdobje bistveno prej. Smo pa spet v
               okviru tiste<stage type="mag"/> <stage>(Nadaljevanje)</stage> problematike
               javnih financ oziroma omejene vreče.</p>
               <p>Sam osebno moram izrecno reči, da se mi zdi v osnovi nujna in to sem že večkrat
               povedal, da dejansko v Sloveniji poskušamo preiti v primeru malih podjetij na sistem
               plačane realizacije pri plačilu davka na dodano vrednost. Preprosto zato, ker je za
               mala podjetja v sedanjih situacijah in tiste, ki imajo mikro podjetja, ko izdajo
               račun, seveda se soočajo s tem, da ta račun ni plačan 60, 90, 180 dni in dejansko
               pogostokrat najemajo kredit, da plačajo DDV oziroma sploh ne upajo izdajati računov.
               Na tej točki se strinjam, da je to potrebno narediti. Res, da nas na nek način
               omejujejo ali pa tudi ne, evropske direktive. Čeprav mislim, da si tukaj lahko
               privošči Državni zbor, da dejansko sprejme nek zakon, kjer pa mora biti ta meja
               nekako bolj, po moje je 7 milijonov evrov bistveno previsoko. Treba je poiskati nek
               realen okvir meje, ki bo bistveno nižja. Recimo Obrtna zbornica na dnevih obrti in
               podjetništva so se zavzeli za 400.000 evrov kot primeren prag in moram reči, da se
               tudi meni osebno zdi v tej situaciji recimo to, recimo primerno. Pri čemer je, ko
               govorimo o plačilu plačane realizacije treba vedeti, da je treba poenostaviti sam
               postopek. Ker tudi sedaj se lahko odločajo do višine 54.000 evrov za plačano
               realizacijo. Vendar je problem, da mora voditi pravzaprav dvojno knjigovodstvo bom
               rekel, poenostavljeno rečeno in je ta postopek zelo, zelo zapleten.</p>
               <p>Kar se pa tiče nekaterih drugih ukrepov. Mislim, da je bilo pomembno, da je Državni
               zbor sprejel zakon o spremembah in dopolnitvah zakona o davčnem postopku, kjer se
               sedaj po novem pravne osebe plačujejo medletne akontacije davka na dohodek glede na
               davčno stopnjo, ki velja za tekoče leto in ne več glede na stopnjo predhodnega leta,
               kar je določen učinek skupaj z nekaterimi drugimi, ki veljajo v tem letu. Mislim, da
               ukinitev davka na izplačane plače je zelo veliko pomenila. Je pa res, da se je to
               zgodilo s tem letom, s 1. 1. 2009 in je pač tisti upravljavec proračuna moral to
               sprejeti kot dejstvo, da je imel pač izpad tam do 300 milijonov evrov sredstev. Zdaj
               ne vem koliko je natančno neto učinek, bodo na financah povedali.</p>
               <p>Tako, da podrobnejši odgovor, kot je bilo že rečeno, bo do petkove seje tudi
               pripravljen. Mislim, da je tako prav. Je pa res, da, kot sem dejal, mogoče zdaj jaz
               ne bi šel bolj v podrobnosti, da se ne bomo ponavljali ali pa, da ne bom predolg.</p>
            </sp>
            <sp xml:id="SDT5-OZG-Nujna-004-2009-05-18.sp9">

               <speaker>PREDSEDNIK VILI REZMAN:</speaker>

               <p>Ministru Lahovniku gre tudi zahvala, ministrici Irmi Pavlinič Krebs pa prošnja, da
               spregovori.</p>
            </sp>
            <sp xml:id="SDT5-OZG-Nujna-004-2009-05-18.sp10">

               <speaker>IRMA PAVLINIČ KREBS:</speaker>

               <p>Hvala lepa. Predlagani ukrepi v paketu ukrepov za, kot jih predlagatelji imenujejo,
               za racionalnejše obnašanje države bi, v kolikor bi spoštovani kolegi spremljali
               aktivnosti Vlade od decembra do danes, lahko ugotovili, da je večina teh ukrepov, ki
               so predlagani, že realizirana oziroma aktivirana in po primerjavi bi lahko tretji
               opazovalec povzel, da gre za prepis vladnih ukrepov, ki se v celoti že izvajajo.
               Imajo tudi dinamiko in ne zgolj dinamiko, imajo tudi finančne posledice. Tako je.</p>
               <p>Uvodoma, če dovolite, bi polemizirala z vašo tezo, da smo na področju, ker ste pač
               povedali v celoti, da smo prevzeli stanje v dobri kondiciji. Tega mnenja na področju
               državne uprave oziroma javnega sektorja z vami ne morem deliti. Rekli ste, v dobri
               kondiciji, da bi se lahko lažje spoprijeli s finančno krizo, ki je bila takrat že
               znana oziroma je bila napovedala že v času vašega mandata.</p>
               <p>Na področju zaposlovanja v javnem sektorju, kar seveda je eden izmed pomembnih
               pogledov, smo opravili natančno analizo. To bomo <stage type="mag"/> <stage>(Nadaljevanje)</stage> tudi predstavili oziroma smo jo v mesecu decembru
               vzeli kot podlago za naše že takrat sprejete ukrepe, lahko nesporno ugotovimo, da se
               je število zaposlenih v javnem sektorju, od leta 2004 do prevzema našega mandata,
               letno povečevalo in sicer s sledečo dinamiko iz leta 2004 na 2005, je bilo 2.310 več
               zaposlenih, 2005, 2006, 1.467, 2006, 2007, 558, 2007, 2008, 1.397. V povprečju je
               torej število zaposlenih v javnem sektorju raslo za 0,7%. Drži to, kar ste pa vi
               prvenstveno poudarjali ves čas svojega mandata, da se je za 2% zmanjšalo število
               zaposlenih v državni upravi v štirih letih. To pomeni 300 zaposlenih v štirih letih
               manj. To drži. V javnem sektorju v celoti, ki pa pomeni pritisk na obseg plač, na
               obseg v javnofinančnih blagajnah pa rast število zaposlenih ni bila obvladovana. Prvi
               ukrepi, sklepi Vlade, naše napovedi so vsi šli v smeri takojšnje zaustavitve rasti
               števila zaposlenih z nenadomeščanjem odhajajočih, z racionalizacijo. Skratka z vsemi
               ukrepi, sklepi in nalogami, ki smo si jaz na tem področju zadali in nenazadnje z
               zadnjim sklepom, če gledate portale glede objav prostih delovnih mest, boste videli,
               da so prazni. Zaradi tega, ker mora vsaka nova zaposlitev preko Vlade in jo mora
               Vlada odobriti. Tako, da na tem področju je bilo stanje, ki smo ga sprejeli
               pravzaprav alarmantno in si takega obnašanja v nadaljevanju nismo mogli več
               privoščiti.</p>
               <p>Vprašanje plač v javnem sektorju. Pomemben javnofinančni odhodek je iz naslova
               povečanja števila zaposlenih in tudi zaradi implementacije sistema, zakona o sistemu
               plač v javnem sektorju v pomembnem delu v kriznem obdobju, seveda dela res, naloga, s
               katero smo se najprej soočili in najprej spoprijeli.</p>
               <p>V mesecu decembru je Urad za makroekonomske analize in razvoj napovedal rast plač v
               javnem sektorju v letu 2009 za 9,9% točk. Glede na napovedano rast v realnem
               sektorju, govorim o mesecu decembru 2008, za 3% točke. Glede na že takrat viden izpad
               obsega javnofinančnih prihodkov zaradi tega, kar je minister Gaspari uvodoma lepo
               povedal, smo začeli s pogajanji s sindikat javnega sektorja, ki so trajala, ki so
               bila intenzivna in s pomembnim razumevanjem sindikatov javnega sektorja je bil
               dosežen dogovor, ki je rezultiral v manjšem javnofinančnem odhodku na področju plač v
               javnem sektorju v letu 2009 za 100 milijonov evrov. Z ostalima dvema predpisoma, ki
               ste jih sprejeli v parlamentu, gre za zmanjšanje plač funkcionarjev, gre za 4% točke,
               z uredbo na Vladi za ustavitev rasti, usklajevanja plač direktorjev v javnem
               sektorju, je skupaj rezultat zmanjšanja obsega plač za 103,2 milijona evrov. <stage type="mag"/> <stage>(Nadaljevanje)</stage> To je konkreten finančni
               rezultat.</p>
               <p>Vprašanje materialnih stroškov, kot ga predlagate pa mi dovolite, da uvodoma si
               seveda privoščim hudomušen pogled na vaš predlog. Vaš predlog glasi, da naj državni
               upravi zmanjšamo obseg materialnih stroškov za 30%. To kaže, da je bilo po vaši oceni
               trošenje materialnih stroškov vaše Vlade tako neracionalno, da menite, da zmoremo mi
               poslovati z zmanjšanjem materialnih stroškov za 30%.</p>
               <p>Zaradi napovedane napovedi Urada za makroekonomske analize in razvoj že ob
               sprejemanju prvega rebalansa v letu 2009, ki je položaj javnofinančnih prihodkov in
               odhodkov bistveno poslabšal, smo se vsi ministri, ki smo dolžni in zadolženi za javni
               sektor, v delovni skupini lotili tega napovedanega zmanjšanja javnofinančnih odhodkov
               z res pomembno odgovornostjo in ste osredotočili na zmanjšanje tudi materialnih
               stroškov oziroma se ukvarjali z vprašanjem kako zmanjšati stroške plačila blaga in
               storitev ter nakupa in gradnje osnovnih sredstev za potrebe upravnih državnih organov
               in tudi za ostalih oseb javnega prava, torej javnih zavodov, agencij in tako
               dalje.</p>
               <p>Pripravili smo nabor ukrepov, sprejeli sklepe Vlade. V podrobnosti ne bom šla. In
               zadali smo si za cilj, da zmanjšamo na teh dveh področjih, torej na materialnih
               stroških in stroških investicij obseg sredstev za 20%. To pomeni na materialnih
               stroških vseh javnofinančnih blagajn okoli 150 milijonov manj odhodkov in na področju
               ostalih, torej nakupa in gradnje osnovnih sredstev za okoli 250 milijonov evrov manj
               javnofinančnih odhodkov. To je, zadali smo si težek cilj. Ob pripravi rebalansa
               proračuna 2009 ga moramo realizirati, vsak proračunski uporabnik in sicer strinjam se
               z vašim predlogom. Ne na način linearnega zmanjševanja, ampak na način zmanjševanja
               stroškov na teh proračunskih postavkah in tam, kjer ne bomo posegli v razvoj na
               posameznih področjih in na obseg in kvaliteto storitev, ki jih opravljamo.</p>
               <p>Tako, da ob rebalansu proračuna bo rezultat vseh teh ukrepov, ki je zelo obširen in
               dejansko ni zgolj ... Na primer vaš predlog je, da naj zmanjšamo pogodbe, ki jih
               imamo sklenjene. Na podlagi sklepa Vlade je moral vsak proračunski uporabnik
               obstoječe pogodbe nad 40.000 evri pregledati in v roku meseca dni Vladi poročati
               koliko prihrankov bi ob teh pogajanjih oziroma smo že dosegli oziroma jih bomo
               dosegli. Na seji Vlade v četrtek bomo o tem razpravljali oziroma s tem podatkom
               seznanili. Samo ministrstva sama, mi pač zbiramo te podatke na Ministrstvu za javno
               upravo. Prvi podatki kažejo, da smo v mesecu dni, kar smo uspeli zbrati, ko so nam
               ministrstva poroča, je prihrankov ta trenutek že za 23 milijonov evrov. Kar pomeni,
               da ministrstva ob zavedanju in ob sklepih Vlade, ki so jasni, da na teh proračunskih
               postavkah zmanjšanje v 20% obsegu mora rezultirati ob rebalansu proračuna, da vsi to
               jemljejo to neizmerno resno in skušamo zmanjševati stroške tudi na način pogajanja že
               obstoječih pogodb. Zakon napoveduje večje vrednosti, da se objavljajo. <stage type="mag"/> <stage>(nadaljevanje)</stage> Mi smo sklepom vlade zavezali
               vse posredne in neposredne proračunske uporabnike, vsi so dobili navodila. Gre za
               konkretne akcijske ukrepe, da naročila, ki so bo bivšem zakonu se imenovana naročila
               male vrednosti, smo dolžni objavljati na spletnem portalu in to na portalu Uradnega
               lista Republike Slovenije. Objave se vršijo in naša izkušnja ta trenutek je že, da se
               v postopkih, kjer je prej proračunski uporabnik bil dolžan dobiti zgolj tri ponudbe,
               danes javi petnajst ponudnikov in na koncu ugotavljamo, da dosegamo nižje cene
               posameznih storitev. Tukaj so vsi konkretni ukrepi, ki nam bodo pomagali zmanjšati
               obseg javno-finančnih odhodkov za naše delo, ne pa v škodo tistih razvojnih storitev,
               informacijske tehnologije, vsega tega kar pa nujno želimo izvesti za to, da bomo bolj
               učinkoviti.</p>
               <p>Zmanjševanja administrativnih ovir. Pravite, nadaljujte tako kot smo mi to počeli. Mi
               smo po natančni analizi vaših delovanj na tem področju, ugotovili kar nekaj
               pomanjkljivosti. V letu 2008, ste si na primer zadali za cilj, da boste odpraviti
               točno detektirane administrativne ovire, ker to ni bilo sistemsko vgrajeno kot
               obveznost dela posameznega ministrstva, smo bi ob analizi v mesecu decembru
               ugotovili, da je bila realizacija teh ukrepov, katerih ciljni datum je bil leta 2008,
               zgolj 30%. Med njimi je že od leta 2007, točno ukrepi, ki ga predlagate tudi tej
               vladi, da naj ga realizira, to je skoncentrirane javno-finančnih, se pravi način
               plačevanja, zagotoviti tak način plačevanja davčnih in drugih dajatev na enem mestu z
               enim plačilnim nalogom. Leta 2007 ste si ga zadali kot cilj, danes je 2009 in še
               vedno ni realiziran. Jaz želim, da mi ne prevzemamo vaše prakse, kjer z donečimi
               besedami poudarjamo, da smo to sprejeli kot v sklepu vlade, realiziramo potem pač ne,
               ker s tem poslovnega okolja gospodarskim subjektom, mikro, malim in srednjim
               podjetjem ne izboljšamo, ampak napovedujemo, da bomo izboljšali. Zaradi tega smo na
               področju odprave administrativnih ovir sistemsko pristopili, sklepi vlade gredo v
               treh področjih, ampak da vas ne obremenjujem, to bo vse v pisnih odgovorih. Na vseh
               področjih, skratka, ki jih predlagate, vam lahko zagotovim, da so ti predlagajoči
               ukrepi nepotrebni, kot jih predlagate, niso nobena dodana vrednost, se izvajajo,
               izvajajo se v obsegu kot je potreben in na vse najboljše možne načine in tukaj v
               celiti se pridružujem stališču Zakonodajno-pravne službe, da v kolikor bi Državni
               zbor tak sklep sprejel, da naj vlada to naredi, bi hkrati, bi to ne odražalo
               dejanskega stanja. Mi večino teh ukrepov, ne samo, da smo jih realizirali, ampak jih
               realiziramo, na primer neko polovico od tega so v postopku realizacije in bi bilo
               nemogoče, da bi, skratka dosegli kakršnekoli učinke. Mi bomo, da boste videli, da je
               temu res tako, tako kot je minister Gaspari povedal, celovito pripravili tudi ocene
               učinkov teh ukrepov varčevanja na tem področju in na tem področju, glede na to, da
               ste predlagali prav enako kot mi delamo, si štejem v dobro, da drugih boljših ukrepov
               na tem področju ni videti. Hvala lepa.</p>
            </sp>
            <sp xml:id="SDT5-OZG-Nujna-004-2009-05-18.sp11">

               <speaker>PREDSEDNIK VILI REZMAN:</speaker>

               <p>Hvala lepa tudi vam. Še minister dr. Ivan Svetlik ima besedo. <stage type="mag"/>
               </p>
            </sp>
            <sp xml:id="SDT5-OZG-Nujna-004-2009-05-18.sp12">

               <speaker>DR. IVAN SVETLIK:</speaker>

               <p>Hvala lepa, spoštovane poslanke in poslanci.</p>
               <p>Jaz bi najprej reagiral na tisto uvodno ocenjevanje ukrepa subvencioniranja polnega
               delovnega časa, kar je komentiral že minister Gaspari. Ne le da več kot polovica
               evropskih držav podoben ukrep že ima, mi smo ga imeli sicer med prvimi. Naj vam povem
               podatek: preko 650 podjetij je že v tem ukrepu, z več kot 63 tisoč zaposlenimi in mi
               ocenjujemo, da smo s tem ohranili najmanj 8 tisoč delovnih mest. Zdaj ti očitki, da
               je ukrep premalo ciljan, ne bodo držali, ker je ciljan na podjetja, ki nimajo
               naročil. Če bi bil bolj ciljan, bi pomenil državno pomoč in bi še zdaj čakali na
               dovoljenje Bruslja in ga ne bi imeli, če bi šli še bolj selektivno od tega.</p>
               <p>Kar zadeva možne zlorabe. Torej, mi po preverjanju nekaterih najav inšpekcije nismo
               ugotovili, da bi do njih prihajalo. Če so, prosim posredujte takšne informacije.</p>
               <p>Kar zadeva nevarnost za javnofinančne odhodke, lahko mirno trdimo, da je ta ukrep
               mnogo cenejši, kot bi bile izgube pri eventualnem splošnem zmanjševanju prispevkov,
               in celo več, ugotavljamo lahko, da je ta ukrep tipično "win-win<stage>(?)</stage>" ukrep, kjer
               delodajalci poleg subvencije prihranijo tisto, kar bi sicer izplačali za odpravnine
               odpuščenim delavcem. Država sicer res da subvencije, vendar bi morala v primeru
               odpuščanja dati nadomestila plač in delavci, ki ostanejo zaposleni zdaj plačujejo
               prispevke nazaj v državno blagajno tako, da v resnici ta prihranek oziroma vplačila
               znašajo precej več, kot so subvencije same. Isto velja za zaposlene, da pridobijo s
               tem, ko ohranjajo zaposlitev, delovna mesta in socialno varnost.</p>
               <p>Kar zadeva same ukrepe, jih jaz ne bom zelo podrobno komentiral, nekaj pa vendarle. V
               prvi skupini teh, ki zadevajo fiskalno področje, je posebej navedeno, da naj bi šli
               na oproščanje oziroma zniževanje prispevkov za novo zaposlene. Mi se tega lotevamo na
               drug način, bolj ciljano tako, kot je bila tudi kritika v uvodu. Se pravi, za
               zaposlovanje posameznih ciljnih skupin dobijo delodajalci enkratne ali subvencije za
               daljše obdobje. Ravno tako se veliko vlaga v samozaposlovanje, v pripravo na
               samozaposlitev in tudi v subvencioniranje samozaposlitve. Na tak način prispevamo k
               ustanovitvi vsaj 1500 podjetij letno. Ta številka se sicer giblje, torej je tudi
               višja in ocenjujemo, da je ta ukrep dober, saj po dveh letih ostane v igri še vedno
               več kot 70% tistih, ki so šli ta podjetja ustanavljati.</p>
               <p>Pripomba, da bi morali iti na večjo stopnjo fleksibilizacije trga dela, je na mestu,
               je pa treba računati, da bomo pri vseh teh potezah za večjo fleksibilzacijo morali
               dosegati nove socialne konsenze med socialnimi partnerji, vključno z Zakonom o
               zaposlovanju in zavarovanju za primer brezposelnosti, ki ga imamo letos v normativnem
               programu in bomo odprli tudi ta vprašanja. Seveda pa tukaj zasledujemo cilj, ne samo
               večje fleksibilnosti, ampak hkrati tudi varnosti posameznih kategorij zaposlenih.</p>
               <p>K točki, ki govori o možnosti prostovoljnega vstopa v obvezno zavarovanje. Tukaj jaz
               nimam posebnega komentarja, razen tega, da mi to zveni kot nek lesen kamen, bi bilo
               treba precej bolj natančno razložiti.</p>
               <p>Kritika da oziroma sugestija, da bi morali iti na uveljavitev malega dela je na
               mestu, res pa je, da v preteklosti ni bila, čeprav je bilo že opredeljeno, storjeno
               dovolj, da bi lahko to malo delo uveljavili. To je predmet revizije zakona o delu na
               črno in tudi pokojninskega zakona v preteklosti, če hočemo da bomo ta institut malega
               dela v prihodnje uveljavili.</p>
               <p>Kar zadeva točke 8., 9., 10. in tako dalje do 17, se nanašajo na modernizacijo
               pokojninskega sistema, ki je v teku. Posebna delovna skupina to pripravlja tako, da
               vsi ti predlogi so dejansko znani in jih tudi pozdravljamo, če prihajajo tudi z vaše
               strani.</p>
               <p>Na socialnem področju definicija minimalne plače. Naj navedem, da je na Ekonomsko
               socialnem svetu že imenovana posebna skupina, ki se bo ukvarjala s tem institutom, na
               novo, z njegovo revizijo, eventualno, odvisno od tega, kaj bodo socialni partnerji
               sugerirali in da hkrati teče študija, ki bo na novo ocenila življenjske stroške tako,
               da bi bil rezultat te študije tudi podlaga za določitev višine posameznih transferov,
               vključno tudi z institutom minimalne plače.<stage type="mag"/>
               <stage>(nadaljevanje)</stage> Kar zadeva nakupovalne kartice moram reči, da smo tukaj rezervirani do
               tega predloga. Mi smo imeli v načrtu oziroma smo proučevali možnost uvedbe tako
               imenovane socialne kartice, vendar z namenom, da bi z njo posamezniki lažje
               uveljavljali svoje socialne pravice. Vendar smo ugotovili, da to ne bi pomenilo
               bistvene dodane vrednosti k sistemu socialnih transferjev in njegovega zniževanja
               stroškov. Same nakupovalne kartice - do njih smo rezervirani, predvsem zaradi tega,
               ker imamo tudi zgodovinski spomin, in nakupovanje na kartice, po naši oceni, ne bi
               bil najboljši predlog.</p>
               <p>Kar zadeva blagovne rezerve, smo jih že delili skupaj z Ministrstvo za kmetijstvo
               Rdečemu križu in Karitasu. To so evropske blagovne rezerve, v primeru potrebe lahko
               tudi o domačih razmišljamo v enaki meri. Za enkrat ocenjujemo, da teh potreb, po tem,
               ko so bile te rezerve razdeljene iz evropskih virov ni.</p>
               <p>Merila za pridobivanje subvencij. Tukaj bi omenil še enkrat to študijo o življenjskih
               stroških, ki je pomembna podlaga za to. Drugič pa, pripravljamo zakon o upravičenosti
               do javnih sredstev, ki je že vseskozi v normativnem programu in bo uveljavilo ta
               enotna merila za posamezne socialne transfere.</p>
               <p>Kar zadeva nadzor nad izpolnjevanjem meril za prejemnike socialnih transferjev, se
               lahko sklicujemo na isti, že omenjeni zakon, ki je v pripravi. Poleg tega pa moram
               reči, da institucije, ki skrbijo za te transfere to vseskozi počnejo. Naj omenim samo
               podatek, da je v preteklih letih letno bilo iz evidence brezposelnih oseb črtanih
               tudi po 10 in več tisoč oseb, zaradi tega, ker pač niso izpolnjevali ustreznih
               kriterijev oziroma se niso odzivali, se ljudje niso vključevali v programe politike
               zaposlovanja in podobno.</p>
               <p>Sprejem zakona o dolgotrajni oskrbi je v normativnem programu tako, da njegove
               priprave teče.</p>
               <p>Spodbujanje prostovoljstva, tudi to je v normativnem programu. Torej priprava
               posebnega zakona o prostovoljstvu za to leto. K temu naj dodam, da samo naše
               ministrstvo namenja nevladnim organizacijam okrog 9 milijonov letno, 400 delovnih
               mest se financira skozi to. V javnih delih sodeluje 350 nevladnih organizacij in tako
               naprej, tako, da je nevladni sektor že zdaj izrazito spodbujan, tudi z naše
               strani.</p>
               <p>Morda samo še kar zadeva področje šolstva, raziskav in inovacij. Zavzemanje za večji
               dodatek štipendij. Zdaj je za to sejo Državnega zbora pripravljena novela zakona o
               štipendiranju, ki bo zagotovil okrog 6 tisoč novih štipendij in ti dodatki za študij
               deficitarnih poklicev so v tem sistemu tudi že zajeti. Pripravljamo pa, ravno tako v
               tem letu, povsem nov zakon o štipendiranju.</p>
               <p>In še vključitev brezposelnih oseb v javna dela. V letošnjem letu jih bo vključenih
               okrog 4 tisoč. Načrtujemo razširitev programa javnih del na približno 10 tisoč za
               prihodnje leto.</p>
               <p>Skratka, če zaključim. Večino teh predlogov je tako rekoč iz našega normativnega
               programa ali postopkov dela ministrstva, ki že tečejo. Zdaj ne vem ali gre tukaj za
               koincidenco ali gre za kaj drugega, če to benevolentno interpretiram bi rekel, da pač
               ta predlog podpira to kar mi počnemo in se zahvaljujem za podporo.</p>
               <p>Ni pa lepo, če nam prodajate naše izdelke kot svoje.</p>
               <p>Hvala lepa. <stage type="mag"/>
               </p>
            </sp>
            <sp xml:id="SDT5-OZG-Nujna-004-2009-05-18.sp13">

               <speaker>PREDSEDNIK VILI REZMAN:</speaker>

               <p>Hkrati, ko se doktor svetniku zahvaljujem, informiram še, da je Rado Likar z nami in
               da nadomešča Danijela Krivca. Zadnja z vladne strani pa je med nami in ima
               priložnost, da spregovori gospa Helena Kamnar.</p>
            </sp>
            <sp xml:id="SDT5-OZG-Nujna-004-2009-05-18.sp14">

               <speaker>HELENA KAMNAR:</speaker>

               <p>Hvala lepa. Jaz mislim, da ni potrebno, da še jaz kaj dodam, ker mislim, da so
               ministri pred menoj zelo veliko že povedali tudi o področju, ki naj bi ga jaz
               pokrila. Hvala lepa.</p>
            </sp>
            <sp xml:id="SDT5-OZG-Nujna-004-2009-05-18.sp15">

               <speaker>PREDSEDNIK VILI REZMAN:</speaker>

               <p>Prav. Hvala lepa. Potem pa moram ugotoviti, da smo slišali uvodne in dodatne razlage
               tistih, od katerih smo jih pričakovali. Mi se bomo sedaj preusmerili v tisti del
               razprave, ko bomo razpravljali in opozarjam na to, o predlogu sklepa z dvema točkama.
               Ni potrebe, da bi sedaj drobili po vseh več desetih predlaganih ukrepih, ki formalno
               sploh niso predlog razprave, ampak mi smo pač to sedaj omogočili, da se o tem tudi
               govori. Sam bi preden dobijo besedo še drugi nekaj besed vendarle spregovoril, ker se
               jaz s podobno problematiko vsaj deloma ukvarja tudi naš Odbor za gospodarstvo.</p>
               <p>Če v grobem najprej povem in pojasnim svoj odnos do tega predloga, ki je danes v
               obravnavi naj povem, da ga sprejemam z benevolenco. Mislim, da je prav, da je
               benevolenca naklonjena vsem tistim, ki so pripravljeni razmišljati, predlagati tudi
               čemu kaj očitati, če mislijo, da ni kaj dobrega bilo predlaganega ali izpeljanega. Je
               pa res, tako tudi jaz ugotavljam in verjetno vsi tisti, ki smo pač brali gradiva, ki
               so jih Gospodarska zbornica, Obrtno podjetniška zbornica in druge asociacije
               pripravljale v preteklih letih in danes tako rekoč v tistih dokumentih zajeto vse to
               in še bistveno več predlogov je. Naj samo spomnim, da je samo Obrtno podjetniška
               zbornica v sredo predstavila brošuro s 116 ukrepi, da je predstavila tudi dokaj
               natančno analizo tega, kaj so predlagali v preteklosti in kaj je bilo realiziranega
               in kaj je še ostalo za to, da se temu posvetimo tudi v prihodnosti. Tako da je moje
               stališče, tako generalno je, da je prav, da se ukvarjamo, da razmišljamo o tem, kaj
               vse je treba še narediti, da pa je mogoče, bi rekel, nekoliko neustrezno ali pa
               nesrečno oblikovan predlog sklepa v dveh točkah, ki bi jaz rekel, da je pravzaprav
               tak, da ni najbolj sposoben nadaljnje obravnave, ampak o tem bomo kasneje verjetno še
               govorili.</p>
               <p>Jaz bom za primer naštel samo nekaj, jaz sem si jih izpisal, gradiv, ki jih imamo vsi
               in ki smo jih, domnevam, vsi brali. Na primer, vsakoletne zahteve Obrtno podjetniške
               zbornice, zahteve iz bele knjige konkurenčnosti gospodarske zbornice Slovenije,
               memorandum vseh delodajalcev in zbornic, pet podpisov nosi pod sabo,
               ../Nerazumljivo./.. študijo, varna prožnost in študijo oziroma predlogi za novo
               ekonomsko socialni sporazum, ki ga je ZDS - Združenje delodajalcev Slovenije
               pripravilo. Tri resnice in sedem potez Gospodarske zbornice Slovenije. Predlog
               ukrepov za premostitev krize Gospodarske zbornice Slovenije, nadgradnjo protikriznih
               ukrepov Gospodarske zbornice Slovenije, razvojni dialog zopet delodajalci so ga
               predlagali, in predlog prioritet, ki jih je Trgovinska zbornica predlagala, namreč,
               predlog prioritet za izhod iz krize. Sedaj ste videli, moral sem si napisati toliko
               teh bi rekel je brošur, da jih niti ne znam na pamet ponoviti, tako da sodim, da je
               razmisleka o tem, kaj je treba narediti bilo veliko. Da je treba to sedaj prečistiti
               in spraviti v neko sintetično obliko na ta način, da bo to imelo neko konherentnost
               in konsistenco. Sedaj ne moremo kar na neko strategijo, neko politiko, ki se izvaja
               natikati kar tako kar bi nam prišlo na misel. Jaz domnevam, da je Vlada dovolj
               kooperativna, da bo pri tem upoštevala tudi pobude, ki so prišle s strani podpisnikov
               tega predloga, ki ga imamo sedaj na mizi.</p>
               <p>Odbor za gospodarstvo se je zavedal, bi rekel, resnosti nekaterih problemov, si
               pripravil skupaj z Vlado in drugimi organizacijami predlog programa, ki ga ima
               zastavljenega za letošnje leto in vrsta takih tematskih, saj nekaj je bilo že, nekaj
               jih pa še bo, organiziranih je takih, ki se tudi ukvarjajo s tem, kako najti ustrezne
               ukrepe za izhod iz krize in kaj predlagati, ne ravno pozivati in nalagati oziroma
               okruirati Vlade, ker pač te kompetence nimamo. Naj spomnim na usposabljanje. Govorili
               smo o podjetniških krožkih, predlagali smo nov Zakon o avtorskih in sorodnih
               pravicah, predlagali smo, da nam Vlada v 30-ih dneh poroča o tem, kako bo involvirala
               v svojo politiko ukrepe, ki so jih predlagali Trgovinska zbornica, Gospodarska
               zbornica, itd., ko smo govorili o aktu o malem gospodarstvu. Imamo predvidenih še
               celo vrsto drugih tem in bi si drznil povedati, da smo naleteli <stage type="mag"/><stage>(nadaljevanje)</stage> na neko kooperativnost tudi z vladne strani,
               kajti v procesu je nastajanje gradiv, ki jih deloma že dobivamo in ko bodo
               kompletirana jih bodo dobili seveda tudi člani Odbora za gospodarstvo, da bomo lahko
               vsi enako, vredno, enakopravno pripravljeni z gradivi na razprave. Govorim o turizmu,
               govorim o elektroenergetski strategiji, govorimo tudi o teh, mi smo to imenovali,
               socialne trgovine, ki niso čisto brezsmiselne, ker smo si nekateri, vsaj tudi danes
               nas je nekaj za mizo, šli to tudi ogledati v tujino kako to funcionira in seveda
               funkcionira drugače kot je bilo pri nas to poizkušeno narejeno, mi smo tudi
               opozarjali nosilce teh idej, ki so ne nekako sfižile sedaj, da so v njihovih idejah
               tudi kakšne luknje ali slabosti, ki bi jih morali odpraviti, kajti v tujini te
               socialne trgovine funkcionirajo tako, da so v bistvu element socialne kohezivnosti.
               Tam ne pride človek samo po liter olja, tja pride bi rekel tudi na diskusijo, po
               nasvet, na neko združenje, skratka, se te socialne marginalizacije tam otresa in je
               morebiti to celo pomembnejše, kot pa to, da dobi neko živilo za nekaj odstotkov
               ceneje.</p>
               <p>Te predloge, ki smo jih v odboru soglasno moram povedati pripravili in predstavili
               kot svoj program bomo mi v naslednji mesecih poskušali tudi realizirati, pri čemer se
               zavedamo, da najbrž tudi Vlada ne more samo nam streči in pripravljati gradiv tako,
               da bomo neko sukcesijo poskušali zagotoviti, ki bo še vedno skladna z neko časovnico,
               ki lahko prinese še kakšne pozitivne rezultate v stvarnosti.</p>
               <p>To, kar se tiče ocene, menja, stališča, ki ga je Zakonodajna-pravna služba zapisala
               mislim, da je zapisano korektno. Mislim, da je to tudi dober napotek ne samo za naše
               razmisleke, ampak tudi za odločitev, ki jo bomo danes, kakršnakoli bo, sprejeli in
               prav bi bilo, da bi naslednji diskutanti morebiti še kaj o tem spregovorili, ker je
               to pravzaprav že napoved tega, kako se naj na koncu odločimo. Sedaj vas obveščam, da
               sta prijavljena dva diskutanta, najprej gospa Alenka Avbršek in gospod Matjaž Han.
               Najprej gospa Alenka Avbršek.</p>
            </sp>
            <sp xml:id="SDT5-OZG-Nujna-004-2009-05-18.sp16">

               <speaker>ALENKA AVBRŠEK:</speaker>

               <p>Hvala lepa. Zelo veliko je bilo povedanega, zahvaljujem se vsem ministrom, gospe za
               povzetke tudi za povzetek predloga, ki je danes na mizi, zaradi tega bi za nadaljnjo
               diskusijo želela izpostaviti samo nekaj pomembnih izhodišč.</p>
               <p>Ne diskutiramo sedaj, vsaj z naše strani ne, ali je to mesto primerno za to razpravo
               ali ne, na tak način kot je predlog predstavljen, gotovo da ne. Fokusirati se pa
               želim na vsebino in sicer na tisti prvi stavek, da je bilo pred krizo izhodišče pač
               dobra kondicija gospodarstva. To bi bilo zelo dobro, če bi bilo res, ampak vendarle
               vsi se zavedamo, da je makroekonomska slika izhajala iz izrazito ugodne globalne
               konjukture, da je velika naša rast temeljila na temelju izvoza, pri domači rasti pa
               na zelo visokem, enormnem zadolževanju. Ko je zaradi finančne krize prišlo do upada
               naročil in do tega, da tisti, ki so imeli posle ne dobijo denarja je slika povsem
               jasna, zakaj so naše trenutne slike in napovedati take kakršne so.</p>
               <p>Pridružujem se stališču, da napovedi naše gospodarske rasti ne presegajo povprečja v
               Evropski uniji, kajti naše največje trgovinske partnerice Nemčija, ampak tudi tiste,
               ki niso v EU - Rusija, Jugovzhodna Evropa presegajo napovedi naše gospodarske
               negativne rasti, zaradi tega je situacija zelo resna. Če se pogovarjate z direktorji
               zlasti v predelovalni dejavnosti razen redkih izjem, ki so veliko vlagali v kadre in
               tehnologije, v nove trge, nove produkte, vsi računajo na to, da se morajo prečistiti,
               da se morajo "reducirati" za najmanj 20% manjši obseg poslovanja, ne govorim sedaj o
               dodani vrednosti, ampak o manjšem obsegu poslovanja.</p>
               <p>Za to vrsta predlogov, ki smo jih oblikovali v dokumentih, ki jih je prej predsednik
               navedel so vsi v bistvu šli v smeri, kako povečati konkurenčnost, kako poslovnega
               okolja, kako <stage type="mag"/> <stage>(nadaljevanje)</stage> povečati naša
               vlaganja v prave naložbe, v razvoj kajti dejstvo je, da če se primerjamo po sliki, po
               krizni situaciji v Sloveniji in v ostalih državah je dejstvo, da se nam je v obdobju
               zelo hitre rasti še bolj zameglila slika kje zaostajamo v strukturnem, razvojnem
               smislu in da nam zdaj vse tiste napake iz preteklosti prehajajo tem bolj do
               izraza.</p>
               <p>In zato, v ukrepih ki jih je naša država predlagala, ki jih je naša Vlada predlagala
               je dejstvo, da je bil, vsaj v prvi fazi razumljiv poudarek na stabilizaciji
               finančnega sektorja, dejstvo je tudi to, da sredstva do podjetij še niso prišla,
               dejstvo je tudi to, da se morajo zaostriti kriteriji ne glede na to kako boleče je
               to. Ampak vendarle, ko govorimo o kakršnih koli ukrepih, tako finančnih kot socialnih
               je bistveno pri temu to, da pričakujemo, ne z vidika posameznega podjetja ampak da
               bodo in socialni in razvojni ukrepi kolikor je mogoče uravnoteženi. Pri tem je pa
               zelo bistveno, da tudi socialni ukrepi za katere je namenjenih tako na oko, ko na
               hitro seštevamo približno šesto, sedemsto milijonov evrov, da presegajo "budget", ki
               je namenjen razvoju. In zato je zelo pomembno kako bodo ti ukrepi realizirani, kako
               bomo vlagali ta sredstva zato, da vendarle sledimo nekim razvojnim ciljem. In zato
               apeliramo, da vsi ki lahko prispevamo k temu, da bomo partnerji dejansko ne samo v
               pogajanjih na ekonomsko socialnem svetu ampak tudi pri realizaciji teh ukrepov.</p>
               <p>In še beseda o temu, zelo pomembno je kako bodo vsi ukrepi realizirani, socialni,
               razvojni, finančni z vidika ljudi v državni upravi in tudi sicer v širšem poslovnem
               okolju in v nobenih ukrepih tako SDS-a kot tudi sicer, pogrešamo drugačen pristop,
               drugačen način razmišljanja, ki je obvezen za vse, ki kakor koli prispevajo k temu
               kako se spreminja ali na novo oblikuje zakonodaja in tudi sicer načini ukrepanja in
               politik, ki zadevajo na koncu tako prebivalstvo kot gospodarstvo. In zato apel,
               smernice za boljšo zakonodajo, "think small first", " think global first", preveč smo
               odvozno odvisni, da bi na to pozabljali. So načini razmišljanj, ki morajo zadevati
               vse, ki kakor koli sodelujejo v temu procesu in zato tisto kar poudarjamo in zelo
               pogrešamo v vseh aktivnostih sedanje in prejšnje vlade je to, da je potrebno dati
               prave ljudi na pravo mesto. In zgolj zavarovanje, da se vsakdo počuti povsem varnega
               menimo, da ne more dati krila tistemu ukrepu, ki je z vidika učinkovite javne prave v
               ukrepih sedanje Vlade zelo izpostavljen, da bo javni sektor izpostavljen menedžiranju
               po principih, ki je v zasebnem sektorju povsem normalen. To ne gre skupaj.</p>
               <p>In še nekaj, v <stage type="mag"/> <stage>(nadaljevanje)</stage> ukrepih mislim
               da je bistveno premalo izpostavljeno tudi to, na kakšen način bodo tisti, ki imajo
               posle, ki imajo možnosti za razvoj, da dejansko brez dodatnih nekih novih sredstev
               ampak zopet z drugačnim načinom koordinacije razmišljanja kako jim bomo pomagali
               priti na nove izvozne trge. In v predlogih, ki so danes tukaj na mizi je tako z
               vidika vstopa na druge trge, zlasti pa z vidika razvojnih ukrepov, naložb v nove
               tehnologije, da je bistveno premalo rečenega in da, še enkrat, dejansko dajmo
               možnosti da vsem, ki lahko prispevajo k temu, povezati znanje s stroko in jih
               vključiti v pripravljavce politik, da je to bistveno večja priložnost zato, da s
               proti kriznimi ukrepi lahko vsi skupaj naredimo nekaj več.</p>
               <p>In da zaključim, predlogi iz vseh naših dokumentov, ostalih dokumentov delodajalcev
               menimo, da so takšni, da zgolj prisluhniti je potrebno eden drugemu in ne delati drug
               mimo drugega. Hvala.</p>
            </sp>
            <sp xml:id="SDT5-OZG-Nujna-004-2009-05-18.sp17">

               <speaker>PREDSEDNIK VILI REZMAN:</speaker>

               <p>Hvala lepa.</p>
               <p>Še predstavnici Gospodarske zbornice Slovenije. Naj samo spomnim, da smo na zadnji
               seji Odbora za gospodarstvo ta njen apel misliti najprej na majhne in hkrati misliti
               globalno že naslovili v obliki sklepa kot predlog Vladi in računamo, da se bo ta apel
               tudi prijel. Sedaj pa želita spregovoriti po vrsti še oba podpredsednika, najprej
               Matjaž Han.</p>
            </sp>
            <sp xml:id="SDT5-OZG-Nujna-004-2009-05-18.sp18">

               <speaker>MATJAŽ HAN:</speaker>

               <p>Hvala lepa za besedo. Spoštovani predsednik, spoštovani ministri, ministrica, državna
               sekretarka in pa seveda kolegi.</p>
               <p>Sploh ne vem kaj bi lahko še dal neko novo dodano vrednost tej razpravi, glede na to,
               da je, no in tukaj moram javno pohvaliti Vlado, se je na to sejo dobro pripravila,
               prišla v, bom rekel v športnem žargonu, v najmočnejši ekipi z razliko od
               predlagateljev te seje, ki vidimo, da so se te problematike tako lotili, s takšno
               resnostjo da je prišlo še manj kot polovica članov iz opozicije na to sejo in se
               vprašam kakšni so nameni te izredne seje ali je to resnično skrb za gospodarstvo in
               za razmere v Sloveniji ali gre za že tako znano frazo nabiranje političnih točk.
               Ampak to jaz kot politik lahko rečem, verjetno pa stroka temu ni dodala</p>
               <p>Vsaka Vlada ima odgovornost za vodenje države in verjetno si vsaka Vlada to
               odgovornost razlaga drugače. Ta vlada je prevzela, ne v dobri kondiciji, bom rekel
               finance iz prejšnje Vlade ampak v izredno slabem stanju. Bom rekel, finance tako da v
               dobri kondicij je res resnično govoriti nerealno. Dejstvo je edino kar se strinjam z
               gospodom Vizjakom, bivšim ministrom je to, da država Slovenija ni kriva za to
               gospodarsko krizo in da se je kakor se je lahko začela hitro ukvarjati s to
               problematiko, saj vemo da je s stečajem Leman Brothers-a v letu 2008 se začel ta
               gospodarski cunami, ki ga tudi Slovenija, žal ni obšla.</p>
               <p>Ko se je Vlada usedla na stolčke je očitno ugotovila, da denarja ni za reševanje te
               krize na takšen način kot si danes razlaga opozicija to pa zato, ker je proračun za
               voljo številnih davčnih odgovornosti kot je že prej minister Gaspari, mag., povedal,
               da spremenjeni Zakon o dohodnini, ugodnejši Zakon o davku od dohodka pravnih oseb,
               odpravljanja davkov na plače in tako še naprej bi <stage type="mag"/> <stage>(nadaljevanje)</stage> lahko našteval, na letni ravni proračuna izgubili za
               štiristo ali pa za petsto milijonov evrov, da je ministrstvo opravilo tudi neko
               simulacijo, jaz pa lahko rečem, gospod Gaspari ni rekel o zakonu, ki so imeli, bom
               rekel glavni cilj pridobivanja političnih pik, mi smo takrat rekli, da so bili to
               predvolilni bombončki, govorim o prehrani dijakov, brezplačnih vrtcih za drugega
               otroka potem Virantove plačne reforme in tako naprej. In tudi tukaj je povzročilo še
               dodatnih tristo milijonov proračunskih odhodkov. Tako da je Vlada sprejela resnično
               zadeve v čisto drugačni kondiciji kot danes skušajo nekateri povedati.</p>
               <p>In da ne govorim še okoli spremembe cestninskega osebnega prometa kjer se je tudi
               znižal dohodek iz sto petdeset milijonov na osemdeset milijonov. To govorim samo
               okoli financ. Da ne govorim, da je tudi prejšnja Vlada, bom rekel, bila na nek način
               gospodarsko in tehnološko podhranjena saj vemo, da če govorimo o cestnem delu s
               projekti avtocestnega križa, ki naj bi se nadaljevali moram reči, da vlada ni imela
               in pa nima pripravljenih nikakršnih načrtov za nove projekte tako da tudi potem, ko
               govorijo da je potrebo spustiti denar v gradbeništvo, da bo to neka zadeva, ki bo
               potem razbremenila gospodarstvo enostavno država nima kaj, oziroma Vlada v roke
               prijeti, da bi lahko začela hitreje. Da ne govorim o črpanju sredstev za, bom rekel,
               evropske zadeve. Vemo, da imamo zastareli informacijski sistem in da bo verjetno
               črpanje sredstev iz EU-ja še letošnje leto slabše kot je bilo to lani.</p>
               <p>Takšnih zadev je, bom rekel kar nekaj in seveda pa opozicija pride z ukrepi kot so že
               vsi ministri do zdaj povedali, da nekateri so implementirani že zdaj v zakonu,
               nekatere bo Vlada, verjamem skrbno preučila, nekateri pa so, bom rekel resnično
               demagoški in ne spremljajo tistega kar je najbolj pomembno, da imamo v vidiku tudi
               finančni način.</p>
               <p>Če vse skupaj seštejemo si ne znam drugače razlagati kot da gre resnično za promocijo
               ene od strank in pa opozicije, medtem pa ne gleda ta ista stranka celote. In ko
               govorimo o kondiciji, bom rekel, državnega proračuna ne smemo pozabiti tudi na
               kondicijo glavnih stebrov, bom rekel, firm v državi saj vemo, da je Petrol uspel,
               prvič v zgodovini, pridelati minus, da je Zavarovalnica Triglav v težavah, da se pred
               Luko Koper sprehajajo kriminalisti zaradi določenih transakcij. Da energetika, ki bi
               morala biti en steber direktorji posojajo denar brez nekih pogodb zadaj.</p>
               <p>In na koncu, da vemo da so tukaj vsi člani SDS-a, ki so z vsem ponosom in veseljem
               bili na kongresu te stranke kar jaz nič ne očitam ampak, da se ve, da smo imeli
               izredno sposobne direktorje v prejšnjem mandatu. Pri vsej tej gospodarski rasti so se
               firme v treh mesecih na nek način prišle v težave. Tako da napisati je na papir
               izredno lahko, pripisati iz razno raznih brošur pri tem pa ne gledati dva koraka
               naprej.</p>
               <p>Poleg tega bi pa rekel tudi to in bom tudi predlagal sklep, jaz sem si prebral tudi
               mnenje Zakonodajno-pravne službe, gospa Briškijeva ga je že razložila tako da, če
               spoštujemo Poslovnik, če spoštujemo proceduro in tako naprej potem seveda sklepe, ki
               jih je predlagal SDS <stage type="mag"/> <stage>(nadaljevanje)</stage> ne
               moremo tudi, če je bil najbolj všečen sprejeti. Tako da je moj predlog... Seveda
               zastavlja se vprašanje delitvi oblasti in tako naprej. Tukaj je tudi vse, da ne berem
               glavne poudarke iz mnenja Zakonodajno-pravne službe tako da je moj predlog in
               verjetno s tem bom mogoče izzval tudi, da se bodo pridružili drugi opozicijski
               poslanci, da bomo imeli potem malo težje za glasovati sklep odbora ali pa to je moj
               predlog predsednik, predlagani sklep je v zvezi s paketom ukrepov za izboljšanje
               gospodarske in socialne situacije v Sloveniji, nista primerna za nadaljnjo obravnavo
               v Državnem zboru, v bistvu je to povzetek mnenja Zakonodajno-pravne službe.</p>
               <p>Na koncu naj rečem, da seveda Vlada se bo verjetno še naprej trudila, da bomo prišli
               s te krize čim manj ranjeni in da je tudi kriza dokler je gospod Vizjak priložnost.
               Seveda pa brez dogovora s socialnimi partnerji, kar je najbolj pomembno, ne bo šlo in
               upam, da bo tukaj država oziroma Vlada dala namenila največ prostora in pa največ
               moči zato, da se bodo s socialnimi partnerji v teh težkih časih dogovorila.</p>
               <p>Tako da moj predlog sklepa je bil takšen in po končani razpravi bi prosil, da se da
               to na glasovanje. Hvala.</p>
            </sp>
            <sp xml:id="SDT5-OZG-Nujna-004-2009-05-18.sp19">

               <speaker>PREDSEDNIK VILI REZMAN:</speaker>

               <p>Hvala. predlog bo seveda upoštevan in bo dal v razpravo in na glasovanje. Gospod
               Marijan Bezjak je naslednji.</p>
            </sp>
            <sp xml:id="SDT5-OZG-Nujna-004-2009-05-18.sp20">

               <speaker>MARJAN BEZJAK:</speaker>

               <p>Hvala za besedo gospod predsednik, lepo pozdravljeni spoštovani ministri, ministrica,
               državna sekretarka in vsi ostali poslanke in poslanci in vsi navzoči.</p>
               <p>Nikakor se ne morem strinjati s tem, da dejansko sedaj kot predsednik demantira, da
               nas je polovica tukaj ali pa manj kot polovica. Mi trije smo podpisniki zato smo mi
               trije tukaj, če pa iz Ljudske stranke in nove nacionalne stranke ni tukaj pa mi nismo
               krivi iz tega vidika.</p>
               <p>Tako da prosim za razumevanje in za točne podatke za javnost. Zakaj smo si pripravili
               predlog ukrepov v Slovenski demokratski stranki? Ravno s tega vidika, ker bi hoteli
               voz potegniti naprej skupaj z vami. Vi imate vajeti, mi pa na koncu koncev hočemo
               pomagati h temu. Nikakor se ne bi strinjal s temi stvarmi, da so stvari prepisane ali
               pa da dejansko so že v izvajanju. Če so v izvajanju zakaj pa je vsak dan več
               brezposelnih? Zakaj pa je vsak dan več podjetij v stečaju, zelo malo v odpiranju? To
               so tisti razlogi, ki smo se jih odločili pomagati tej Vladi, pripraviti te ukrepe, da
               bi dejansko bili pravi saj na koncu koncev sami izhajamo iz gospodarstva, hodimo po
               Sloveniji glede na to, čujemo pripombe, sugestije gospodarstva. Na koncu koncev, kot
               je predsednik prebral, koliko predlogov smo že dobili. Absolutno, samo te predloge
               dajmo najboljše stvari realizirati, to je pomembno. </p>
               <p>Strinjam se tudi z gospo iz slovenske zbornice, ko je dejansko dejala, da največja
               podjetja kot verjetno Mercator in še kdo rabijo zmanjšati število zaposlenih. Ja,
               bila je velika kondicija, veste prodaja v Sloveniji se je zelo, zelo zmanjšala. Ali
               pa sedaj, v sedanjem času ljudje kupujejo najpotrebnejše. Tistih stvari se ne dogaja,
               ko so prileteli v trgovino in si košarice polnili z očmi ne pa z uporabo. Ampak to še
               ni razlog, da ne rabimo mi delati na tem in ustvarjati novih delovnih mest ne pa da
               delovna mesta zapiramo in na koncu koncev delamo vsak dan več brezposelnih.</p>
               <p>Da ne bom šel čez vse te predloge, ki smo jih podali, pomembno je tudi to, v Zakonu o
               trošarinah, veste tukaj smo izgubili mnogo, da ne bom govoril o milijonih; samo
               naftna družba Petrol, koliko je izgubila? Kajti ves tranzit tanka sedaj gorivo v
               tujini. Tukaj nam na naših parkiriščih, imamo slabo urejena parkirišča, puščajo samo
                  svinjarijo.<stage type="mag"/> <stage>(nadaljevanje)</stage> Zelo se
               strinjam tudi s tem, ki smo jo prejšnji teden obravnavali, dejansko zakon o
               kaznovanju, o prevozu ADR blaga. Seveda, edino močna kazen spametuje vsakega človeka,
               ampak ne smemo pozabiti tega. Jaz sem tudi gospe ministrici Kresalovi povedal, v
               Sloveniji nimamo niti enega parkirišča za parkiranje vozil ADR blaga. To je potrebno
               urediti. Zato mi je danes v veliko čast, da ste se vsi ministri nekako, ki tangirate
               na gospodarski del, zbrali tukaj, kajti vsi veste kaj je potrebno napraviti in samo s
               skupnimi močni bomo popeljali to voz naprej, ne pa ga peljali nazaj. To je
               pomembno.</p>
               <p>Da se navežem pri teh kaznih, ki smo jih nekako dodali na Ministrstvu za notranje
               zadeve. Ja, res je, človeka udariš po žepu. Sedaj, kako potem izterjati ta denar od
               tega? V Sloveniji, morate vedeti, da je zelo zelo veliko ljudi, ki je s 180 evri ali
               pa celo manj, mora preživeti, kaj šele tista podjetja, ki jim izplačujejo minimalne
               plače zaposlenim. Tista podjetja, verjemite, bodo morala odpuščati, kot je rekla
               kolegica, kajti v tistih podjetjih niso imeli jasne vizije. Je pa tudi to, moramo se
               zavedati tega, da tudi delojemalci se morajo zavedati kaj so njihove obveznosti, ne
               pa samo dajati o zahtevah, želeli bi to, želeli bomo to. Delodajalci so tisti, ki
               morajo ustvarjati in skrbeti za dobro kondicijo podjetja, delojemalci pa so tisti, ki
               morajo 105% vlagati in sovlagati v razvoj teh podjetij, kajti s skupnimi močmi potem
               lahko gospodarski subjekt pelje voz naprej.</p>
               <p>Govorilo se je o Darsu, o dejansko SCT-ju, ki nekako v zidarskem ali pa v tem
               prometnem križu smo se zakreditirali zelo veliko. Ja, ampak hočem vam povedati tudi
               to, s slikami vam lahko argumentiram, da sedanji čas ravno SCT gradi ceste samo od
               sedme ure pa do 15 ure popoldan, kajti izsiljuje Dars z aneksi, da bi želel imeti
               večjo plačilo.</p>
            </sp>
            <sp xml:id="SDT5-OZG-Nujna-004-2009-05-18.sp21">

               <speaker>PREDSEDNIK VILI REZMAN:</speaker>

               <p>Gospod podpredsednik, samo trenutek moram prekiniti. Jaz samo opozarjam, da mi
               govorimo sedaj in odločamo o predlogu sklepov. Pa te prosim, če se skoncentriraš na
               predlog sklepa v dveh točkah, da ne bomo sedaj vsega ponovili še enkrat.</p>
            </sp>
            <sp xml:id="SDT5-OZG-Nujna-004-2009-05-18.sp22">

               <speaker>MATJAŽ HAN:</speaker>

               <p>Prav, hvala predsednik. Sigurno da, ampak hotel sem dati enih par obrazlag ravno iz
               tega vidika, da bi vedeli v čem je potrebno ta voz peljati naprej. Strinjam se, zakaj
               smo te ukrepe pripravili. Pripravili smo jih zato, jaz bi jih kot vlada, vzel
               dobronamerne, nikakor slabonamerne, pa tudi če je padla beseda, da smo jih prepisali.
               Veste, prepisali smo jih potem verjetno nekako tudi, ker smo visi v obrtnih ali
               gospodarskih zbornicah. Skupaj smo tudi tiste dokumente kreirali, zato je pomembno
               jih dobronamerno vzeti in dejansko s skupnimi močmi zapeljati voz naprej, da bomo res
               jutrišnji dan na boljši evropski kondiciji kot pa smo na koncu koncev sedaj.</p>
               <p>O samih ukrepih, kot sem na začetku povedal, ne mislim obrazlagati, vsi ste jih
               dobili na mizo, smo si jih lahko prebrali, ampak sem samo hotel podati par iztočnic
               za ta del. Hvala. <stage type="mag"/>
               </p>
            </sp>
            <sp xml:id="SDT5-OZG-Nujna-004-2009-05-18.sp23">

               <speaker>PREDSEDNIK VILI REZMAN:</speaker>

               <p>Hvala lepa, gospod Bezjak. Imamo še eno prijavljeno diskutantko. Naj samo še enkrat
               ponovim, da v nadaljnji razpravi kolikor je še bo imejmo v mislih, da zdaj govorimo o
               sklepu, nekaj vrstic je samo tega, o čemer še zdaj govorimo. In, ker je bilo
               omenjeno, da je treba upoštevati dobronamernost, naj spomnim, da sem uvodoma, prvi
               ali drugi ali tretji stavek govoril o benevolenci, to pomeni, dobronamernost in mi to
               tudi tako jemljemo. Nismo šli zoper ta tekst, ampak smo kot vidite organizirali to
               sejo tako, da je kar pet ministrov in državna sekretarka bili z nami, tako da smo
               resno vzeli to stvar. Povedali smo sicer res, da to piše vse v drugih dokumentih in
               da je to treba pač sintetizirati in jaz mislim, da je treba tako, kolikor se le da
               kooperativno tudi zaključiti to sejo, ne zdaj zaiti v to, kdo je več naredil in kdo
               je več kriv, ampak da ugotovimo, kaj priporočati Vladi kot tisto, kar naj bo temeljno
               sporočilo iz te današnje seje. To pa po moji sodbi je, da se je treba nekaterih
               stvari, dasiravno je bilo precej že opravljenega lotiti še bolj intenzivno v
               sodelovanju s partnerji, bodisi z zbornico, bodisi s posamezniki, ki želijo
               sodelovati in na ta način prispevati k temu, da bodo ukrepi, ki so zapisani v 10-ih
               knjigah in to je 11. tekst zdaj pričeli tudi, kot radi rečemo prejemati v stvarnosti.
               Gospa Mariča Lah, direktorica TZS.</p>
            </sp>
            <sp xml:id="SDT5-OZG-Nujna-004-2009-05-18.sp24">

               <speaker>MARIČA LAH:</speaker>

               <p>Hvala lepa za besedo, gospod predsednik. Jaz se javljam k besedi iz dveh razlogov.
               Vendar osnovni razlog je v tem, ker bi rada pojasnila glede na to, da je gospod
               Bezjak izpostavil Mercator in ker ne želim, da bi se jutri pojavilo v časopisu velik
               naslov Mercator bo odpuščal ljudi, da je prišlo do pomote. Kolegica, ki je
               diskutirala je bila gospa Avberšek iz Gospodarske zbornice Slovenije. In ni govorila
               o Mercatorju.</p>
               <p>Ker pa sem že pri besedi bi pa želela poudariti tudi to, da trenutno stanje v
               trgovini res kaže slabše rezultate kot je bil za mesec februar in marec. Glede na to,
               da redno dvomesečno delamo ankete s številnimi vprašanji našim članom, ki
               predstavljajo večino slovenske trgovine. Ni pa prišlo še do te točke, da bi trgovina
               se morala odločiti za klasično odpuščanje. Odloča se za nenadomeščanje upokojitev in
               podobnih kadrovskih sprememb. In pa za nepodaljševanje študentskega dela oziroma
               pogodb za določen čas. Teh ljudi bo približno 0,8%, po prognozah
               .../Nerazumljivo./... današnji dan v letu 2009 in ne gre za klasično odpuščanje. To
               sem dolžna povedati o stanju o trgovini tudi zaradi medijev. Sicer pa bo predstavitev
               ankete v prihodnjih dneh.</p>
               <p>Druga zadeva, ki se mi zdi tudi pomembna pa jo danes morda nihče ni izpostavil je, da
               je pri ocenjevanju ali pa pri naboru ukrepov in pri oceni, splošni oceni
               gospodarskega stanja v Sloveniji potrebno ločit na paciente, ki bi tako ali tako
               nepreživeli tudi, če krize ne bi bilo. In tisti so danes v agregatu in nezaposlenih
               in tudi v drugih agregatih najmočneje udeleženi in pa na tiste, ki pa bi preživeli,
               če krize ne bi bilo, pa sedaj ne bodo. To so pa predvsem tisti, ki so vezani na
               dejavnosti, kjer se je potrošnja praktično ustavila. Tukaj pa govorimo predvsem o
               investicijski potrošnji in mislim, da je potrebno zelo jasno skomunicirati, zakaj
               država neinvesticijsko ne troši. Če dejansko ni bilo načrtov, ni bilo projektov
               pripravljenih, potem se to defacto ne more zgoditi in moram priznati, da sem sama
               rabila kar nekaj mesecev, da sem dojela, zakaj se država ne odloča za investiranje v
               infrastrukturo ali v podobne investicije. Zato menim, da je ton in način
               komuniciranja tudi po tej plati zelo pomemben. <stage type="mag"/> <stage>(nadaljevanje)</stage> In še eno zadevo bi pa mogoče kot sugestijo. Določene
               ukrepe smo sprejeli oziroma jih pripravili že v decembru, pa določene še naprej v
               januarju, skratka dva paketa sta trenutno v življenju in verjetno bi bilo smiselno z
               vidika, torej s te vaše gospodarske plati, da bi pripravili neke vrste evalvacijo teh
               ukrepov in nadaljevanje nadaljnjo pot, torej v katero smer ocenjuje pa tudi
               gospodarstvo, da bi bilo potrebno sprejemati te ukrepe naprej. Moje osebno mnenje je
               ne glede na to, da so ministri danes povedali, da ukrepov za povečevanje potrošnje je
               bilo za 600 milijonov evrov že sprejetih, vendar moja osebna ocena je, ker sem iz
               trgovine, da bi bilo potrebno nekaj ukrepov v smeri povečane potrošnje ali
               stimulirane potrošnje še storiti in da bi lahko zbornice ne samo trgovinska in
               gospodarska, ampak tudi obrtna, pa še katera druga, lahko pri tem svoje poglede dale
               in verjetno tudi na tak način pomagale pri predstaviti dejanskega stanja v
               gospodarstvu oziroma v podjetjih.</p>
               <p>Gospodu podpredsedniku pa samo še to. Res je, večina ukrepov je prepisanih iz
               decembrskih in januarskih ukrepov delodajalcev, tako smo si takrat rekli in zelo mi
               je hudo in žal mi je, da nas takrat v decembru in v januarju niste tako zelo goreče
               podprli kot danes. Hvala.</p>
            </sp>
            <sp xml:id="SDT5-OZG-Nujna-004-2009-05-18.sp25">

               <speaker>PREDSEDNIK VILI REZMAN:</speaker>

               <p>Hvala lepa direktorici Trgovinske zbornice Slovenije. Zdaj pa preden dobi besedo še
               zadnji prijavljeni diskutant še enkrat ponavljam in preberem, da imamo predlog sklepa
               našega podpredsednika, on ga je predlagal, gospoda Hana, ki glasi: odboru predlagam,
               da na podlagi prvega odstavka 171. člena Poslovnika Državnega zbora o smiselni
               uporabi drugega odstavka 128. člena odloča o naslednjem predlogu sklepa. Tisto kar je
               bistveno je torej samo to kar sledi. Predlog sklepa ni primeren za nadaljnjo
               obravnavo.</p>
               <p>Besedo ima gospod Andrej Vizjak.</p>
            </sp>
            <sp xml:id="SDT5-OZG-Nujna-004-2009-05-18.sp26">

               <speaker>MAG. ANDREJ VIZJAK:</speaker>

               <p>Hvala lepa. Jaz razumem ta predlog, ki je bil nazadnje podan kot nek izhod v sili, da
               ne bi obravnavali tega na plenarnem zasedanju, vendar, spoštovani predsednik, to je
               nemogoče.</p>
            </sp>
            <sp xml:id="SDT5-OZG-Nujna-004-2009-05-18.sp27">

               <speaker>PREDSEDNIK VILI REZMAN:</speaker>

               <p>Naj te takoj prekinem. Ni bilo tega namena, mi vemo kakšna so poslovniška določila,
               ni mogoče preprečiti razprave.</p>
            </sp>
            <sp xml:id="SDT5-OZG-Nujna-004-2009-05-18.sp28">

               <speaker>MAG. ANDREJ VIZJAK:</speaker>

               <p>Katera pa še sledi v nadaljnjo proceduro?</p>
            </sp>
            <sp xml:id="SDT5-OZG-Nujna-004-2009-05-18.sp29">

               <speaker>PREDSEDNIK VILI REZMAN:</speaker>

               <p>Mogoče ga je pa racionalizirati.</p>
            </sp>
            <sp xml:id="SDT5-OZG-Nujna-004-2009-05-18.sp30">

               <speaker>MAG. ANDREJ VIZJAK:</speaker>

               <p>Potem je pa sklep čuden, kajti to je nadaljnja procedura edina in preostala in ni
               druge več. To ni zakonski predlog, ki bi imel še tretje branje in četrto, to se pravi
               ta sklep je v skladu z zahtevo za sklic izredne seje, uvrščen na izredno sejo. Mi smo
               tukaj matično delovno telo, ki razpravljamo o tem in to je vse. In potem bo doživel
               še eno obravnavo na plenumu in konec.</p>
            </sp>
            <sp xml:id="SDT5-OZG-Nujna-004-2009-05-18.sp31">

               <speaker>PREDSEDNIK VILI REZMAN:</speaker>

               <p>Gospod Vizjak, naj te še enkrat opozorim. Šlo bo....</p>
            </sp>
            <sp xml:id="SDT5-OZG-Nujna-004-2009-05-18.sp32">

               <speaker>MAG. ANDREJ VIZJAK:</speaker>

               <p>Prosim, predsednik, ne morete mi jemati besede.</p>
            </sp>
            <sp xml:id="SDT5-OZG-Nujna-004-2009-05-18.sp33">

               <speaker>PREDSEDNIK VILI REZMAN:</speaker>

               <p>Lahko, zato, ker napačno interpretiraš Poslovnik in zato, ker ne bo tako teklo. Teko
               bo tako, da bo na Državnem zboru v okviru izredne seje vsak imel pravico svoje
               stališče še enkrat povedati, ne bo pa tam razprave o 70-ih členih tako vse počez kot
               bi bilo, če takšnega sklepa ne bi bilo. In naj omenim, da če bi šli po drugi poti, bi
               po moji sodbi zgledalo tako kot da ste želeli iti v kinodvorano ne glede na film,
               ampak zato, da vas drugi tam vidijo. Zdaj pa imaš besedo.</p>
            </sp>
            <sp xml:id="SDT5-OZG-Nujna-004-2009-05-18.sp34">

               <speaker>MAG. ANDREJ VIZJAK:</speaker>

               <p>Glejte, to je ena vaša interpretacija tega, vendar sklepi so povsem jasni. Sklepi
               govorijo o tem in se sklicujejo na paket ukrepov, paket ukrepov je pa priložen. Se
               pravi, govoriti o sklepih brez tega, da bi govorili o paketu ukrepov je nemogoče. Jaz
               sem razumel stališče Zakonodajno-pravne službe, ki ima prav, jaz jim dajem prav,
               vendar iz tega sledi, da je onemogočiti razpravo o vsebini<stage type="mag"/> <stage>(nadaljevanje)</stage> in o tem paketu ukrepov, nemogoče. In to je naš cilj.
               Naš cilj ni iti v kino dvorano se slikati, ampak razpravljati o teh ukrepih, zato so
               zraven, so bili kar dolgo izdelovani in res je, da so bili predlogi gospodarstva
               osnova in aosciacij, tako trgovinske, gospodarske, obrtno-podjetniške zbornice,
               združenja delodajalcev, tudi sindikatov in tudi drugih, da so bili skozi strokovne
               organe SDS prediskutirani in takšni kot je, dani na mizo. Prosim, ne jih
               omalovaževati, da so predpisani, ker to ni res, temeljijo na določenih osnovah in so
               nekateri tudi dodani, ki jih nobeden izmed vaših predlogov nima. To je pravzaprav ena
               stvar.</p>
               <p>Tako da, spoštovani predsednik odbora, ne boste se mogli izogniti vsebinski
               diskusiji, če je to namen. Ne boste se mogli. To je namen tudi Kolegija predsednika
               Državnega zbora oziroma da je omejil razpravo o zakonih, ki so del tega paketa, ampak
               do sedaj, spoštovani poslanci, se je to izkazalo kot učinkovito. Pa naj naštejem
               dokaze za to.</p>
               <p>Torej, v obdobju menjave vlad, to se pravi, ko je prejšnja opravljala tekoče posle,
               smo predlagali štiri zakone, zakon o bančništvu, novelo zakona o javnih financah in
               zakon o dohodnini oziroma novelo zakona o dohodnini, novelo zakona o davku od dohodka
               pravnih oseb. Dva sta bila nepovzeta s strani nove vlade, se pravi ta dva davčna,
               druga dva sta bila pa predlagana in sprejeta še lani. Ampak, kasneje, ko smo
               vztrajali pri obravnavi, se je del rešitev uzakonil na predlog opozicije, moram
               šteti, seveda zamandmiran, nekoliko zmaličen, malo čuden, ampak dobro, se je sprejel,
               to se pravi, se je izplačalo.</p>
               <p>Tudi, ko smo vložili novelo zakona o DDV glede vračila preplačanega DDV, je prišlo do
               enega gnilega kompromisa, ki je po moje nezadosten, torej, da se to skrajšanje
               preplačila uveljavi šele naslednje leto, vendar smo skrajšali rok, ajde, se je tudi
               splačalo. Zato bomo s tem nadaljevali. Ker očitno vlada nima, recimo, da ima vlada
               neko fiskalno, recimo temu davčno politiko, bi to ali sprejela v začetku, ali ne
               sprejela. Tako pa enkrat ne, potem malo ja, pa še malo ja, potem pa spet ne in seveda
               pri tako konfuzni situaciji je napor opozicije, pa ne samo napor opozicije, tudi
               ostalih deležnikov te zgodbe potreben in nujen, če hočemo kaj narediti.</p>
               <p>Sedaj pa glede konkretnih stališč ministrstev. Jaz sem zelo vesel, da tako
               Ministrstvo za javno upravo, kot Ministrstvo za delo, družino in socialne zadeve
               pravi, da to že dela in da je pravzaprav celo to nek predpis ali kakorkoli, njihovih
               stališč. Jaz sem tega zelo vesel, potem delimo videnje in bomo seveda zelo budno in
               pozorno spremljali rezultate, če je novo uveljavljena paradigma oziroma pravite, da
               ni bilo aktivnosti oziroma udejanjanje zavez prej, me zanima in bomo budno
               spremljali.</p>
               <p>To se pravi, jaz sem zelo vesel teh stališč, kar potrjujejo neko skupno gledanje.</p>
               <p>Seveda se z ministrom za delo, družino in socialne zadeve ne morem strinjati, pa tudi
               ne posredno z gospodom Gasparijem glede pozitivne ocene mednarodnih inštitucij
               sprejetih ukrepov. Namreč, Mednarodni denarni sklad, ki je zelo pomembna mednarodna
               inštitucija in je budno spremljala ukrepe te vlade, je pa nosilni ukrep, ki ste ga
               vedno imenovali kot nosilni, to je subvencioniranje polnega delovnega časa, delno
               subvencioniranje, ki je mimogrede bil pospremljen z besedo, da so tu tudi druge
               države bile, mogoče, ampak verjetno bistveno drugače, bistveno bolj učinkovito kot
               mi.</p>
               <p>Mednarodno denarni sklad nas v svojih ocenah dobesedno celo poziva oziroma predlaga,
               da ne obnavljamo takšnih ukrepov, ker niso; in da uporabljamo druge ukrepe, ki so
               bolj ciljani in da seveda bo se sfižila kompletno namen, če se bo kriza nadaljevala.
               Da ne ponavljam vseh tistih zadev, da ukrep dopušča ogromno zlorab, to je iz poročila
               mednarodnega, lahko vam ga v angleščini preberem, ampak verjetno ga poznate.<stage type="mag"/> <stage>(nadaljevanje)</stage> Tako, da ni res, da nas ne
               kritizirajo tudi mednarodne institucije. In jaz bi vas prosil, da se malo, da te
               mednarodne institucije kdaj poslušamo, takrat ko nam paše in ko nam ne paše, ne pa
               samo v enem primeru. Jaz sem tudi bil zelo razočaran, ko sem slišal tisto
               bombandiranje stališč OECD-ja, ki se nanaša na plačni del in na pokojnine. Mimogrede
               se s tem strinjam, ampak notri je še cela kopica stvari, ki bi pa jih le veljalo v
               Sloveniji upoštevati, da ne govorim, da so te fiskalni ukrepi tudi predlagani ukrepi
               z njihove strani.</p>
               <p>Torej jaz ne pričakujem, da bo ta diskusija tudi v prihodnje odzvala, to kar je bilo
               tudi rečeno, eno celovito poročilo s strani vlade. Jaz sem, že to je velika dodana
               vrednost, če se bo to zgodilo, to se pravi, da bomo soočeni tudi s sporočilom,
               sporočilo o tem kako te ukrepi prijemajo in kateri so v planu. Mi namreč smo, kot
               opozicija, jaz ne vem kaj se sicer v vladnih krogih dogaja, seznanjeni s sporočili
               javnosti, kjer se najavlja tretji nivo ukrepov in se šele začne, to se pravi,
               koalicijsko usklajevanje oziroma ne koalicijsko, usklajevanje s socialnimi partnerji.
               Torej, ponavadi pride iz takega usklajevanja vse kaj drugega ven kot pa gre notri,
               ker je to normalna zadeva. Tako da, bi veliko manj pričakoval tega najavljanja in na
               koncu precej več akcije.</p>
               <p>Torej, jaz ne morem, res ne, deliti stališče s tistimi, da gre pri obravnavi teh
               ukrepov za, pravzaprav nek populizem oziroma neko nabiranje političnih točk. Gre
               pravzaprav za željo, da se pomaga, pa morebiti, seveda delno tudi vladi, ampak
               predvsem Sloveniji, da pride iz tega kar se da manj obtolčena iz, še posebej kar se
               tiče ljudi, ne toliko kar se tiče elit. Zato, spoštovani podpredsednik, predlagali
               ste sklep, da to ni primerno za nadaljnjo obravnavo. In vas sprašujem, kaj si
               predstavljate pod nadaljnjo obravnavo?</p>
            </sp>
            <sp xml:id="SDT5-OZG-Nujna-004-2009-05-18.sp35">

               <speaker>PREDSEDNIK VILI REZMAN:</speaker>

               <p>Ja, bom kar odgovoril. Sicer bom odgovoril nekaj več kot zgolj na to vprašanje, in
               sicer tako, da naj najprej ponovim, da je bila naklonjenost ali benovolenca ali
               kakorkoli temu rečemo, danes že večkrat izkazana, tako z moje strani kot s strani
               predstavnikov vlade, ki so govorili, tudi nekateri drugi so omenjali to, da so
               številni predlogi vredni premisleka in tudi sugerirali smo vladi, naj ob nadaljnji
               pripravi ukrepov upošteva vse kar je bilo doslej predlaganega oziroma premisli vse
               kar je bilo doslej predlaganega in upošteva tisto kar je pač v skladu z njeno
               politiko, ker ona mora svojo politiko izvajati. In ne izvaja politike, ki bi jo
               obstruirala opozicija ali pa kdorkoli drug. To je prva reč.</p>
               <p>Druga reč, jaz mislim, da je treba ponovno opozoriti, če je kdo preslišal, da je, ne
               vem, če sem si prav zapomnil, ampak mislim, da mag. Mitja Gaspari je v uvodu povedal,
               da bodo, torej gradiva, obsežnejša gradiva v petek predstavljena, kar pomeni, da se
               je vlada resno odzvala na to ponudbo za dialog, in da je zadolžila svoje službe, in
               da bo pripravila tudi tekst, ki ga bomo kasneje dobili vsi v roke in bomo lahko na
               tej osnovi nadalje razmišljali.</p>
               <p>Tretja reč je to mnenje Zakonodajno-pravne službe. Zakonodajno-pravna služba bo
               seveda sama povedala kaj je s tem mislila, ker sedaj vidimo, da je napačno
               interpretirano. Vsaj eden izmed dveh, ki imata kontratno razlago. Jaz bom pa prebral,
               kaj jaz mislim o tem kaj je Zakonodajno-pravna služba zapisala. Poglejte, tisto kar
               se mi zdi temeljno, štiri takšne točke so. Prva govori o tem, citiram, sam predlog
               sklepa se namreč nanaša na podporo paketa ukrepov za izboljšanje gospodarske in
               socialne situacije v Sloveniji v celoti.<stage type="mag"/><stage>(nadaljevanje)</stage> Glede na to, da pa ni predlog ukrepov, da pa ni predmet
               odločanja pa po našem mnenju ne daje nikakršnikoli možnosti vsebinskih posegov
               <stage>(sprememb črtanja dopolnitev v posamezne ukrepe)</stage>, to se pravi, če to terjate, potem
               je nesmiselna razprava, potem je to čisto zapravljanje časa ali hoja v kino, kakor
               sem prej to povedal. Če ne moremo nič spremeniti, potem je to samo izmenjava
               informacij in to niti ni predmet odločanja.</p>
               <p>Naslednjič. V drugem stavku, kjer pač se meni zdi, da je tehtno utemeljeno to, kar
               pač predlagamo kot predlog, saj navsezadnje ga nisem jaz predlagal, ampak to ni
               pomembno, piše, da če bi ravnali tako bi prišlo do nedopustnega posega zakonodajalca
               v samostojnost Vlade kot vrha izvršilne oblasti in s tem se jaz pač tudi strinjam, pa
               še kdo drug. Je pa seveda dopustno, da se ti s tem ne strinjaš, tako da bomo pač
               morali stehtati, potem v razmisleku in odločanju.</p>
               <p>Tretje. Sprejem predlaganega sklepa in s tem potrditev predlaganih ukrepov bi, zaradi
               že navedenih konkretnih rešitev aktivno oblikovane politike s strani Vlade močno
               omejil ali celo onemogočil, saj v nekaterih primerih dopušča le določitev časovnega
               programa izvedbe tega, kar je nekdo drug pripravil. To za nas tudi ni sprejemljivo,
               da bi opozicija pripravila ukrepe, mi bi pa lahko samo povedali, katerega dne v tednu
               se morajo implementirati.</p>
               <p>Četrtič. Besedilo sklepa predlaganega pod točko 2., po našem mnenju, s tem, ko Vlado
               zavezuje, da v določenem roku pripravi časovni program izvedbe potrjenih ukrepov
               presega okvire navedene določbe, kar bi prav tako lahko pomenilo neopravičen poseg
               ene veje oblasti v drugo.</p>
               <p>Skratka. Mi smo našli bi rekel po moji sodbi strokovni oceni gradiva pač dovolj
               argumentov za to, da sodimo, da je opravičeno, da so danes razpravljali o tem, da bo
               vsaka poslanska skupina še lahko povedala svoje stališče, ti kot predlagatelj ga boš
               lahko dvakrat takrat povedal na seji Državnega zbora, mi te priložnosti ne bomo imeli
               in to je pač argumentacija k predlogu sklepa, kar je tudi poslovniško tudi povsem
               korektno. Da pa ne bomo vsi povsem enako razmišljali je pa najbrž tudi pričakovati,
               ker se to zelo redko zgodi. Izvolite. Še avtorica tega teksta.</p>
            </sp>
            <sp xml:id="SDT5-OZG-Nujna-004-2009-05-18.sp36">

               <speaker>MARTA BRIŠKI:</speaker>

               <p>Hvala lepa za besedo. Da ne bo kakšnih nejasnosti. Jaz moram še enkrat povedati, da
               pravzaprav naše pisno mnenje je sestavljeno iz dveh delov.</p>
               <p>Prvi del je našo opozorilo, da obravnave predlagane tako na tem matičnem delovnem
               telesu kot tudi na zboru je predlog sklepa, to se pravi, ne predlogi ukrepa, predlog
               sklepa in v zvezi s tem smo mi potem tudi izrazili vsa naše pomisleke, ki izhajajo iz
               takšnega tako definiranega dnevnega reda.</p>
               <p>Drugi del pa se nanaša pravzaprav že na samo proučitev tako obeh predlaganih sklepov
               kot tudi seveda nujno v povezavi s tem, ker drugače se pač to ni dalo narediti tudi v
               zvezi s predlagani ukrepi. S predlaganimi ukrepi pa ugotavljamo, da so nekateri, ne
               vsi, ampak nekateri dejansko tako konkretne narave, da bi pa Vlado kot tisto, ki v
               sedanjem življenju navsezadnje kroji politiko te celotne družbe močno omejili pri
               njenem delu. Omejili pravzaprav iz tega vidika, da ni možnosti potem presoditi
               predlagani ukrepi tako kot so predlagani ne vem tudi ni zapisano ali so analizirali
               dejansko neko stanje na posameznem področju, ki ga želijo urediti, kakšne so
               posledice, koliko je to vkomponirano v celotno politiko tudi na drugih področjih.</p>
               <p>To se pravi, še enkrat mogoče, naše mnenje se deli resnično na dva dela. Eden del je
               tisti, ki opozarjamo čisto na postopkovno pač nekaj kar se do sedaj še ni zgodilo, to
               se pravi, da je predlog obravnave, predlog sklepa in pa ne gradivo kot tako in
               posledica katerega je potem sprejem nekih sklepov. Druga pa, potem že na vsebino.
               Hvala lepa.</p>
            </sp>
            <sp xml:id="SDT5-OZG-Nujna-004-2009-05-18.sp37">

               <speaker>PREDSEDNIK VILI REZMAN:</speaker>

               <p>Hvala lepa. Jaz upam, da je sedaj vse jasno. Izvoli. <stage type="mag"/>
               </p>
            </sp>
            <sp xml:id="SDT5-OZG-Nujna-004-2009-05-18.sp38">

               <speaker>MAG. ANDREJ VIZJAK:</speaker>

               <p>Jaz se seveda z nekaterimi ocenami predsednik in še posebej tisti, ki so leteli na
               predlagatelje ne morem strinjati in jim tudi repliciram, ker so sklepi oziroma ker so
               sklepanja predaleč. To, da ni možno teksta amandmirati kot tudi ugotavlja
               Zakonodajno-pravna služba, še ne pomeni, da o njem ni možno razpravljati. To je
               velika razlika in mi smo tukaj šli po poti, po tisti, ki smo se; zaradi tega, ker smo
               bili deležni že par negativnih izkušenj, da ste se pod našimi ukrepi, ki ste jih
               zmaličili z amandmaji v okviru procedure, potem bi jih pripisali nam. Konkretno
               Novela zakon o DDV, katero smo vložili v proceduro, da se to začne takoj in sedmi
               dan. Na koncu je bilo naslednje leto, 21 dan. To ni več naš zakon. In če bi vlagali
               tekst, ki bi potem bil s strani benevolentne poslanske ekipe inovativno zmaličen, bi
               lahko prišlo čisto nekaj drugega ven in bi še zmeraj bili programi ukrepov, ki smo
               jih mi imeli. Seveda, tega ne moremo dopustiti.</p>
               <p>Zelo težko razumem neko dikcijo, da ne bo možno o tem opravljati diskusije, to se
               pravi tudi o ukrepih, ki so v tem programu notri, na plenarnem zasedanju. To mislim,
               da je nemogoče, to je želja. Jaz verjamem, da si želite čim manj diskusije o tem in s
               tem pokrivati neustrezno ravnanje do sedaj, vendar to pač ne bo uspelo.</p>
            </sp>
            <sp xml:id="SDT5-OZG-Nujna-004-2009-05-18.sp39">

               <speaker>PREDSEDNIK VILI REZMAN:</speaker>

               <p>Samo trenutek, da ne bodo očitki leteli po nepotrebnem. Ni res, da ni bilo možno
               razpravljati. To, da razpravljamo je neposredni dokaz, da je razprava bila dopuščena.
               Povedali smo, da je bila zaželjena, mi pa ocenjujemo, da razprava ne more teči "ad
               infinitum". Vsaka razumska razprava mora imeti tudi nekje konec. In nekaj jas je, ki
               mislimo, da se je v zvezi s tem razpravljalo dovolj in da z ozirom na to, kar so
               napovedali predstavniki vlade in z ozirom na to, da pričakujemo tudi tretji sveženj
               ukrepov, bo ta razprava najbrž potem, ko bo vlada povzela to, kar je slišala z
               različnih strani, lahko tehtnejša, ampak ob drugi priložnosti se bo to najbrž
               zgodilo.</p>
               <p>Torej, kdo podpira takšen predlog, ki ga je predlagal Matjaž Han. Prosim, da
               glasujete.</p>
               <p>Kdo je za? <stage>(8 članov.)</stage> Kdo nasprotuje takšnemu sklepu? <stage>(3 člani.)</stage></p>
               <p>Ugotavljam, da je bil predlog sklepa sprejet.</p>
               <p>Predlagam, da je poročevalec na seji Državnega zbora eden izmed kolegov odborov,
               podpredsednik ali predsednik.</p>
               <p>Zaključujem to sejo in se vam hkrati zahvaljujem obisk.</p>
               <stage>(Seja je bila končana 18. maja 2009 ob 11.42.)</stage>
            </sp>
         </div>
      </body>
   </text>
</TEI>
