<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZDDSZII-Nujna-013-2009-10-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo družino socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">345D6DCA45BDFDE9C1257647003A7D95</idno>
               <idno type="custom" subtype="day">B4629861995F88BAC12576540031B55A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=B4629861995F88BAC12576540031B55A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZDDSZII-Nujna-013-2009-10-16.OZDDSZII" n="013">
               <name>Nujna</name>
               <date when="2009-10-16"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZDDSZII-Nujna-013-2009-10-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZDDSZII-Nujna-013-2009-10-16.OZDDSZII">
                        <orgName key="OZDDSZII">Odbor za delo družino socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA DELO, DRUŽINO, SOCIALNE ZADEVE IN INVALIDE</stage>
            <stage type="session">13. nujna seja</stage>
            <stage type="date">(16. oktober 2009)</stage>
            <stage type="chairman">Sejo je vodila dr. Andreja Črnak Meglič, predsednica komisije. </stage>
            <stage type="time">Seja se je začela ob 10.03 uri. </stage>


            <sp xml:id="SDT5-OZDDSZII-Nujna-013-2009-10-16.sp1">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Pričenjam 13. nujno sejo Odbora za delo, družino, socialne zadeve in invalide.
               Obveščam vas, da seji prisostvujejo naslednji nadomestni člani: gospod Miroslav Klun
               namesto gospoda Marjana Križmana, gospod Zanoškar namesto gospoda Žnidaršiča in
               gospod Kek namesto Tadeja Slapnika. Predvidevam, da se nam bodo nekateri kolegi še
               pridružili, kajti opravičil se mi ni nihče.</p>
               <p>Prehajam na določitev dnevnega reda današnje seje in sicer ste ta dnevni red prejeli
               tudi s sklicem. Prva točka - Predlog proračuna Republike Slovenije za leto 2010.
               Druga toča - Predlog proračuna za leto 2011. Treta točka - Razno. V poslovniškem roku
               nisem prejela nobenega predlog za razširitev seje dnevnega reda, zato ugotavljam, da
               velja dnevni red tak kot je bil predložen s sklicem seje. Predlagam pa, da v
               nadaljevanju opravimo razpravo o obeh točkah to se pravi o 1. in 2. točki dnevnega
               reda skupaj. Ali kdo temu predlogu nasprotuje? <stage>(Ne.)</stage></p>
               <p>Prehajamo na <title>OBRAVNAVO 1. IN 2. TOČKE DNEVNEGA REDA - OBEH PRORAČUNOV ZA LETO 2010 IN
               2011.</title>
               </p>
               <p>Gradivo je bilo objavljeno v Poročevalcu številka 124/09 z dne 1. 10. 2009. K tej
               točki dnevnega reda smo vabili Vlado, Ministrstva za delo, družino, socialne zadeve
               in invalide, Ministrstvo za finance, Zavod za pokojninsko in invalidsko zavarovanje
               Slovenije in Zavod za zaposlovanje. Odbor za delo, družino in socialne zadeve in
               invalide je zainteresirano delovno telo, zato lahko obravnava oba proračuna z vidika
               svojih pristojnosti torej le v tistem delu, ki se nanaša na njegovo delovno področje.
               To pomeni, da bomo obravnavali le tista dela predlogov proračunov, ki se nanašata na
               Ministrstvo za delo, družino in socialne zadeve. Opozorim naj še to, da
               zainteresirano delovno telo lahko sprejme tudi amandmaje k podprogramu proračunskih
               uporabnikov, ki sodijo v njegovo delovno področje, pri čemer pa seveda morajo
               zagotoviti tudi vire za povečanje posameznega podprograma določenega proračunskega
               uporabnika, ki ga lahko poišče pri katerikoli drugem uporabniku. Ali je med nami tudi
               prisoten predstavnik Ministrstva za finance? Da. Torej, uvodna beseda je vaša. Lepo
               pozdravljeni.</p>
            </sp>
            <sp xml:id="SDT5-OZDDSZII-Nujna-013-2009-10-16.sp2">

               <speaker>GOSPA ŠTEBLAJ:</speaker>

               <p>Dober dan. Hvala lepa za besedo. Jaz bi samo čisto v grobem par številk povzela, ker
               obširneje je že tako objavljeno tudi na vaši spletni strani v poročevalcu.</p>
               <p>Gre za to, da sta predloga državnih proračunov za 2010 in 2011 pripravljena po eni
               strani na enaki način kot vsi dosedanji proračuni, s tem, da smo za enkrat tudi
               informativno predložili pa tudi izpise po razvojnih politikah. Klasifikacija po
               razvojnih politikah je sicer sprejela Vlada s svojim sklepom ni pa to še uzakonjena
               oblika, za to smo predložili proračun v enaki obliki kod do sedaj, se pravi, po
               obstoječi programski strukturi. Vlada predvideva s spremembami Zakona o javnih
               financah tudi to klasifikacijo uzakoniti, ampak to je še v pripravi tako, da o tem
               boste v končni fazi tudi poslanci odločali, če se vam bo zdel način kot je sedaj
               predstavljen sedaj samo informativno primeren bomo pač temu prilagodili proračune
               naslednjih let. Glede na to, da je to bomo rekli letos <q>"pilotni"</q> projekt se zavedamo,
               da proračun ni idealen sploh ta razdelitev po razvojnih politikah verjetno ne v
               celoti, ampak trudili smo se in upam, da če bo šlo tako naprej pač trud kolikor je
               bil do sedaj, da se bo, potem tudi počasi res izkristaliziralo to, da se bomo
               orientirali na učinke, na rezultate skratka, da nebo samo nekega indeksiranja.</p>
               <p>Sedaj, če preidem k številkam. Glavni poudarki so na tem, da so proračunski prihodki
               predvideni  v višini 8,6
               milijard evrov, to je približno 23,8% BDP, največ je davčnih. Je pa tudi planiranih
               1,1 milijarda evrov prihodkov iz naslova sredstev EU. Vlada se trudi, mislim da so
               rezultati sedaj že vidni, da se ta sredstva pospešeno črpajo, mislim da smo se v teh
               letih tudi že naučili, kako se stvarem streže, da so tudi opravičena, pač, da dobimo
               tudi povračila iz EU, se pa trudimo še naprej, da ne bi začeli slučajno še izgubljati
               teh sredstev, mislim pa, da smo na pravi poti. Skratka, ta sredstva so mogoče za koga
               preoptimistično planirana, ampak mi upamo, da bodo tudi realizirana.</p>
               <p>V letu 2011 se davčni prihodki povečujejo iz 7 milijard evrov v letu 2010 na 7,4. EU
               prihodki pa, recimo kot daljše prihodke omenjam kot največji vir, EU prihodke pa smo
               ocenili na približno enaki ravni kot velja za leto 2010. Proračunski odhodki so
               predvideni v letu 2010 v višini 10,5 milijard evrov oziroma to je skoraj 29% BDP-ja,
               od tega so integralni odhodki se pravi, čisto domača sredstva v višini 9 milijard
               evrov, namenska sredstva se precej povečujejo in odhodki sredstev EU proračuna so
               predvideni v približno enaki višini kot so prihodki. Računamo, da bo to uravnoteženo
               in znašajo približno 3,2% BDP.</p>
               <p>S tem poizkusom priprave proračuna na drugačen način kot do sedaj smo uvedli nekoliko
               drugačno prakso usklajevanja proračuna, namreč Vlada je imenovala 14 delovnih skupin
               za vsako razvojno politiko eno delovno skupino, znotraj katerih so bili predstavniki
               različnih resorjev, ki so pač spadali v to področje in so se tudi med seboj
               usklajevali, določali prioritete in v končni fazi oblikovali tudi skupen obseg
               sredstev za določeno politiko.</p>
               <p>Če izpostavim mogoče samo primanjkljaje pa bi se mogoče, če bo potrebno kasneje
               vključevala v debato. Za leto 2010 ostaja nekako na ravni leta 2009 in sicer v višini
               1,8 milijardo evrov, kar pomeni 5% BDP, v letu 2011 pa smo že malo bolj optimistični
               in upamo, da se bo primanjkljaj znižal na 1,6 milijard evra oziroma 4,1% BDP.
               Zastavljeno je tako upamo pa tudi, da se bo realiziralo. Hvala lepa.</p>
            </sp>
            <sp xml:id="SDT5-OZDDSZII-Nujna-013-2009-10-16.sp3">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Zahvaljujem se, gospe Šteblajevi. Sedaj prosim za uvodno predstavitev dela proračuna,
               ki se nanašajo na Ministrstvo za delo, družino, socialne zadeve in invalide, gospoda
               ministra, dr. Ivan Svetlika. Izvolite.</p>
            </sp>
            <sp xml:id="SDT5-OZDDSZII-Nujna-013-2009-10-16.sp4">

               <speaker>DR. IVAN SVETLIK:</speaker>

               <p>Hvala lepa, predsednica. Spoštovane poslanke in poslanci. Kot je bilo že povedano
               poskušamo v letošnjem letu z drugačno zastavitvijo proračuna, ki naj bi bil
               programsko naravnan. Jaz bi tudi v predstavitvi na dveh glavnih programih, ki jih
               naše ministrstvo pokriva in dodal k temu še kar prilaga Vlada k proračunu to je
               predlog strukturnih reform, tako da se bo videlo pravzaprav, zakaj se naj bi tudi ta
               sredstva šla oziroma kako tudi te reforme samo izvajanje proračuna podpirajo.</p>
               <p>Mi imamo dva glavna programa na skrbi, to je, trg dela in delovni pogoji. Drugi
               program, socialno varstvo, tukaj je dodatno še zdravstvo, o katerem se sedaj ne bomo
               izrekali.  Kar zadeva celotni
               proračun našega ministrstva, kot vidite se glede na 2008 izdatno povečuje že z
               rebalansom v letu 2009 in še dodatno v letu 2010, pri čemer pa se bo, predvidoma v
               letu 2011 nekoliko skrčil, to pa je predvsem na račun tega, da bodo interventni
               ukrepi, ki so bili uvedeni in so v teku letošnje leto in prihodnje leto, potem v letu
               2011 se počasi iztekli. Zaradi tega tudi ta sprememba in ta sprememba se pokaže
               predvsem na programu <q>"Trg dela in delovni pogoji"</q> kjer se potem sredstva za ta del
               politike zmanjšajo.</p>
               <p>No, za prihodnje leto se bistveno povečujejo sredstva za varstvo brezposelnih, pač na
               račun tega, da se nam je brezposelnost v letošnjem letu za enkrat za okrog 50% glede
               na prejšnje leto. Pričakujemo, da se bo brezposelnost še nekoliko povečevala tudi v
               prihodnjem letu in v ta namen so tudi predvidena dodatna sredstva za tako imenovano
               pasivno politiko zaposlovanja zato, da bi lahko vsi upravičenci dobili ustrezna
               denarna nadomestila. Na drugi strani povečujemo sredstva za aktivno politiko
               zaposlovanja. V letošnjem letu smo izdatno povečali ta sredstva, prav tako jih
               povečujemo tudi v prihodnjem letu, pri čemer bi želel poudariti, da se izdatno
               povečuje tudi delež sredstev Evropskega socialnega sklada za ta namen. Kot rečeno pa
               so interventni ukrepi tukaj bili predvsem sredstva za te ukrepe namenjena v letošnjem
               in prihodnjem letu. Doloma bodo potrebna najbrž še v letu 2011. To je prvi program,
               kjer so to pravzaprav njegove karakteristike, glavne spremembe.</p>
               <p>Rad bi rekel še to, da se ob 50% povečanju brezposelnosti v letošnjem letu število
               vključenih v aktivno politiko zaposlovanja povečuje za 100% in mi bomo to visoko
               raven vključenosti brezposelnih ohranjali s tako zasnovanim proračunom tudi v
               prihodnjih letih.</p>
               <p>In kar zadeva interventne ukrepe ocenjujemo, da je bilo doslej na ta način ohranjenih
               vsaj 20 tisoč delovnih mest oziroma toliko manj ljudi se je pojavilo med registrirano
               brezposelnimi.</p>
               <p>Če grem na drugo področje, področje socialnega varstva bi rad poudaril to, da smo pri
               pripravi proračuna zasledovali cilj, da se socialne pravice, ki so bile dane v
               preteklosti ne omejijo v nobenem primeru, torej, da ohranimo vse te socialne pravice
               ali če hočete vse socialne transfere prebivalstvu na posameznih segmentih in
               računamo, da tako zasnovan proračun, kot je zdaj, bo to tudi ohranjal. S tem, in
               mislim, da je to pomembno poudariti, bomo lahko ohranili stopnjo tveganja revščine na
               razmeroma nizki ravni, kot jo primerjalno beležimo v odnosu na druge evropske države.
                   Zdaj je predzadnja ocena,
               stopnja tveganja je bila nekoliko pod 12%, zadnja, žal, gre nekoliko navzgor in to ni
               nepričakovano glede na krizo v kateri smo, vendar zaradi tega ravno tudi potrebujemo
               vse te instrumente, ki so bili že doslej v rabi, da se nam ne bi ta stopnja revščine
               povečevala.</p>
               <p>Dodal bi še to, kar je bilo sicer že večkrat opozorjeno, da z vsemi temi ukrepi
               približno ali skorajda razpolovimo tveganje revščine v Slovenije. Če pogledate
               številke, potem boste videli, da se obseg sredstev za financiranje programov
               socialnega varstva povečuje v letošnjem rebalansu, povečuje tudi za, v predlogu
               proračuna za leto 2010 in nadalje tudi za leto 2011 skladno s pričakovanimi gibanji
               problemov in tudi potrebami, ki izhajajo iz populacijskih gibanj. Naj posebej
               poudarim, da je glavno povečanje izdatkov na tem področju za namene varstva otrok in
               družine, kar izhaja iz dejstva, da se nam je v zadnjih letih na srečo bistveno
               povečala rodnost v Sloveniji in to za seboj potegne tudi ustrezno večje socialne
               izdatke za te namene.</p>
               <p>Ker imamo nekako posredno na skrbi tudi pokojninsko in invalidsko zavarovanje in
               pokojninsko blagajno, naj opozorim tudi na to, da bo kljub vsem prizadevanjem za to,
               da bi varčevali na vseh področjih, da bo treba v prihodnjih letih zagotoviti za
               namene te blagajne, skorajda pol milijarde več sredstev za to, da bi pravice, ki iz
               tega naslova izhajajo ustrezno zagotavljali vsem upravičencem v Sloveniji. Na to
               področje bodo posegali ti strukturni ukrepi, ki jih želim posebej izpostaviti. In
               sicer, na prvem programskem področju, to je trg dela in delovni pogoji, spreminjamo
               politiko štipendiranja in študentskega dela. Tu bomo pripravili nov zakon o
               štipendiranju. V pripravi in zdaj gre že proti koncu priprava zakona o urejanju trga
               dela in v pripravi je zakon o malem delu, ki bodo vsi posegli na to področje. S tem
               bi želeli tudi rešiti tiste probleme, ki jih mi že nekaj časa beležimo in na katere
               nas opozarja tudi Evropska unije, namreč to, da imamo razbit trg delovne sile ali
               segmentiran z majhno zaščito tistih, ki sodelujejo, ki se vključujejo v tako
               imenovane fleksibilne oblike dela in morda z zelo veliko zaščito tistih, ki imajo
               zaposlitev za nedoločen čas, s čimer se odpira tudi vprašanje, to pa bomo seveda
               morali še s socialnimi partnerji, vprašanje odpiranja zakona o delovnih razmerjih, ki
               ga zlasti delodajalci izpostavljajo, sindikati pa seveda precej manj.</p>
               <p>Na socialnem področju, torej na področju drugega glavnega programa je teh reformnih
               sprememb v teku še več. V teku je že sprememba pokojninske zakonodaje s sprejetimi
               izhodišči in javno razpravo, ki teče. Potem imamo na socialnem področju v pripravi
               celo vrsto zakonov, tako rekoč skoraj vse. Gre za spreminjanje zakona o denarnih
               socialnih prejemkih, potem za pripravo zakona opravičenosti iz javnih sredstev in
               tudi o gojenju socialnovarstvene dejavnosti. Poleg tega je v končni pripravi že zakon
               o dolgotrajni oskrbi, ki bo posegel na to področje oziroma uvedel, na nov način
               organiziral to izjemno pomembno novo storitev za starajočo se populacijo v Sloveniji.
                   V tem dokumentu, ki je
               priložen, sicer ne omenjamo, jaz pa bom vseeno omenil še področje invalidskega
               varstva, kjer prav tako nastajajo zakoni o osebni asistenci in enakih možnostih ter
               nekatere druge spremembe.</p>
               <p>Tako, da bomo v prihodnjih mesecih v veliki meri že posredovali tudi v razpravo vse
               te dokumente, ki predstavljajo reformne posege na področju sociale in trga dela.</p>
               <p>Toliko za uvod.</p>
            </sp>
            <sp xml:id="SDT5-OZDDSZII-Nujna-013-2009-10-16.sp5">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa, gospod minister.</p>
               <p>Naj povem, da se nam je pridružil tudi gospod Gvido Kres, ki nadomešča gospoda Jakoba
               Presečnika.</p>
               <p>S tem odpiram razpravo in k razpravi se je že prijavil gospod Prijatelj.</p>
            </sp>
            <sp xml:id="SDT5-OZDDSZII-Nujna-013-2009-10-16.sp6">

               <speaker>SREČKO PRIJATELJ:</speaker>

               <p>Hvala, spoštovana predsednica. Spoštovani minister, kolegice in kolegi.</p>
               <p>V Slovenski nacionalni stranki seveda ocenjujemo, da so pristopi pri reševanju
               socialnih problemov zelo aktivni, vendar pa ne zadostni, spoštovani minister. Jaz
               osebno lahko pritrdim ali dodam k temu, da se strinjam s tem, da se trudite, da
               delate dejansko tisto, kar lahko. Mogoče zdaj ni primeren čas, da bi lahko naredili
               več, ampak vendarle dovolite, da na nekatere pomanjkljivosti opozorimo. Če primerjamo
               druge postavke na drugih področjih proračuna, na primer za promet, recimo - samo
               primerjavo bom dal, potem lahko rečemo, da je to področje proračuna resnično razvojno
               naravnano, ker tam smo dejansko pristopili k sistemskemu financiranju, posodabljanju
               nekaterih infrastrukturnih zadev in tudi država je aktivno pristopila k reševanju te
               problematike. Če pa primerjam področje sociale dela in naše področje, pa lahko
               ugotovimo, da je tu izpuščena, namreč premajhna pozornost je posvečena socialni
               vzdržnosti in jaz bi želel na to opozoriti. Mi smo v preteklosti, tudi v tem mandatu,
               z vašo sugestijo sprejeli kar nekaj interventnih zakon, ki so sicer kratkoročnega
               značaja, in smo nekje ublažili te posledice prihajajoče recesije. Na nek način smo
               sofinancirali nedelo oziroma gospodarstvu pomagali prebroditi te težave v smislu
               čakanja na boljše čase, recimo skrajšani delovni čas, subvencija, potem, ne vem,
               subvencioniramo dejansko tudi druge zadeve, ki niso tako usmerjene v iskanje novih
               produktov, novih delovnih mest.</p>
               <p>Mene zanima predvsem to: Zakaj ni na področju zaposlovanja, seveda, omenili ste, da
               je področje zaposlovanja, da je aktivna politika tu prisotna tudi s sredstvi in
               proračunskimi postavkami. Jaz sem si tudi sam to pogledal, res je, ampak evropski
               socialni sklad, mislim, da smo mi tu preveč potrošniško pristopili k temu kako bomo
               porabili ta denar. Zakaj preprosto ne naredimo nekaj, kar bi sicer lahko. Poglejte,
               imamo ogromno kadra na ministrstvu, pa ne samo pri vas, tudi drugod, vsak minister,
               ki je prišel je za sabo pustil tiste kadre, ki jih je pripeljal. Mi danes nimamo
               tehničnega suporta za vse tiste, ki bi se želeli prijaviti na mednarodne razpise, ki
               bi želeli pridobiti evropska sredstva. Ti ljudje tudi nimajo neke podpore pri tem, da
               bi lahko zbrali za tisto samofinanciranje, ki je potrebno za pridobitev evropskih
               sredstev. Zakaj preprosto ministrstva ne rečejo, da bodo projektno pristopila k
               reševanju tega problema, ne vem, vaše ministrstvo lahko da na razpolago najmanj nekaj
               10 ljudi, ki bi svetovali v to smer. In seveda, proračunska postavka bi tudi morala
               biti odprta na tem mestu za takšne zadeve, ki bi ustvarjali čista nova delovna mesta
               in v nadaljevanju tudi ustvarjali neke nove produkte, če hočete tudi dvigovali bruto
               družbeni produkt. Samo in
               zgolj črpanje denarja iz proračuna, verjetno bo prišlo do nevzdržne situacije, ko ne
               bomo mogli več vzeti iz te vreče. In jaz bi na tem mestu želel opozoriti, da je
               premalo sistemskega, projektnega pristopa k temu, da bi iskali nove možnosti, nova
               delovna mesta in da bi mladim dali možnost, da se zaposlijo. Nam ogromno znanja
               pobegne drugam, ljudje, normalno, predvsem izobraženi iščejo možnosti, ker to Evropa
               tudi nudi, imamo svoboden pretok blaga in ljudi, pač iščejo zaposlitev zunaj in gredo
               po končanem študiju drugam. Noben, nihče v tej državi še ni naredil analize koliko
               teh kadrov, nujno potrebnih kadrov, nam je zaradi tega, ker mi tako brezbrižno
               ravnamo, odšlo.</p>
               <p>Drugi problem pa je ta, da sindikati ne bodo več hoteli, verjetno, na neki točki
               poslušati to kako se mi trudimo. Ker socialna vzdržnost je takšna kot je in
               dopovedati nekomu, ki nima niti 400 evrov da lahko preživi in da mora še malo
               stisniti pas, verjetno to ne bo več zdržalo. Ker tudi sami občutite - pritiski na vas
               so veliki in verjetno se bo prej ali slej zgodila tudi tista stvar na katero jaz že
               dve leti opozarjam, to je državna neposlušnost ali celo masovni protesti. Jaz seveda
               ne bi želel da do tega pride, zato imamo še čas, da popravimo nekatere postavke v
               proračunu, namenimo več pozornosti tem strukturam ljudi, ki redno delajo pa ne dobijo
               plače. Naravnost nevzdržno je, spoštovani minister, če me lahko poslušate samo to
               dejstvo, bi prosil če lahko pazljivo poslušate - da so ljudje, ki delajo, recimo
               primer, bom dal konkreten primer MIP-a, da so ljudje zadnji na spisku ki se lahko
               poplačajo iz stečajne mase. Vlada sicer, kakor sem seznanjen, pripravlja neko
               spremembo na tem, da bodo lahko delavci eni od prvih, ki naj bi se poplačali iz
               stečajne mase, kar pozdravljam, ampak to se še ni zgodilo, stečaji pa se nam kar
               vrstijo. In nekateri, ki so pridno delali, tudi po pol leta niso dobili plače.
               Stečajni upravitelj pa gleda samo da bo sebe izplačal. Veste, to ni prav, to
               preprosto ljudem ne vliva potrpljenja in tudi na tak način jih ne bomo mogli
               prepričati da naj bodo razumni.</p>
               <p>Želim seveda, po eni strani bolj odgovoren pristop tudi države v podjetjih, kjer
               država obvladuje večinsko lastništvo. To kar se dogaja z Muro, zadnji primer, je
               nedopustno. Preprosto reševati takrat, ko je že vse pogorelo, na pogorišče prihrumeti
               z nekim zakonom; zdaj dobivamo v Državni zbor zakon, ki bo reševal celotno regijo.
               Seveda, v redu, je res, dobro je, mogoče bo tudi to obrodilo sadove, vendar prepozno,
               povzročili smo toliko krivic. Zakaj tega nismo naredili prej?! Zakaj Muri nismo prej
               rekli, da bomo dovolili, da ima davčni privilegij, davčno olajšavo, recimo, pa bi
               zdaj delala naprej. Zakaj čakamo da nekaj pogori, da se uniči, da naredimo tisoč in
               tisoč krivic, potem pa to rešujemo. To preprosto ne gre in tu je neodgovorna politika
               države močno prisotna.</p>
               <p>Jaz bi vas prosil, da stopnjo tveganja revščine, ko govorite o 12% - res je,
               statistika je točen skupek laži z nekim delta dobimo podatke ki so za nazaj sicer
               točni, ampak to ni 12%, ta trend je v porastu, to ste tudi sami rekli in je bistveno
               večji kot 12%.  Tako da, jaz bi
               še enkrat apeliral na to, da popravimo zlasti n postavki evropski socialni sklad to
               postavko z zahtevo seveda, da se vsaj z ustnim zagotovilom, vašim, da se bodo na temu
               področju zgodili neki razpisi, ki bodo omogočali tudi večji <q>"support"</q> ministrstva, ne
               samo vašega tudi drugih, pri pridobivanju teh sredstev in pa da bodo seveda ti
               predlogi, če bodo ocenjeni kot projektno perspektivni sofinancirani tudi s strani
               ministrstva kajti to bo dalo možnost za odpiranja novih delovnih mest. In to lahko
               naredimo, to nič ne boli, to nič ne stane in ogromno bomo pomagali ljudem, ki se ne
               znajdejo v tej evropski birokraciji. Za en evropski razpis, če se hočete prijaviti
               rabite en kubični meter dokumentacije, meter krat meter krat meter, ja toliko pride
               po navadi, ena majhna paleta.</p>
               <p>In poleg tega še kar nekaj svojega denarja, če želite počrpati v bistvu tisto kar vam
               je Evropa pripravljena dati. Ta <q>"support"</q> država lahko nudi ljudem, ki imajo znanje
               in razvojno vizijo in hočejo ustvarjati na področju seveda, ki ga pokrivajo. To po
               navadi so privatni ljudje, privatniki, do katerih mi gojimo ljubosumje in jih
               poskušamo tako ali drugače zatreti že v osnovi, tudi skozi davčno politiko.</p>
               <p>In tretji segment na katerega pa želim opozoriti pa ni čisto vaše področje, je pa to,
               da smo ravno do ustvarjanja novih delovnih mest, nove dodane vrednosti, davčno zelo
               neprijazni. Mi bi morali tukaj vsaj v pristopni fazi narediti neko spodbudo, da večje
               davčne olajšave tudi s strokovno pomočjo, tudi kontrolo seveda, oprostiti mogoče vse
               tiste, ki so na začetku, da bi lahko kasneje pridobili to, kar sicer nikoli ne bomo,
               če bomo tako ravnali kot ravnamo. Hvala lepa.</p>
            </sp>
            <sp xml:id="SDT5-OZDDSZII-Nujna-013-2009-10-16.sp7">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Besedo predajam gospe Potrati.</p>
            </sp>
            <sp xml:id="SDT5-OZDDSZII-Nujna-013-2009-10-16.sp8">

               <speaker>MAG. MAJDA POTRATA:</speaker>

               <p>Hvala za besedo gospa predsednica, spoštovani gospod minister in sodelavci.</p>
               <p>Naj uvodoma rečem, da bom seveda podprla predlog proračuna zaradi tega, ker mislim,
               da je v danih okoliščinah programsko tako zasnovan, da odpravlja ali odgovarja na čas
               v katerem živimo. Seveda se zviševanje sredstev za delovanje vašega ministrstva kaže
               v dvojni luči. Povečanje sredstev je človek vesel, po drugi strani pa zaskrbljen
               zaradi tega, ker je namen teh sredstev povezan z izgubo delovnih mest, je pa po drugi
               strani vesel zaradi tega, ker je v tem videti skrb za ljudi in zagotavljanje socialne
               varnosti. In na vašem ministrstvu se s proti kriznimi ukrepi lahko pohvalite, da ste
               pomagali zajeziti še večji odliv v brezposelnost v temu letu in tako kaže bo tudi v
               letu 2010.</p>
               <p>Zdaj, seveda sem pozorno poslušala vašo uvodno razlago in tudi pogledala postavke, ki
               govorijo o tem, da kar vaš resor zadeva ni mogoče govoriti, da samo gasite, ampak
               tudi razvojno razmišljate, ko govorimo o aktivni politiki zaposlovanja, ko govorimo o
               štipendiranju in še o čem. Ampak tisto kar bi vas, spoštovani gospod minister rada
               vprašala je pa zvezano s tem; v novo državo smo vstopili z velikim socialnim
               kapitalom, ki ni merljiv s finančnimi instrumenti. Razmere v katerih živimo pa
               kažejo, da na erozijo socialnega kapitala. Pred vašim ministrstvom je sprejem
               številnih zakonov, ki ne morejo biti sprejeti in dati dobrih učinkov, če ne bo soglasja med socialnimi
               partnerji. In videti je, da socialni partnerji, vsaj v večini primerov na nekatere
               spremembe v zakonodaji niso pripravljeni, trdno postavljajo svoja stališča. In naj
               razmišljam tako o zakonu, o malem delu, kjer študentje ne vidijo ustreznega odgovora
               na zamenjavo za študentsko delo ali o pokojninski reformi, ki ste jo vi tudi omenili
               in še kaj bi se dalo našteti.</p>
               <p>Torej, kako pravzaprav to zmanjšano ali odsotnost zaupanja med ljudmi, da so ti
               ukrepi, ki jih načrtujete nujni in tudi ustrezni, znova pridobiti? To vem, da ni
               proračunska razprava ampak je pa nujno potrebna, ker je tudi proračun odvisen od
               sprejetih zakonov.</p>
               <p>Drugo vprašanje je pa zvezano z nečim drugim; namreč, ko ste omenjali prag revščine,
               da se odstotek ljudi, ki živijo že pod zdaj določenim pragom revščine zvišuje bi
               povezala z vašo napovedjo, da boste na nov način ugotovili primernost meja, ki so
               določene za prag revščine. Mene je pravzaprav kot državljanko, še bolj pa kot
               poslanko zaskrbelo, da je bil odziv na vašo napoved ambivalenten, lahko rečem, zaradi
               tega, ker so se ljudje, ki so slišali kakšen naj bi bil prag in višina denarnih
               nadomestil videli v temu kontekstu, zlasti tistih s slabše plačanim delom kot ne
               stimulirani za to, da na trgu dela ostanejo.</p>
               <p>Zdaj v zvezi s tem ni več veliko besed ampak vseeno, kaj v tej perspektivi dveh let,
               ki nas čaka, lahko na temu področju tudi pričakujemo? Hvala lepa.</p>
            </sp>
            <sp xml:id="SDT5-OZDDSZII-Nujna-013-2009-10-16.sp9">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Magajna.</p>
            </sp>
            <sp xml:id="SDT5-OZDDSZII-Nujna-013-2009-10-16.sp10">

               <speaker>ANDREJ MAGAJNA:</speaker>

               <p>Lep pozdrav vsem prisotnim.</p>
               <p>No, kot prvo preden gremo h kritiki pohvala, da se pravzaprav stvari le premikajo, da
               se ministrstvo sistemsko loteva zadev. Ta podatek, da je kar 100% več vključenih
               iskalcev zaposlitve v aktivno politiko zaposlovanja je zelo obetavna zadeva. Seveda
               pa bo pri evalvaciji teh programov vidno koliko pa nek ukrep prispeva k konkretni
               zaposlitvi in vključenosti za to, ne samo sredstva tudi ravno presoja, evalvacija teh
               programov je zelo pomembna za naprej in za umeščanje iskalcev v ustrezne
               programe.</p>
               <p>Slišali smo tudi, da se socialni transferji ohranjajo. Torej, za vse kategorije in so
               nekako v temu smislu smo ohranili. Vendar pa po drugi strani slišimo, da se vsaj
               nominalno pa vsota, torej količina denarja za te namene pa je seveda zelo vprašljiva.
               Vzporedno namreč potekajo  tudi
               pogajanja in dogovori o politiki plač. Vemo, da je bilo pri pokojninah dosežen nek
               kompromis socialni transferji pa so nominalno zamrznjeni. Če bo v prihodnosti še
               naprej prihajalo do tega velikega razkoraka med življenjskim minimumom in pa stroški,
               ki jih posameznik potrebuje je vprašanje kako bo ob tej politiki zamrznjevanja,
               plačni politiki uspelo ministrstvu zagotoviti morda nujna sredstva, bodo možna tudi
               prelivanja, rezervni deli za ta socialna transferja. To me najbolj zanima, to
               področje.</p>
            </sp>
            <sp xml:id="SDT5-OZDDSZII-Nujna-013-2009-10-16.sp11">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Pojbič.</p>
            </sp>
            <sp xml:id="SDT5-OZDDSZII-Nujna-013-2009-10-16.sp12">

               <speaker>MARIJAN POJBIČ:</speaker>

               <p>Hvala gospa predsednica, spoštovani minister, kolegi.</p>
               <p>Torej uvodoma bi želel povedati, da smo v Slovenski demokratski stranki do neke mere
               zadovoljni s tem, da si je ministrstvo uspelo iz kolača Državnega zbora izboriti
               določeno število, torej določeno višino sredstev, ki so v temu trenutku še kako
               pomembni za to, da lahko obvladujemo to kritično situacijo na področju ministrstva
               torej na področju dela, družine in socialne zadeve.</p>
               <p>Da pa ta sredstva, po moji oceni ne bodo zadoščala za reševanje vse te problematike
               kateri se približujemo, ne glede na to, da tudi ministrstvo poskuša velikokrat
               poudarjati, da brezposelnost je, ampak še ni v neki kritični fazi in jaz mislim, da
               je brezposelnost, bom rekel, v naslednjih dneh dosegla eno kritično točko v naši
               državi, ko se bližamo številki sto tisoč. Jaz mislim, da to je kritična številka in
               to tudi tista kritična številka kjer mislim, da je neka meja kjer bomo to
               brezposelnost še lahko obvladovali z načinom in pristopom, ki je sedaj veljaven.</p>
               <p>Seveda je bilo na teh področjih sprejetih kar nekaj ukrepov pa vendarle, gospod
               minister je danes že drugič, sem ga slišal, povedal da je bilo s temi ukrepi
               ohranjenih, po njegovi oceni okoli dvajset tisoč delovnih mest. Jaz ne trdim, da to
               ne drži, bojim se pa nečesa drugega in sprašujem tudi gospoda ministra za kakšno ceno
               in za koliko časa?</p>
               <p>Osebno ocenjujem, da po izteku teh interventnih ukrepov se lahko zgodi situacija, da bodo vsi ti ljudje
               na Zavodu za zaposlovanje. In me zanima kakšna razlika je tukaj dosežena in kakšen je
               v temu primeru dosežen tudi pozitivni učinek te sprejete zakonodaje? Pred nekaj časa
               sem gospodu ministru naslovil pisno dve poslanski vprašanji, eno se navezuje ravno na
               ta dva zakona in izkoriščanje in problemi, ki so s tem povezani na katere so seveda
               opozorila določena podjetja in tako naprej in na to vprašanje še vedno nisem dobil
               odgovora. Prav tako sem naslovil tudi vprašanje v zvezi z dolgotrajno oskrbo in tako
               naprej in tudi na to vprašanje še do sedaj nisem dobil odgovora. Je pa to seveda vse
               povezano s tem vprašanjem, ko govorimo o proračunu in sredstvih ki so tukaj v
               proračunu zagotovljene.</p>
               <p>Torej osebno ocenjujem in tudi v Slovenski demokratski stranki ocenjujemo, da ukrepi,
               ki so bili sprejeti v dobri veri, to nisem nikoli trdil in tudi sedaj trdim, v dobri
               veri, da bi poskušali kvalitetno reševati to nastalo situacijo. Niso dovolj dobro
               učinkovali in rezultati bi morali biti bistveno boljši kot so razvidni iz dokumentov
               s katerih je jasno kakšni so bili do sedaj učinki teh zakonov.</p>
               <p>No in rad bi se torej malo usmeril na postavko, torej aktivno politiko zaposlovanja.
               Tukaj gledam te primerjave 2008, 2009, 2010 in 2011 in me, bom rekel, ena stvar tukaj
               zelo moti in sicer svetovanje in pomoč pri iskanju zaposlitve. 2008 osem milijonov
               šesto, 2009 skoraj deset, 2010 štirinajst in na koncu 2011 triindvajset oziroma
               štiriindvajset milijonov. Zanimivo, to bi tudi seveda želel potem obrazložitev zakaj
               je tako? Na koncu sem seštel, da samo za svetovanje in pomoč pri iskanju zaposlitev v
               štirih letih imamo namenjenih sedeminpetdeset milijonov evrov. To se mi zdi bistveno
               prevelika številka. Ta denar bi moral biti usmerjen v spodbujanje zaposlovanja in
               samozaposlovanja. In seveda ali pa usposabljanje in izobraževanje. In poglejte 2011
               imamo štiriindvajset milijonov evrov namenjenih svetovanju in pomoč pri iskanju
               zaposlitev in devetindvajset milijonov evrov usposabljanja in izobraževanja. To je
               zame nerazumljiva številka in seveda tudi tokrat bi vas prosil gospod minister, da mi
               pojasnite pravzaprav za kaj tukaj gre.</p>
               <p>Prav tako, postavka dolgotrajna oskrba. Sam ste danes tukaj povedal, da je
               pripravljen zakon o dolgotrajni oskrbi pa vidim, da je prišlo do zmanjšanja sredstev.
               Leta 2008 je skoraj enajst milijonov, leta 2009 je osem milijonov, leta 2010 sedem
               milijonov in leta 2011 osem milijonov. Ne razumem kako boste s temi sredstvi lahko
               parirali zakonu, ki mislim, da bo v kratkem v Državnemu zboru kakor ste danes nekako
               poskušal povedati.  Prav tako
               sem prepričan in tudi v Slovenski demokratski stranki smo prepričani, da seveda je
               pomembno področje sociale, poskušati peljati v to smer kot je sedaj zastavljena.
               Ampak jaz mislim, da problema reševanja tega področja ne moremo reševati s takšnimi
               ukrepi, samo s takšnimi ukrepi, to je resnično samo gašenje požara. Mi moramo na
               drugi strani, ne glede na to, da imamo tukaj tudi kar nekaj sredstev za izobraževanje
               in tako naprej, iskati način kako pripeljati zakonodajo in vsem tistim kar je možno
               storiti na nivoju države in politike, da bi uspeli pripraviti način kako priti do
               novih delovnih mest. Ta en delček izobraževanja in tako naprej je zagotovo sestavni
               del tega vendar pa, jaz mislim, da premalo. Preveč sredstev porabljamo iz proračuna
               za gašenje požara, bistveno premalo pa za področje ustvarjanja novih delovnih mest.
               In rešitev tega problema, dolgoročno je po moji oceni in po oceni Slovenske
               demokratske stranke ravno v tem. Nova delovna mesta bodo tista in izključno tista, ki
               bodo lahko ta problem in to situacijo pripeljali na neko novo raven, kjer se bo
               brezposelnost začela zmanjševati, na drugi strani pa povečevati zaposlenost.</p>
               <p>In, še enkrat poudarjam, v enem letu, v enem samem letu se nam je zgodilo, bom rekel
               v zgodovini Slovenije se to, pa moram povedati, da je to mlada država, da se
               razumemo, se še nikoli ni zgodilo, da se v enem letu iz devetinpetdeset tisoč
               brezposelnih številka povečala praktično na sto tisoč in še preko do konca tega leta.
               Če je to za nas, ki sedimo vsi skupaj v tej dvorani in v Državnemu zboru in Vladi ni
               izjemno alarmantno vprašanje. In tukaj bi se morali zamisliti. Spomnim se nazaj nekaj
               časa in razprav na predhodnih sejah tega odbora tudi in Državnega zbora je velikokrat
               tudi sam gospod minister povedal, da brezposelnost se bo povečevala ampak skoraj ni
               možno, da bi prišli v temu času kot smo zdaj sredi oktobra že, do številke sto
               tisoč.</p>
               <p>In res je, kolega iz nacionalne stranke, ki je danes omenjal tudi ta Zakon o Pomurju.
               Jaz sem prepričan, da je ta zakon seveda potreben ampak s tem zakonom bo ta vlada
               ponovno pristopila k parcialnem reševanju problema v tej državi. Se pravi eno regijo
               izpostavlja, kje je sedaj Koroška regija? Sami veste, da se nam lahko v kratkem
               zgodi, da bo v Koroški regiji padlo dva tisoč petsto delovnih mest. Mi smo bili na
               obisku prejšnji teden v koroški regiji, Poslanska skupina Slovenske demokratske in so
               nas na to opozarjali vsi ljudje, ključni ljudje, politični in tisti, ki to zadevo tam
               zelo dobro poznajo. In v tistem trenutku bomo imeli drugo Pomurje. In boste videli
               kako bo možno potem to problematiko reševati na ta način kot se je vlada sedaj
               lotila, na eni strani se pravi govorim ponovno o parcialnem reševanju te problematike
               v naši državi. Država bi morala in ta Vlada, pristopiti k celovitem reševanju tega
               problema v naši državi. Z parcialnimi rešitvami ne bomo prišli iz tega problema, to
               mi verjemite. Pa ne želim biti pameten, ne želim komur koli soliti pamet tukaj v tej
               sredini, naši sredi, pa sem prepričan, da imam prav.</p>
               <p>In ko govorimo, mogoče še samo en stavek v zvezi s tistim zakonom o Pomurju. Ves
               tisti denar, ki je namenjen tam, je okoli devetdeset milijonov tistega denarja
               namenjenih samo za vodovod. In potem, ja zagotovo gospod minister, ko boste to malo
               bolj pogledali boste videl, okoli devetdeset milijonov. IN potem poglejte koliko nam
               še od tistega denarja potem ostane za spodbujanje gospodarstva ker ta zakon bi naj
               bil ključen ravno v tistem delu, da bi spodbudil gospodarstvo v Pomurju in s tem bi
               seveda lahko pomursko regijo potegnil iz sedanje kritične situacije.</p>
               <p>In, spoštovani, jaz mislim, da je proračun v temu delu, ko govorimo za področje sociale pozitivno naravnan vendar
               ocenjujem, jaz in tudi v Slovenski demokratski stranki da z gašenjem požara ne bomo
               rešili tisto kar je v temu trenutku ključno, to so delovna mesta in pa seveda tudi
               gospodarski razcvet te države. Tudi ti socialni transferji, sami gospod minister ste
               lahko poslušal in mislim, da ste celo bili prisotni na eni razpravi kjer je bilo
               jasno povedano, da so socialni transferji v temu trenutku že višji kot pa minimalna
               plača. To je alarmantni podatek. In potem meni nekdo v tej dvorani pove kako bomo
               stimulirali zaposlovanje in tiste, ki so na Zavodu za zaposlovanje. Država skozi
               zakonodajo ustvarja delovne invalide. Gospod minister, delovne invalide. Ljudi, ki
               nimajo interesa se zaposliti, kar je logično, če je socialni transfer višji od
               minimalne plače.</p>
               <p>Včeraj sem ravno gledal, mislim da na RTV ali na POP TV, če se ne motim, razpravo
               kjer je gospod Sajovic povedal en primer in s tistega primera se moramo nekaj
               naučiti. Mladi ljudje, stari dvaindvajset, triindvajset, petindvajset in tako naprej
               raje doma uživajo pa še malo na črno nekaj storijo kot pa bi se zaposlili. Ampak to
               ne zaradi njih, ker bi oni tako želeli ampak zaradi tega, ker država na temu področju
               pelje slabo politiko. Namesto, da bi stimulirala zaposlovanje na pravi način rešuje
               to problematiko in skuša ustvariti socialni mir s tem, da izplačuje višje socialne
               pomoči kot je minimalna plača. Takšne logike ni, sem prepričan nikjer na svetu. Pa
               sem za socialno državo, absolutno, tudi v Slovenski demokratski stranki absolutno to
               podpiramo; tisti ljudje, ki so v Muri in tako naprej, da ne bom govoril, izgubili
               delovna mesta oni s tem nimajo nič in prav je, njim je nujno potrebno pomagati. Pa da
               ne govorim o tem koliko so pretrpeli v zadnjem letu ali dveh in tako naprej, ko se je
               ta agonija vseskozi že pojavljalo in nikoli se ni vedelo ali bo Mura preživela ali
               Mura ne bo preživela. To je še tisto kar je dodatno vplivalo na psihologijo teh ljudi
               in tako naprej. Ampak, če želimo izstopiti iz te, bom rekel kritične situacije pa
               moramo na temu področju potegniti določene meje. In našo politiko na temu področju
               usmeriti v smer kjer bodo zaposleni ali pa vsaj tisti z minimalnimi plačami imeli
               zagotovljene pogoje, da bodo lahko normalno preživeli svoje življenje.</p>
               <p>Danes niti s socialno pomočjo, torej s petsto dvajset ali koliko evrov in pa tako kot
               z minimalno plačo ni možno preživeti. Vsi, ki smo danes v tej dvorani naj mi nekdo
               reče, če je sposoben preživeti s petsto evri. Niti vi gospod minister, niti jaz
               osebno, priznam, si ne znam predstavljati kako bi s tem denarjem preživel, čeprav bi
               moral, tako druge variante ni ampak kako bi to lahko bilo v tej draginji v temu času
               in vsem tem kar se dogaja v naši državi da pa ne rečem zraven še non stop neki novi davki, zdaj spet nek davek
               na bencin in tako naprej, tako da ne bom govoril v temu kontekstu.</p>
               <p>To je absurd in od te vlade seveda pričakujem najmanj to kar sem v nekem delu svoje
               razprave opozoril, da prestopi k reševanju teh problemov ki jih imamo in ki sem jih
               navedel na takšen način, da bomo stimulirali mlade ljudi, da bodo imeli interes se
               zaposliti. S tem bomo zmagali vsi, tisti, ki je zaposlen in država. Nas skupni
               interes in cilj je pa jasen. Mi moramo zagotoviti, da bodo ljudje imeli zagotovljene
               tiste osnovne pogoje za življenje v tej državi. Ta Vlada je zdaj v tej situaciji, ko
               je prevzela, na volitvah dobila odgovornost in jaz sem prepričan, da bo peljala to
               državo tudi v to smer. Čeprav, moram reči, da v temu trenutku ravno ne kaže tako.
               Hvala lepa.</p>
            </sp>
            <sp xml:id="SDT5-OZDDSZII-Nujna-013-2009-10-16.sp13">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Hrovat.</p>
            </sp>
            <sp xml:id="SDT5-OZDDSZII-Nujna-013-2009-10-16.sp14">

               <speaker>ROBERT HROVAT:</speaker>

               <p>Hvala lepa za besedo.</p>
               <p>Naj v uvodu povem, da pravzaprav gre tukaj res za najbolj obremenjen resor v tej
               Vladi in na prvi pogled bi lahko rekli, ko si pogledamo ta proračun, da rečemo, da je
               pohvalno, da se sredstva na teh vseh postavkah povečujejo. V bistvu pa resnica je pa
               precej bolj žalostna. Sredstva se pravzaprav povečujejo na vašemu ministrstvu iz
               enega samega in preprostega razloga, ker tako imenovani ukrepi Vlade, gospod Boruta
               Pahorja, niso učinkoviti in to je dejstvo. Sto tisoč brezposelnih v temu trenutku,
               seveda to je statistika, v resnici je možno da jih je še celo kaj več ampak na to
               temo se bom vrnil nekoliko kasneje. </p>
               <p>Začeti je potrebno tudi na samem izhodišču kar je danes predstavnica Ministrstva za
               finance rekla v uvodu in to sem prvič slišal v temu tednu pa sem bil na kar nekaj
               odborih kjer smo obravnavali proračun da so morda sredstva pre optimistično
               planirana. Da sem slišal, da proračun ni idealen, da se sprašujemo pravzaprav ali so
               izhodišča za planiranje prava ali je ocena za izhodišče prava, to se jaz sprašujem
               zdaj, vi ste se pa tiste stvari prej kar sem rekel. Dejstvo je, da gre za drugačen
               proračun, da gre za programsko naravnan proračun.</p>
               <p>Zdaj, če se dotaknem samih teh postavk bi rekel, da pri aktivni politiki zaposlovanja
               ste zelo optimistično napovedali, da se bodo interventni ukrepi leta 2011 iztekli. Po
               drugi strani se pa svetovanje in pomoč pri iskanju zaposlitve povečujejo iz leta v
               leto tako da pridemo v letu 2011, tako kot je kolega že preje govoril na
               štiriindvajset milijonov. Poglejte, gre za svetovanje in pomoč pri iskanju zaposlitve
               in jaz se sprašujem, če imamo danes sto tisoč brezposelnih  pa za to namenjamo devet milijonov, leta 2011
               bomo pa namenil štiriindvajset milijonov za to isto dejavnost se sprašujem kakšno
               brezposelnost potem pričakujete potem v letu 2011?</p>
               <p>Varstvo brezposelnosti, rekel ste, da se povečuje, da se sredstva povečujejo. Zanima
               me za koliko? Poglejte, če ste znali izračunati, da ste z vsemi temi ukrepi na
               področju tega vašega resorja ohranili dvajset tisoč delovnih mest potem najbrž se zna
               izračunati tudi kako bo v prihodnosti. Socialne pravice se ne omejujejo, to je bilo
               danes rečeno s strani vas, gospod minister ampak dejstvo je, da se stopnja tveganja
               revščine ta trenutek se povečuje in jaz sem prepričan, da se bo še naprej povečevala
               in tukaj moramo biti ali pa smo lahko zaskrbljeni.</p>
               <p>Tudi to kar ste rekel prej, spodbujanje rodnosti, da se sredstva namenjajo, se
               povečujejo, veste po drugi strani pa predlagate ukrep pokojninska reforma, o kateri
               se veliko govori, da se porodniška doba ne bo štela v pokojninsko dobo in jaz mislim
               da, veste po eni strani govoriti kako se spodbuja rodnost po drugi strani pa govoriti
               kako se bo v prihodnosti pravzaprav izločilo porodniško dobo iz te pokojninske dobe
               se mi zdi tako dvolično in se mi zdi nekoliko neprimerno.</p>
               <p>Rešili ste vsaj dvajset tisoč delovnih mest, to je bila danes večkrat izrečeno.
               Veste, zanima me katera postavka pa v proračunu zagotavlja ohranitev še naslednjih
               dvajset tisoč delovnih mest, ki jih boste ohranili? Zdaj, če ste znali izračunati, da
               ste jih dvajset tisoč ohranili na podlagi teh ukrepov o katerih smo danes že veliko
               slišali potem najbrž znate že izračunati tudi kaj so tisti ukrepi, da jih boste še
               dvajset tisoč več ohranili? Poglejte, ta trenutek se Slovenija na veliko zadolžuje,
               pretirano se zadolžujemo. In veste zakaj se zadolžujemo? Zato, da, bom rekel zelo
               tako po domače, da mašimo neke luknje, zato se zadolžujemo. Da pravzaprav kar
               ustvarimo, pa ne bom rekel ustvarimo, <q>"zapufamo"</q> se zato, da se na koncu najema in to
               je zgrešena politika. To je zgrešena politika! In mislim, da bi bilo potrebno precej
               več aktivnosti nameniti aktivnemu zaposlovanju ne pa toliko samim tem socialnim
               transferom o katerih smo danes veliko slišali.</p>
               <p>In morda za zaključek še to, vesele bom, če se bodo postavke v vašem resorju,  postavke v proračunu v prihodnjih
               letih, zmanjševale. To bi bil uspeh. Če se bodo številke o katerih smo danes govorili
               začele zmanjševati že v naslednjem letu in potem naprej, verjemite, da vam bom takrat
               izrekel eno veliko pohvalo. Ampak kakor stvari zdaj stojijo pa sedaj kažejo se bojim,
               res se bojim, da temu ne bo tako. Hvala.</p>
            </sp>
            <sp xml:id="SDT5-OZDDSZII-Nujna-013-2009-10-16.sp15">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Če dovolite bi si vmes vzela besedo tudi sama.</p>
               <p>Seveda, ko razmišljamo o temu proračunu se je potrebno zavedati, da Ministrstvo za
               delo, družino in socialne zadeve pripravlja strukturne reforme praktično na čisto
               vseh svojih pod področjih.</p>
               <p>Tisto kar bi si sama bolj želela je dejansko dobra komunikacija in pa sporočilo tako
               socialnim partnerjem kot tudi javnosti kako socialna politika, ki je partner
               ekonomske politike pravzaprav pomaga pri ustvarjanju, bom rekla neke boljše
               prihodnosti oziroma uravnoteženega razvoja. Ta <q>"mesič"</q> meni osebno manjka in se mi
               zdi, da zato se dostikrat zapletamo v vprašanja in dileme, ki so popolnoma
               nepotrebne.</p>
               <p>Zelo pomembno je to kar je rekla kolegica Majda, da se seveda maksimalno sodeluje s
               socialnimi partnerji. Ker zgolj in samo tedaj, ko bomo uspeli prikazati, da je nek
               morda tudi boleč res, potreben za to, da zagotovimo neko dolgoročno vzdržnost in da
               pravzaprav vidimo, da so bremena enakomerno porazdeljena po družbenih skupinah lahko
               dosežemo razvojne preobrate.</p>
               <p>Poglejte imamo to smolo, da se pravzaprav srečujemo z ekonomsko krizo, s totalno
               razgalitvijo tega, da v preteklosti nismo izvedli strukturnih sprememb gospodarstva.
               To, da obstaja tako veliko delovnih mest s tako nizko dodano vrednost na zaposlenega
               je še dodatni hendikep. Namreč, zgodba o tem da so tisti, ki bi najbolj morali
               skrbeti za nova delovna mesta, energijo porabljali za to, da so seveda krepili svoj
               lasten položaj in svoje lastno premoženje je seveda sestavni del te dokaj težke
               vizije. Ni država tista, ki mora ustvarjati nova delovna meta, država lahko samo
               pomaga pri odpiranju novih delovnih mest. Glavno iniciativo vendarle morajo nositi
               delodajalci. In, mislim da, tukaj razen, da se na veliko obračajo v državo ob čem
               vsem naj jim popušča zelo malo prihajajo z nekimi razvojnimi idejami in pa
               preboji.</p>
               <p>Sama ocenjujem, da je ministrstvo že v letu 2009 nareidlo velik pozitivne premik v
               smislu tega, da je okrepilo programe aktivne politike zaposlovanja kot pomoč pri
               prestrukturiranju gospodarstva. In še bolj me veseli, da se pravzaprav razmerja med
               pasivnim in aktivnim delom na področju trg dela in delovni pogoji izboljšuje proti
               koncu leta 2011 navkljub temu, da imamo tako zaostreno situacijo.  Vendar pa bi rada rekla to, da seveda
               podpiram razmišljanja, ki jih je izrekel tudi gospod Prijatelj, morda je koincidenca
               hotela da sva se z ministrom malo pred tem pogovarjala o točni isti stvari. Sama imam
               pozitivne izkušnje, z Ministrstvom za javno upravo sem sodelovala pri temu, da smo
               točno z mehanizmi suportiranja z državnimi sredstvi in svetovanjem tekom celotnega
               črpanja sredstev uspeli zagotoviti 92% črpanje sredstev iz ESS-ja na postavki za
               nevladne organizacije.</p>
               <p>Skratka, ta recept se je potrdil in sama bi ga zelo močno podpirala in sem
               prepričana, da gremo lahko v tej smeri naprej. Sama se nekako čutim močno odgovorna
               za to, da sodelujem pri ustvarjanju pogojev za to, da bomo hitreje šli iz te krize,
               zato pripravljamo tudi neko iniciativo, kjer naj bi pravzaprav omogočili nove oblike
               zaposlovanja, tudi tistim, ki so mogoče morda manj konkurenčni na trgu delovne sile.
               Skratka, razmišljamo oziroma pripravljamo zakon o socialnem podjetništvu, ki naj bi z
               ustreznim suportom morda lahko zagotovil odpiranje tudi nekaj tisoč delovnih mest,
               morda v tistih lokalnih okoljih, kjer se srečujemo s še toliko večjimi problemi pri
               zaposlovanju. In vsled tega je treba pristopiti z razumevanjem tega kaj je pravzaprav
               domet nas poslancev in seveda z aktivnim vključevanjem vlade v to, da bi ta
               mehanizem, ki v tujini odpira čedalje več delovnih mest in predstavlja enega
               najaktivnejših načinov reševanja oziroma zagotavljanja socialnega vključevanja v
               državi, tudi zaživel.</p>
               <p>Če preidem na področja socialnega varstva, bi rekla najprej to. Torej, popolnoma smo
               zaspali pri vprašanju minimalne plače. Vedno znova smo poslušali delodajalce, kako ne
               morejo izplačevati višjih plač in kako bodo s tem, če se bodo minimalne plače
               povečale, ogrožena delovna mesta. Ja, ampak, poglejte. Izračun minimalnih
               življenjskih stroškov je zelo jasno pokazal - minimalna plača ne pokriva minimalnih
               življenjskih stroškov. To je realnost. In tisto, kar si moramo zdaj zastaviti za
               primarne cilje - kako bomo v čim krajšem času prišli do tega, da bo minimalna plača
               zagotavljala vsaj to in da bodo plače postale stimulativne. Ni problem v socialnih
               transferjih, kolegice in kolegi, socialni transferji, če začnemo pri sami osnovi, so
               strahotno nizki. Pokrivajo zgolj polovico minimalnih življenjskih stroškov, če
               govorim o denarni socialni pomoči. Drug problem je če prihaja do kumulacije in temu
               da se to prepreči je v pripravi oziroma tik pred tem da zaživi enotna evidenca in
               zakon o socialnih transferih ali kako že tisti zakon imenujemo, da bi to preprečili.
               Ampak po drugi strani vam moram povedati, da če ne bomo rešili problema minimalne
               plače, ne bomo s tem reševali problema socialnih transferjev. Kaj predlagate, da jih
               še znižamo? Nekaj kar mora biti v tej državi popolnoma jasno je, da je ljudem treba
               zagotoviti človeka vredno preživetje.</p>
               <p>Pri socialnih transferjih socialno najbolj ogroženih moram reči, da sem bila nekoliko
               presenečena, da je, kako bi rekla, relativno skopo zapisano kako se planira poraba
               sredstev, pa tudi sama izhodišča. Jaz mislim, da tisto, kar je najbolj pomembno pri
               spremembi sistema je doseganje večje socialne pravičnosti. Ob tem ko vsi govorite o
               kumulaciji socialnih transferjev, vas bom jaz ponovno opozorila na to, kar sem
               ugotovila tudi s svojo raziskavo, da obstaja najmanj tolikšen delež tistih ljudi, ki
               do pomoči družbe oziroma države ne pride. Ne pride zaradi različnih razlogov, tudi
               zato, ker imamo sistem koncipiran tako, da se mora človek pač pojaviti na licu mesta
               in zaprositi za pomoč, pa zaradi cele druge vrste razlogov, ki so povezani morda tudi
               s funkcionalno nepismenostjo. Ne vem če je že kdo kdaj od vas poskušal izpolniti
               prošnjo za denarno socialno pomoč ali kakšen drug transfer, pa vam je takoj jasno o
               čem govorim. Dejstvo je, da je treba biti na terenu proaktiven in gledati da se
               pravično pristopa in zagotavlja pomoč vsem tistim, ki so v državi te pomoči potrebni,
               pa ne samo z državnimi pomočmi, v veliki meri si lahko pomagamo z nevladnimi
               organizacijami in njihovo mrežo. Zdaj pa smo soočeni s tem, da obstajajo paralelni
               sistemi in da seveda tisti, ki se zelo dobro znajdejo, cirkulirajo od enega sistema
               do drugega in to s pridom izkoriščajo, medtem, ko nekateri drugi, ki živijo v človeka
               popolnoma nevrednih razmerah, do te pomoči ne pridejo.</p>
               <p>Skratka tukaj je res potreben celoten zasuk. Moram pa reči, da nisem popolnoma
               prepričana, da bodo zadoščala sredstva, se pravi, ki naj bi se povečevala zgolj
               zaradi pritoka registrirane stopnje brezposelnosti. Jaz se sicer zavedam, da se bo v
               osnovo za ugotavljanje upravičenosti vključila tudi lastnina, vendar vas vseeno
               sprašujem, ali je pri planiranju sredstev za te namene narejena dolgoročna ali vsaj
               srednjeročna vizija oziroma ocena stroškov uvedbe tovrstnih družbenih sprememb. Bojim
               se, če tako to berem, je to zame odločno premalo in vem, da tako se pač to ne
               planira. In tako, kot ste to uspeli zagotoviti na področju pokojninske reforme, bi
               vas spodbujala da to naredite tudi na področju socialnih transferjev oziroma denarnih
                  pomoči. Naslednja stvar,
               ki je povezana s tem je seveda strokovni suport. Centri za socialno delo. To, kar sem
               jaz v osnovi prebrala je, da v glavnem povečujete zaposlovanje v centrih za socialno
               delo zaradi novih strokovnih nalog, ki jih ti centri pridobivajo. Moje vprašanje je
               ali bo ta struktura oziroma število ljudi, ki jim nalagate nove naloge, tudi z enotno
               vstopno točko kos tem nalogam oziroma tem izzivom oziroma ne bomo soočeni spet s tem,
               da se bodo izgovarjali, da zaradi objektivnih razlogov te naloge ne morejo ustrezno
               opraviti. Kajti moja velika želja bi bila, da se krepi strokovna vloga centrov za
               socialno delo. Njihovo proaktivno delovanje v odnosu do določenih populacij in seveda
               s tem tudi boljše izkoriščanje socialnih mrež, ki na terenu obstajajo.</p>
               <p>Tretje vprašanje, ki me zanima je povezano z varstvom invalidov. Torej, že ob letu
               2009 in drugem rebalansu sem vas vprašala kaj se dogaja z zakonom o osebni asistenci.
               Zdaj, če jaz te zadeve pravilno berem, zakon o osebni asistenci premikate na leto
               2011. Imam prav? Samo to bi rada vedela, kaj je glavni razlog za to, ker vemo, da
               tudi na tem področju je treba narediti čimprejšnje korake naprej, kajti obstaja kar
               velika razlika, da ne rečem celo diskriminacija med posameznimi vrstami
               uporabnikov.</p>
               <p>Pa še nekaj, tega pač ne morem <q>"požreti"</q> čisto. V osnutku zakona o spremembah in
               dopolnitvah zakona o socialnem varstvu je predvideno, da bo Institut Republike
               Slovenije za socialno varstvo opravljal le informacijske, analitične in strokovno
               dokumentacijske dejavnosti za področje socialnega varstva, ki ga ustanovi država kot
               javni zavod. Mislim, glede na to, da nam; no, na drugi strani pa pišete, pri področju
               otroške opazovalnice, ki je sestavni del instituta, da bo pa ta otroška opazovalnica
               izvedla nekatere nujno potrebne raziskave za čim bolj učinkovito izvajanje socialnega
               varstva. Zmenite se v hiši kaj pravzaprav hočete imeti! Prepričana sem, da je
               Institut za socialno varstvo še kako potrebna institucija, ker imamo raziskav na tem
               področju odločno premalo in da bi kvečjemu veljalo spodbujati to dejavnost, morda
               tudi na način projektnega raziskovanja, vendar tako zapisano, kot je, jaz seveda tega
               ne morem sprejeti in bom tudi ob samem zakonu temu zelo ugovarjala.</p>
               <p>Hvala lepa.</p>
               <p>Zdaj pa predajam besedo gospodu Kresu.</p>
               <p>Izvolite.
               </p>
            </sp>
            <sp xml:id="SDT5-OZDDSZII-Nujna-013-2009-10-16.sp16">

               <speaker>GVIDO KRES:</speaker>

               <p>Hvala za besedo, gospa predsednica. Spoštovani gospod minister s sodelavci,
               spoštovane kolegice in kolegi.</p>
               <p>Moram reči, da v Slovenski ljudski stranki smo resnično zelo zaskrbljeni zaradi
               situacije v kateri smo se znašli. Moram pa tudi reči, da pozdravljam trud vlade, vas,
               gospod minister, in vaših sodelavcev, za izvajanje socialne politike oziroma za
               reševanje teh problemov v teh časih. Res pa je, da ta problem izvajate precej
               klasično, dobro, seveda dokler bo možno najti sredstva, da bomo to gasili na ta
               način, kot gasimo. Pogrešamo pa inovativnost - usmerjanje v delo, kreiranje novih
               delovnih mest. Moramo pa tudi dati roko na srce, da je vprašanje res, kakšen kader mi
               v Sloveniji imamo. V zadnjem času se je tudi v šolskem sistemu proizvajalo oziroma
               izobraževalo bolj ljudi, ki niso zaposljivi ravno v gospodarstvu, bolj se je vršilo
               drugačno izobraževanje, kot tisto, ki bi resnično slovensko gospodarstvo tudi
               potrebovalo in za kvaliteten kader je danes na terenu tudi velik problem. Tudi o tem
               bo treba spregovoriti, ampak za to zadevo pač ni krivo to ministrstvo.</p>
               <p>Res nas tudi skrbi, mene skrbi, ko smo pričeli ta mandat je bilo nekje rečeno, da
               bomo imeli od nič pa do 1% rasti, kar se je meni za Slovenijo, kot malo gospodarstvo,
               ki bi moralo biti učinkovito, prilagodljivo, fleksibilno, bilo kar nekaj logičnega,
               na koncu ne vem kaj se je zgodilo, da smo padli na 8% padca tega bruto družbenega
               proizvoda.</p>
               <p>Minimalna plača. Poglejte, res je, minimalno plačo je treba dvigniti. Treba je tudi
               pogledati resnici v oči, da v tem času, ko je bila ta minimalna plača takšna kakršna
               je bila so ti podjetniki delali tudi svojo kalkulacijo na teh majhnih dohodkih. In
               vam povem, da če bi bila ta plača že bistveno prej večja, bi svoje kalkulacije in
               svoja delovna mesta in tudi vzgon bi dobili, da bi delali in priskrbeli boljša
               delovna mesta, kot so jih, in to je bila njim potuha. Res, živa potuha, ki jo danes
               vsi plačujemo. Niste za to krivi vi, gospod minister, ampak vse skupaj kar se je v
               vseh teh letih dogajalo, in to je bila zame velika katastrofa in je res veliko
               vprašanje kje je tista tehtnica, ko bi mi morali te minimalne plače dvigniti, doseči
               še dodatna sredstva da bomo socialne transfere imeli dovolj močne, da ne bomo
               povečali tega socialnega problema in sem prepričan, da bi potem prišli do vzgona, do
               boljšega gospodarstva v naši državi, kot trenutno je, ker to, še enkrat poudarjam, je
               bila velika potuha.</p>
               <p>Poglejte, kar se tiče socialnih transferjev, vidim na terenu, kot je že predsednica
               povedala. Pri nas v Litiji smo se s socialnimi problemi srečevali tudi v najboljših
               časih. In povedati vam moram, da socialna ni naredila svojega. Predvsem imam občutek,
               da so bolj birokratizirali v svojih prostorih, na terenu jih ni bilo, problemov niso
               zaznavali, in tam kjer ljudje; veste, danes socialni transfer dobiti - saj to moraš
               biti že kar precej izobražen, pri vseh teh ovirah, ki se pojavljajo je bilo treba
               znati kar dobro parirati in najti tisto nišo, pri kateri si lahko kaj izčrpal oziroma
               dobil. In jasno, skupek vsega tega je naredil, da smo prišli do tega, skupek - ne en
               socialni transfere, ampak skupek socialnih transferov je pripeljal do tega, da so
               bili večji kot pa minimalna plača. Ampak to so lahko izvajali tisti, ki so znali.
               Veliko pa jih je ostalo izven tega in so resnično veliki reveži in tam bi morala
               socialna priti, pomagati, jim odpirati vrata in tako naprej, in te socialne probleme
               na ta način tudi reševati.</p>
               <p>Kar se tiče tega, ko smo zadržali 20 tisoč novih delovnih mest. Pozdravljam to
               zadevo, zadržali smo jih in prepričan sem da je bil neto učinek pozitiven. Pozitiven
               iz dveh razlogov, ker so bila delovna mesta zadržana, prispevki so se plačevali nazaj
               v blagajno, tako preko prispevkov, kot preko davkov, tudi porabe teh ljudi, ker so
               imeli kaj trošiti, ker so vendarle zadržali osebni dohodek.  In ne smemo pozabiti na psiho učinek. Mi smo se
               takrat predvsem pogovarjali o psiho učinku, da je treba te ljudi zadržati aktivne,
               četudi nas to nekaj stane, ker bo prišel boljši čas, ko bodo ti ljudje takoj
               pripravljeni za delo, ne pa da enostavno izgubiš tisto delovno navado, navadiš se na
               tak sistem in potem zelo težko ljudi motiviraš nazaj za delo.</p>
               <p>Imel bi vprašanje pri aktivni politiki zaposlovanja. Ali imate mogoče kakšen izračun
               učinkov teh sredstev, ki se namenjajo za ta del aktivnega zaposlovanja. Kot mi je
               znano nekje, če se samozaposli, dobi 4 tisoč evrov začetnega kapitala, seveda ob
               pogoju, da bo dve leti tudi bil zaposlen v tem sistemu. To pride nekje 180 evrov
               mesečno, kar temu podjetniku daje za ti dve leti, ne pokrije sicer vseh prispevkov iz
               tega, ampak saj bistvo je tudi da nekaj dela in da gre. Ampak, veste, dostikrat se mi
               pa tukaj noter tudi poraja vprašanja. Je zelo liberalno, kar je sicer prav, pridejo
               ljudje v to, ampak jaz imam občutek, da mogoče kakšnega pošljemo tudi v težavo, ker
               mu teh 4 tisoč evrov tako veliko pomeni, da si vzame, gre v posel, posel ne steče, po
               teh dveh letih je treba to vrniti in me zanima kakšno je razmerje med tistimi, ki so
               uspešno to speljali, ki so ti dve leti delali in ki so eventualno to nazaj morali
               vračati. Medtem, ko pa me zanima pri pasivni politiki zaposlovanja, tukaj gre za te
               transferje blažitve teh socialnih problemov in me res zanima koliko je neto, če je
               izračun neto znesek na tega nezaposlenega, ki se danes reče v skupnem številu. Ker
               najverjetneje vsi tega ne dobijo, ampak če bi vzeli vso maso nezaposlenih, koliko to
               pride neto znesek na enega zaposlenega, tudi tistega, ki te pomoči ni dobili.
               Najverjetneje da tudi čisto vsi pa tudi ne pridejo do tega, ker je ena meja. To me
               zanima, ker bi iz tega potem kasneje tudi kaj izračunal.</p>
               <p>In še nekaj bi povedal, kar me je v zadnjem času zelo zmotilo. Pojavile so se debate
               okrog potovanja poslancev in skupin prijateljstva in tako naprej. Mene je zelo
               zbodlo, moram reči, ta sofisticirana nagajivost, glede tistih ljudi, ki so potovali
               na obisk v Indijo. Veste, jaz si tako predstavljam. Če bomo mi kar šli v to, da nihče
               nikamor ne bo šel, nihče ne bo nikjer odpiral vrat in predvsem konkretno okrog
               Indije. Glejte, Indija je sedmo gospodarstvo sveta, četrto gospodarstvo po kupni moči
               z zelo velikim intelektualnim potencialom, z najboljšimi strokovnjaki računalništva,
               ki jih cel svet vabi k sebi, da jih le dobi in da jim dela, ker po tem je
                  potreba. Kot vem,
               izboljšujejo storitve knjigovodskega in bančnega sistema za velik del angleško
               govorečega prebivalstva tega sveta, in to je en velik potencial. In če mi takšno
               državo imenujemo kot eksotična, saj sem že rekel, lahko je tukaj sofisticirana
               nagajivost, ampak moramo paziti kaj se gremo, ker jutri se bomo s temi
               gospodarstveniki, temi politiki na terenu srečevali in če bomo takšne stvari
               govorili, ne bomo mogli govoriti kam naj naše gospodarstvo uspešno tudi gre, dela,
               dela dodatno vrednost in tako naprej.</p>
               <p>Torej, vem, da smo poslanci svobodni, ampak imejmo toliko samocenzure, bodimo malo
               manj žaljivi in se kakšne stvari, o takšnih stvareh tudi na zaprti seji pogovorimo in
               pojdimo naprej. Jaz nisem za to, da to delamo s to našo državo, ker trdim, da je
               rojena pod srečno zvezdo. Mi smo pred 20 leti prešli velike probleme. Verjamem v to
               našo srečo da bomo tudi zdaj prešli in povečajmo minimalne plače, podjetnike
               aktivirajmo v to smer, da bodo pripeljali takšna delovna mesta da bodo delali, pa
               tudi če se brezposelnost za en čas poveča, vam povem, delati bodo začeli. Ker vsi pa
               imajo radi svoj dohodek in življenje, ki ga že imajo, in bodo delali.</p>
               <p>Hvala lepa.</p>
            </sp>
            <sp xml:id="SDT5-OZDDSZII-Nujna-013-2009-10-16.sp17">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Vseeno prosim kolege, da smo osredotočeni na proračun.</p>
               <p>Gospod Levanič.</p>
            </sp>
            <sp xml:id="SDT5-OZDDSZII-Nujna-013-2009-10-16.sp18">

               <speaker>DEJAN LEVANIČ:</speaker>

               <p>Hvala lepa za besedo.</p>
               <p>Jaz moram reči, da ko sem pregledoval nekatere postavke znotraj tega proračuna,
               predvsem pri Ministrstvu za delo, družino, socialne zadeve, moram reči, kakorkoli je,
               da delati čudežev v teh časih ne gre, ampak da ste uspeli z marsikaterimi sredstvi,
               recimo dopolniti nekatere postavke, že res, mogoče zaradi velikih potreb, ki izhajajo
               iz vašega ministrstva, potreb na terenu, potreb ki jih je nekako prikazala ta kriza,
               ampak kljub temu, recimo ne bi govoril v smeri, da se zgolj gasi nekatere zadeve in
               da se skuša nekako omiliti posledice krize. Jaz mislim, da zraven tega nekateri
               ukrepi kažejo tudi na spodbujanje dodatnega izobraževanja, ki mora biti nadzorovano
               znotraj posameznih podjetij, na spodbujanje, ne samo dodatnega izobraževanja, ampak
               tudi usposabljanja za brezposelne in tako naprej. Jaz načelom že skozi ves čas, od
               začetka uveljavljanja teh ukrepov vidim, da ministrstvo dela ogromno na tem, da bi
               posledice krize bile čim manjše in to se na nekaterih stvareh tudi vidi. Res je tudi,
               da je velik problem v Sloveniji brezposelnost, ampak to ni problem zgolj delovanja
               vlade v preteklem letu. Brezposelnost je problem celotnega sveta. Že sam predsednik
               Združenih držav je govoril, da tudi ob nekoliko dvignjenem gospodarstvu, ki se je
               začelo in se bo nadaljevalo tudi v prihodnje bo brezposelnost vseeno ostala ključni
               izziv v Združenih državah in ne samo v Združenih državah, tudi v Nemčiji recimo je
               brezposelnost zelo visoka, zaradi tega, ker se že vidijo mogoče nekateri vzponi
               gospodarstva, ampak brezposelnost bo predvsem zaradi previdnosti gospodarstva ostala
               na takšni ravni, mogoče se še povečevala in se potem mogoče sanirala v prihodnjih
               letih. To mora biti odgovornost vseh nas, predvsem zaradi tega, ker je mogoče malo
               napačno govoriti, da je zdaj v tem letu prišlo do takšnega drastičnega povečanja
               brezposelnosti, zgolj zaradi delovanja te vlade ali kakorkoli, ampak vsi se moramo
               zavedati da je to neka posledica krize, ki je prišla... A, seveda je rekel, če bi se
               malo poslušali bi lahko videli, da je to marsikdo trdil, ampak ne glede na to, ne
               želim kakorkoli obsojati kogarkoli. Želim si samo, da vidimo, da je tekom 15-ih let,
               in tu se strinjam z marsikaterim sogovornikom, bilo v Sloveniji treba narediti
               marsikatero strukturno reformo na mnogih področjih, pa se to ni naredilo. In
               pričakovati da se mora v tem letu vse na vseh področjih narediti je mogoče malo
               preveč iluzorno, čeprav se strinjam, da je pa nujno potrebno. Ampak, kakorkoli reči,
               da je vse kar se dela neučinkovito in nesposobno, vseeno se s tem ne morem strinjam
               in pač vidim nekatere pozitivne ukrepe, ki pa bodo morali biti v prihodnje
               nadgrajeni. Strinjam se tudi s tistimi, ki ste opozorili na državne subvencije
               oziroma podpore brezposelnim, socialno šibkim in tako naprej. Strinjam se da so te
               podpore zelo blizu minimalni plači, niso višje od minimalne plače. Mogoče res lahko
               govorimo o skupku teh podpor. Marsikdo v lokalnem okolju, recimo tudi mene
               opozarjajo, kaj boste naredili s tistimi ki ne želijo delati, ki zbirajo finančna
               sredstva samo za to, da gredo lahko iz meseca v mesec, nekateri drugi pa pač moramo
               delati in tako naprej. Ampak, sam vam iskreno povem, nimam recepta za to, kako bi
               lahko najboljše naredili evidenco tistih, ki res ne želijo delati ali tistih, ki
               dobijo na zavodu za zaposlovanje delo, ki je neprimerno njihovi izobrazbi in potem,
               če ne sprejmejo tega dela gredo iz zavoda za zaposlovanje in tako naprej.  To so zadeve, ki jih je treba
               sistemsko reševati. Jaz verjamem, da bi vsako ministrstvo do zdaj to že moralo
               narediti pa ni. Nobeno ministrstvo do zdaj se tega ni lotilo. Verjamem, da je nekaj
               napovedi že bilo narejenih, in to bo sigurno treba narediti v prihodnje.</p>
               <p>Osredotočil bi se rad predvsem na eno področje, ki se mi zdi eno od najbolj pomembnih
               in to je področje mladih. Skoraj z gotovostjo si upam trditi, da mladi nosijo
               največje breme te krize, da so prišli skozi tranzicijo in vse časovno obdobje do
               takšnih ovir, da se moramo danes vsi skupaj zavedati, da če mladim ne bomo na nek
               način omogočili normalnega vstopa v odraslo življenje, da se bodo problemi začeli
               stopnjevati tudi na drugih področjih.</p>
               <p>Prvo takšno področje je zagotovo zaposlovanje. Znotraj aktivne politike zaposlovanja
               sem zasledil program ukrepa, ki omogoča absolventom prvi stik z gospodarstveniki, kar
               je sigurno en pozitiven ukrep. Ker, kaj se nam je dogajalo v preteklosti? Mladi so
               načeloma prišli iz izobraževalnega procesa, končali študij in se potem v bistvu
               znašli brez stika z delodajalci, niso vedeli kako naprej, niso imeli prvih delovnih
               izkušenj in tako naleteli na mnoge težave pri iskanju prve zaposlitve. Tu me tudi
               zelo veseli, da se je končno oblikovala znotraj Ministrstva za visoko šolstvo in tudi
               vašega ministrstva štipendijska shema na katero smo opozarjali že vrsto let. To je
               povezovanje gospodarstva, šolstva in države, kjer se bodo lahko videle najprej
               potrebe države, katere izobraževalne programe potrebuje, da bo lahko zadostila
               potrebam gospodarstva in nato podala informacijo mladim, da se bodo odločali prav za
               tisto smer študija. In tu je recimo eno sporočilo, ki ga je treba mogoče vsem nam
               razumeti. Ni na mladih, da bodo videli katero smer študija bodo izbrali, da bodo na
               koncu dobili zaposlitev. Država je tista, ki mora strateško usmeriti izobraževalni
               proces, skupaj z gospodarstvo videti kakšne bodo potrebe v prihodnosti in na te
               izobraževalne programe usmeriti tudi mlade. To govorim predvsem zaradi tega, ker smo
               v preteklih dneh in tudi že v preteklosti opozarjali predvsem na problem
               pripravništva. In danes še enkrat opozarjamo in prosim ministrstvo za delo, da nekaj
               na tem področju resnično naredimo. Pripravništvo je rak rana tega sistema, po mojem
               mnenju to ni več smiseln sistem za uvajanje mladih na delovno mesto, pripravništvo je
               velik problem, ne samo študentov, ki so v preteklih dneh opozorili na svoj problem,
               torej, da je pripravništvo pogoj za strokovni izpit in strokovni izpit pogoj za
               zaposlitev. Pripravništvo je problem tudi v šolskem sistemu. Če pogledamo en primer,
               300 pripravništev je razpisanih, od tega 250 mladih dela pripravništvo prostovoljno.
                   Govorimo torej o mladih,
               ki so doštudirali, pridejo prostovoljno opravljati pripravništvo, če ga sploh dobijo,
               ga opravljajo večina prostovoljno to je sploh pogoj za prvi izpit in to je sploh
               pogoj za prvo zaposlitev. Pripravništvo kot takšno je po mojem mnenju neprimerno in
               je čas za razmisliti, da na področjih, kjer ga ne potrebujemo pripravništvo resnično
               ukinemo.</p>
               <p>Potem je recimo področje štipendijskega zakona. Jaz sem zelo vesel, da smo uspeli z
               Zakonom o štipendiranju, se pravi, ki smo ga spremenili, dvigniti cenzus in prvotnih
               60 do 65% minimalne plačana 65 do 68% minimalne plače, posledično 70% tudi za otroke
               s posebnimi potrebami in otroke iz enostarševskih družin. To je pozitivni signal
               predvsem zaradi tega, ker gre za dodatnih pet tisoč novih štipendij v novem šolskem
               letu in to je pozitivni signal tudi za tiste, ki nimajo toliko možnosti dostopa do
               izobraževanja. Želim si, da na temu področju, tako kot ste že dejali gospod minister,
               pride do novega Zakona za štipendiranje in tukaj bo spet potrebno potem pogledati v
               sklopu z drugimi reformami. Torej, štipendije se povezujejo z malim delom torej s
               študentskim delom in se povezujejo z idejo recimo vavčerjev o katerih bi tudi morali
               v prihodnje razmisliti. Ne v smeri vavčerjev kot šolnine ampak v smeri vavčerje kjer
               bi država mlademu človeku ob vstopu na študij podelila štipendijo, programsko opremo
               za študij, knjige in vse tisto kar potrebuje, mu dala določeno število let, da konča
               študij v teh letih in ga na ta način, seveda tudi nadgradila.</p>
               <p>To je povezava s študentskim delom prav zaradi tega, ker v primeru tega vavčerja, če
               bi se nekdo odločil za ta vavčer bi ga sprejel, bi ga lahko uporabljal tekom študija
               ne bi rabil ob študiju tudi delati, ker je bilo študentsko delo v preteklosti
               socialni korektiv. Ljudje, ki niso imeli možnosti poslati svoje otroke na študij so
               ti mladi ljudje biti primorani opravljati neko študijsko delo ob delu, da so ob
               študiju lahko načeloma tudi študirali. In to je recimo povezava trikotnik štipendij,
               študentskega dela in seveda prihodnosti študija. V kolikor želimo reformirati
               študentsko delo, to je spremeniti ga v takšno smer, da bo omogočal mladim ne samo
               pridobivanje delovnih izkušenj ampak da se jih bo to tudi štelo v delovno dobo in da
               se bodo iz tega plačevali pokojninski in drugi prispevki, jim moramo omogočiti
               štipendijsko politiko, se pravi da bodo lahko študirali tisti, ki bi radi doštudirali
               ob roku in ne bi rabili delati od študiju.</p>
               <p>In zadnje je, oziroma predzadnji; pokojninska reforma. Kjer je sigurno velika
               odgovornost vseh nas, predvsem pa ministrstva in vlade kako bo to peljala do
               zaključka. Vsi se namreč moramo zavedati, da je pokojninska reforma zelo pomembna
               tudi za mlade v tej družbi in da je prav, da se mladi vključijo v ta dialog. Pomembno
               pri vsem tem je seveda povedati, da se vsi strinjamo, da je denarja v pokojninski
               blagajni premalo, da smo včasih imeli razmerje štirje zaposlenih na enega upokojenca,
               torej štiri plače so delale za eno pokojnino, danes je razmerje skoraj ena, ena
               oziroma ena šestintrideset celo že kar je velik problem sigurno je potrebno na tej
               točki nekaj narediti. Zdaj ali je to rešitev podaljševanje delovne dobe ta trenutek ne vem in nisem prepričan.
               Predvsem pa ne sme biti enaka za vse; za tiste, ki recimo opravljajo močno fizično
               delo in za tiste, ki tega ne opravljajo. So različna delovna mesta, so različni
               kriteriji, ki jih je potrebno v tej pokojninski reformi potrebno upoštevati in
               upoštevati tudi to, da mladi danes, ki so zaposleni plačujejo 35% v pokojninsko
               blagajno z seveda ne zavedanjem ali bodo od tega kaj na koncu imeli. </p>
               <p>Tako da je potrebno vse te vidike upoštevati, vse to recimo vključiti v bodočo
               pokojninsko reformo in se seveda vprašati kdo bo od tega največ imel, predvsem pa nam
               je pomembno, da bomo poskrbeli tudi za tiste seveda, ki so končali neko delovno
               aktivnost so si zaslužili recimo pokojnino in navsezadnje tudi na mlado generacijo,
               ki na trg dela še vstopa in ki na koncu se ne ve ali bo sploh pokojnino imela ali
               ne.</p>
               <p>In tretje, zadnje, ker sem že predolg, dobil sem eno opozorilo iz lokalnega okolja
               predvsem v smeri vprašanja Murinih delavcev, ki so izgubili službo in so trenutno v
               postopku urejanja vseh stvari znotraj zavoda. Slišal sem, vsaj tako so me opozorili,
               da je Zavod Ptuj in Zavod Maribor sta priskočila na pomoč, da urejajo vse zadeve, ki
               so potrebne za bivše Murine delavce. To je zelo pozitivno, ker delajo tudi nadure,
               delajo čez vikend v soboto, zato da bi zadeve čim prej uredili. So pa me opozorili,
               da so začeli delovati tudi skladi in da bi bili več kot pripravljeni Ptujčani,
               Mariborčani pomagati, Ormoški župan je tudi in vsi drugi župani so se vključili v
               projekt, so odstopili nekatere prostore, ki bi bili možni za opravljanje te
               dejavnosti, se jim pa zdi problem, da ministrstvo namenja dodatna finančna sredstva
               za nekoga, ki bo prišel to opravljati iz Ljubljane. Tako da mogoče razmišljajte v tej
               smeri, da so to lokalne strukture sposobne narediti, da so sposobne to kakovostno
               narediti in mogoče ta finančna sredstva usmeriti v njihovo boljše delovanje. Samo
               toliko, hvala lepa.</p>
            </sp>
            <sp xml:id="SDT5-OZDDSZII-Nujna-013-2009-10-16.sp19">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Rožej.</p>
            </sp>
            <sp xml:id="SDT5-OZDDSZII-Nujna-013-2009-10-16.sp20">

               <speaker>VITO ROŽEJ:</speaker>

               <p>Hvala lepa za besedo gospa predsednica. </p>
               <p>Tudi sam bi se na začetku pridružil tistim ocenam, ki po slabem letu delovanja tega
               ministra ocenjujejo to delo kot dobro v okoliščinah kakršnih seveda mora delati.</p>
               <p>Ne bi se želel preveč ponavljati, ker so kolegi in kolegice povedali že veliko
               stvari, kakšno bi pa vseeno osvetlil mogoče še s kakšnega drugega stališča. V
               marsičem bi se jaz lahko strinjal s kolegom Levaničem kar se tiče položaja mladih in
               štipendijske politike. Slišali smo že velikokrat, da je eden glavnih problemov to, da
               mladi ne vstopajo ali pa še celo vstopamo na trg dela z zadosti zgodaj in vzrok je pa
               najbrž, da vidimo vsak drugje. Jaz namreč sem prepričan, da je ena največjih stvari,
               ki jo bo to ministrstvo naredilo zato, da bodo mladi prej vstopili na trg dela,
               pokojninska reforma. Ker, zdajšnja kakršna je, je popolnoma nestimulativna za
               katerega koli mladega človeka, da bi sploh vstopal na ta trg dela in tega mu seveda
               ne smemo zameriti. Mene zato veseli ta ista skrb, ki je bila nakazana praktično v
               vseh strankah in zato verjamem, da bodo zaradi tega podprle tudi pokojniško reformo.
               Sam namreč težko razumem pravzaprav sem zgrožen in ogorčen nad stališčem nasprotnikov
               pokojninske reforme, ki svoje nasprotovanje tej reformi utemeljujejo s tem, da ruši
               medgeneracijsko solidarnost. Jaz sem trdno prepričan, da jo šele ta pokojninska
               reforma sploh vzpostavlja. Seveda sem pa jaz najbrž da pristranski pri tej stvari
               zato, ker se imam še vedno za mladega oziroma do polne pokojninske reforme je še zelo
               daleč, kar se mene tiče. Tako da, jaz bi zdaj podprl ministrstvo pri tej reformi.</p>
               <p>Kar se tiče tukaj že omenjenih spodbud za aktivno zaposlovanje teh štiri tisoč evrov
               tudi sam nekako ocenjujem po stikih, ki jih imam, da je to ukrep, ki je, vsaj mladim,
               zelo pomemben. Tisti redki mladi, ki vstopijo na trg dela kot redni zaposleni se v
               veliki meri odločajo prav za takšen vstop trg dela. In žal je sicer teh sredstev,
               mislim da premalo, za letos so že več ali manj počrpana in razumem  seveda, da v zdajšnji situaciji bo najbrž
               dodatna sredstva težko najti je pa to eno od redkih svetlih točk kar se tiče
               zaposlovanja mladih.</p>
               <p>Tudi kar se štipendijske politike tiče je bilo precej že izrečenega. Jaz sam bi samo
               izrazil mogoče en pomislek na takšno premočrtno razmišljanje o tem, da je seveda
               potrebno tako strateško izpostaviti izobraževanje, da bo izobraževalo kadre, ki jih
               bo to gospodarstvo potrebovalo. Prepričan sem namreč, da nekdo, ki bo izključno
               deloval znotraj enega sistema bo redkokdaj lahko prišel do neke inovacije, ki bi
               lahko cel sistem ali pa še kaj širšega prestavili na neko drugo raven. Prepričan sem,
               da disperzirano znanje ni nujno seveda slabo obenem moramo pa vedeti, da je pravica
               vedeti osnovna človekova pravica in da se ima vsak pravico izobraziti kot si že želi.
               Če se nekdo odloči za neperspektivno, v navednicah, izobraževanje je to njegova
               odločitev. Vsekakor bi bilo pa dobro, če bi potrebe gospodarstva in želje ljudi kaj
               si želijo vedeti sovpadale ampak to pa najbrž da je precej interdisciplinaren projekt
               večih ministrstev, ne samo Ministrstva za delo, družino in socialne zadeve.</p>
               <p>Dotaknil bi se tudi še socialnih transferov oziroma upravičenosti do njih. Vsi seveda
               polagamo velike upe na to, da bo ocena upravičenosti do posameznega socialnega
               transferja upoštevala tudi premoženjsko stanje. Ob tem bi jaz poleg že omenjenih reči
               dejal še, da bi se seveda ministrstvo moralo potruditi da bi zajelo med tem
               premoženjem tudi premoženje, ki ga imajo ljudje v tujini, še posebej v državah
               članicah EU-ja, še posebej v kandidatki članici za vstop v EU. Tam je tega premoženja
               po moji oceni največ; ja, razni vikendi na Hrvaškem so sicer lahko mogoče zasilno
               bivališče za koga, drugi bomo pa seveda rekli da gre za luksuz, še posebej če gre za
               prejemnike socialnih pomoči v Sloveniji.</p>
               <p>Ena reč na katero pa nihče ni opozoril so pa družinski prejemki in starševska
               nadomestila. Res je sicer, da se v letu 2010 in 2011 sredstva za to zvišujejo, jaz pa
               se bojim, da se zvišujejo za prenizek procent. Statistika kaže, da smo v lanskem letu
               prvič v samostojni zgodovini Sloveniji beležili več kot dvajset tisoč rojstev na leto
               in jaz sem vesel, da sem tudi sam nekaj malega k tem pripomogel. In mislim, da tu
               tudi gre za en prelomen trenutek. Dočim kolega Pojbič je govoril o tem, da
               brezposelnost ni v zgodovini te države nikoli tako hitro rasla kot v letošnjem letu
               in da bi zaradi tega morali biti vsi zaskrbljeni, jaz upam da je to podatek zaradi
               katerega smo lahko vsi veseli. Še nikoli ni bila rodnost v Sloveniji tako visoka kot
               je v letu 2008, v zgodovini samostojne Slovenije. In tudi nekaj let zdaj beležimo že
               tudi naraven prirast, ki ga tudi nismo že več kot petnajst let beležili.</p>
               <p>Zato bi še posebej prosil ministrstvo, da mogoče razmisli tudi o kakšnih promocijskih
               ukrepih glede teh družinskih prejemkov in starševskih nadomestil, ki jih ta država
               ponuja. Moja partnerka ima poleg slovenskega tudi nizozemsko državljanstvo in zato mi
               je nekako blizu primerjava še s kakšnim drugim sistemov socialnega varstva, ki je
               upam, da po splošnem prepričanju ravno tako urejen, podobno kot njihov zdravstveni
               sistem in tako naprej, v marsičem primerljiv z našim oziroma si mi želimo kje slediti
               te sodobne evropske trende. Z zagotovostjo pa lahko trdim, da tako ugodnega sistema
               starševskih prejemkov in nadomestil ne boste našli skorajda nikjer v Evropi kot je pa
               pri nas. In mislim, da je to
               dejstvo od dolžine porodniške, možnosti skrajšanega delovnega časa za matere mladih
               otrok pa dodatke za veliko družino pa en kup je še skratka teh reči, mogoče tudi v
               povezavi z dejavnostmi ki jih ima stanovanjski sklad republike Slovenije za mlade
               družine z jamstveno shemo za fizične osebe pri najemu hipotekarnih posojil in še kaj
               bi se našlo.</p>
               <p>Da bi skratka te stvari veljalo, če ne drugače vsaj ciljno reklamirati pri ženskah v
               rodni dobi. Zato, ker v teh letih kot smo zdaj je v rodni dobi razmeroma zelo
               številčna generacija rojenja v sedemdesetih letih. V sedemdesetih letih, ko seje pri
               nas rojevalo čez štirideset tisoč ljudi na leto, skratka dvajset tisoč deklic na
               leto, ki so zdaj stare od trideset do štirideset let, naslednje leto bo to prelomno
               skratka, da bom tako rekel, lovimo še zadnja leta, ko bi se vsi ti ljudje, te družine
               lahko odločale za rojstvo prvega, drugega, tretjega ali pa četrtega otroka in mislim
               da bi bil zdaj skrajni čas za to, če mislimo narediti kakšen radikalni premik ne
               področju rodnosti, da skratka povemo kaj vse država nudi nekomu, ki se odloči za
               drugega, tretjega, četrtega otroka in da je tukaj seveda včasih, ko je mogoče delovno
               mesto manj gotovo; ena stvar ki pa sigurno je gotova in da bi se skratka, zdaj ko smo
               presegli to magično mejo dvajset tisoč rojstev na leto, si nekako zastavili novo
               magično mejo, petindvajset, če hočete. Kar bi bila nekako številka, ki bi pri številu
               smrti pri nas zagotavljala en stabilen ravni prirast in bi morali tudi se nekako
               tukaj, če želimo eno stabilno bodočnost temu narodu se tukaj ustaliti oziroma ne
               padati pod to mejo.</p>
               <p>Tako da, jaz upam da ima ministrstvo tudi kakšno sredstvo namenjeno za promocijo teh
               ukrepov, ki že veljajo, ker če bomo zdaj zamudili ta čas se tako goden trenutek
               nikoli več ne bo vrnil. Hvala lepa.</p>
            </sp>
            <sp xml:id="SDT5-OZDDSZII-Nujna-013-2009-10-16.sp21">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Jerajeva.</p>
            </sp>
            <sp xml:id="SDT5-OZDDSZII-Nujna-013-2009-10-16.sp22">

               <speaker>ALENKA JERAJ:</speaker>

               <p>Hvala za besedo, lep pozdrav vsem.</p>
               <p>Moji kolegi so že veliko govorili o brezposelnosti zato prav veliko o tem ne bom, bi
               pa samo to rada, če smo že bistveno povečali ta sredstva tako pod interventnimi
               ukrepi kot kreiranje novih delovnih mest in ob tem ves čas ugotavljamo, da ko je bil
               čas nismo izvedli določenih reform pa prestrukturirali podjetij bi se želela vseeno
               pod črto nekega podatka kakšna nova delovna mesta smo ustvarili, če smo jih, ali smo
               prilagodili podjetja, da to pomeni neko bolj stabilno zadevo v prihodnje, da se ne
               bomo čez nekaj let spet pogovarjali, da nismo te krize ali pa tega časa izkoristili,
               da bi prilagodili podjetja in naredili bolj delovna mesta z večjo dodano vrednostjo.
               Skratka, z načrtovanjem v naprej je vedno dobro da imaš rezultat, vem pa da stvari
               tečejo letošnje leto tako da najbrž kakšne pametne analize tako hitro se tudi ne da
               narediti.</p>
               <p>Bolj me zanima, minister, v zvezi z rejništvom pa tudi nadomestili preživnin, se v
               bistvu sredstva zmanjšujejo v prihodnje? Zdaj če jaz prav razumem družinski zakonik v
               tistem delu, ki govori o preživninah govori o tem, da naj bi tam na temu področju
               naredili več, se pravi po tej logiki bi naj bila za to potrebna tudi višja sredstva
               ampak tukaj se praktično... Glede na realizacijo v letošnjem  letu, ki jo ocenjujete v letu 20009 potem
               sredstva v 2010 in 2011 zmanjšujete se mi zdi malo nelogično i enako je pri
               rejništvu, zdaj razen če imamo neke prognoze, da otrok v rejništvu toliko ne bo kot
               jih je mogoče ta trenutek.</p>
               <p>Tako da bi me mogoče predvsem to zanimalo in pa zakaj takšen trend, ker sredstva bomo
               pa morali zagotavljati, če eden od staršev ne bo plačeval preživnine bo morala to
               pokrivati država in razen če mislimo to bolje izterjati, kot smo do zdaj. Mi boste
               povedali zakaj je to tako.</p>
               <p>In pri varstvu invalidov se v bistvu sredstva glede na realizacijo letos v naslednjem
               letu povečujejo, potem v letu 2011 pa bistveno me tudi zanima zakaj takšno zvišanje
               predvidevate? Hvala.</p>
            </sp>
            <sp xml:id="SDT5-OZDDSZII-Nujna-013-2009-10-16.sp23">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Zanoškar.</p>
            </sp>
            <sp xml:id="SDT5-OZDDSZII-Nujna-013-2009-10-16.sp24">

               <speaker>MATJAŽ ZANOŠKAR:</speaker>

               <p>Hvala spoštovana predsednica, spoštovani gospod minister in ostali, lep pozdrav v
               imenu Poslanske skupine DeSUS.</p>
               <p>Tako, v Poslanski skupini DeSUS ocenjujemo, da je Ministrstvo za delo, družino,
               socialne zadeve in invalide eno od uspešnejših ministrstev v temu obdobju. Ocenjujemo
               tudi to, da so vsi ti ukrepi, za katere lahko rečemo, da so prijeli, da veliko
               izvirali prav iz tega ministrstva. In zato vemo, da je en poseben prispevek k
               ublažitvi celotne krize na podlagi dela tega ministrstva.</p>
               <p>Proračun in osnutek proračuna za leto 2010 in 2011 ocenjujemo kot pozitiven in
               ocenjujemo, da je ta rezina kolača, del kolača takšen, da bo še vedno naprej
               zagotavljalo uspešno delo Ministrstva za delo, družino in socialne zadeve.</p>
               <p>Seveda mi v Poslanski skupini vedno gledamo pripravo proračuna iz spektra kaj določa
               naša koalicijska pogodba. In v tej koalicijski pogodbi so nekatere stvari, ki se
               vežejo, seveda se vežejo tudi na mlade, tako kot so bile zadnje razprave tukaj,
               predvsem pa se vežejo tudi na starejše in upokojence. Zelo pomembno je, da rast
               pokojnin nekako ne bo zamrznjena ampak, bo v višini 50% kar bo vsekakor tudi pomagalo
               temu, da bo na delo socialno ogroženih manj težav in manj problemov.</p>
               <p>Druga stvar, ki je tudi zelo pomembna za nas so domovi starostnikov. Domovi
               starostnikov za katere menimo da Slovenija oziroma naša država, ki postaja država
               starejših ljudi in pa tudi seveda na temu delu tudi socialno šibkih, da je za nas
               ciljno pomembno, da bi ministrstvo zagotovilo neko kontinuiteto v izgradnji doma
               starostnikov, ki bodo v državni lasti in v državnemu upravljanju. Vemo, da so ti
               domovi starostnikov v prejšnjem obdobju dobili različne sivine oziroma različne
               postavitve kot so podelitev koncesije, kot so javno-zasebna partnerstva in tako
               naprej, vendar vemo tudi to, da so prav iz teh okolij prihajajo domovi, ki so silno
               dragi in pa včasih tudi nedostopni za starejše ljudi.</p>
               <p>No, ko se dotikamo tega problema potem je zelo blizu tudi vprašanje vseh socialnih
               transferov, ki nimajo izvor v proračunu tega ministrstva pač pa socialni transferji,
               ki izhajajo iz lokalne samouprave, iz občin. Velikokrat se zgodi, da zaradi
               nedorečenega sistema ali prehoda posamezne osebe iz Zavoda za zaposlovanje na
               socialni del pušča neko obdobje, ki ga moramo na nek način zapreti in takrat
               prihajajo na občine s temi zahtevami oziroma prošnjami za socialno podporo seveda in
               jih tudi na takšen način rešujemo. Zelo bi se pridružil predsednici, ki je razpravljala o tem, da
               socialni transferji oziroma celoten sistem socialnih transferjev naj bi bil zelo
               pravično porazdeljene oziroma sistem naj bi bil tak, da bi bilo maksimalno
               izključevanje izigravanosti tistih, ki vedo kako se temu služi, ki gredo na vse
               naslove in z vseh naslovov nekako pridobijo neka sredstva za to pomoč. Je pa mnogo
               tistih, ki pa največkrat ne vedo za poti, ki bi se jih lotili oziroma preko katerih
               bi pridobili to socialno pomoč. Ampak tu je že vprašanje centrov za socialno delo, ki
               delajo na lokalnih nivojih, ki so vaši, ki včasih nimajo točnega pregleda nad stanjem
               v lokalni skupnosti oziroma včasih je tako da se več ukvarjajo z administrativnim
               delom, kot tisto neposredno pomočjo pri posameznikih. Mnogo je še stvari, ampak to so
               takšne drobne, za katere sem prepričan, da strokovne službe na ministrstvu veste za
               to in da jih boste v toku dogodkov popravili.</p>
               <p>V glavnem naj rečem, to je jasno, da Poslanska skupina DeSUS bo podprla ta proračun
               tudi v tem segmentu, ki zadeva vaše ministrstvo in prepričani smo, da je v tem okviru
               tisto, kar ste lahko naredili s tem, kar je na razpolago.</p>
               <p>Hvala lepa.</p>
            </sp>
            <sp xml:id="SDT5-OZDDSZII-Nujna-013-2009-10-16.sp25">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Dva kolega še čutita potrebo da nekaj pridata k svojim uvodnim razpravam.</p>
               <p>Gospod Prijatelj.</p>
            </sp>
            <sp xml:id="SDT5-OZDDSZII-Nujna-013-2009-10-16.sp26">

               <speaker>SREČKO PRIJATELJ:</speaker>

               <p>Hvala za besedo, saj bom zelo kratek.</p>
               <p>Mi bomo v Slovenski nacionalni stranki ta predlog proračuna za eno in drugo leto
               podprli, to, da ne bo dileme. Proračun je razvojno naravnan po vseh fazah, vendar
               ocenjujemo, da v bistvu nekje premalo. Tudi tu smo bili kritični, pa konstruktivno
               kritični, ne kritikantski. Dovolite pa, da še nekaj povem k temu, kar mislim, da sem
               nenamerno izpustil.</p>
               <p>Davčna njiva iz katere zajemate tudi vi, spoštovani minister, potreben denar bi
               morala biti, po našem mnenju, bolj skrbno obdelana. Ker če te njive ne bomo dobro pognojili in prej
               zorali, seveda zasejali s kvalitetnim semenom, se zna zgoditi, da bomo prišli do
               momenta, ko ne bomo imeli več kaj pobirati na tej davčni njivi. Že leta in leta
               pošiljamo tja samo kombajne, da bi želi, ampak žetve ni, zato tudi prej omenjeno
               zadolževanje, zato tudi rebalansi rebalansov in tako naprej. Ugotavljamo, da je ta
               luknja vedno večja. Jaz sem prej govoril o tem, da ne smemo zanemariti tega, kar
               danes država dela narobe in spregledati dejstva, da lahko to popravimo takoj. Na
               nekaj bi rad opozoril. Nismo se dotaknili te finančne discipline oziroma plačilne
               discipline - od te je mnogo odvisno, tudi socialni transferi se nam poslabšujejo
               oziroma vedno več je tistih, ki nimajo, pravico do dela so izgubili, ker smo zaradi
               brezbrižnosti države zaprli podjetja. Opozoril bi na to, da država, ko se nek nov
               produkt ali neka nova storitev zgodi, ko damo to na trg, takoj pobere davek od te
               storitve, takoj, ko je fakturiran račun, ne poskrbi pa za to, da bo proizvajalec ta
               račun dobil tudi plačan. In tu je vaša naloga, spoštovani minister, da znotraj vlade
               poveste neko kritično noto na četrtkovih sestankih, ki jih imate s predsednikom in
               drugimi ministri, da je to skoraj nevzdržno stanje. Zaradi tega, ker država nemudoma
               pobere 20% davek, ne poskrbi pa za to, da bo proizvajalec tega produkta, te storitve
               to tudi dobil plačano, se marsikatero podjetje zapre. In če pogledamo kdo so tisti,
               ki demontirajo slovensko gospodarstvo - še vedno so na svobodi - razni Bavčarji in
               Šroti, naj mi bo oproščeno, to počno brez kakršnekoli odgovornosti, moralne, celo
               zapirajo podjetja. Zaprli smo Drogo Kolinsko, zaprli smo uspešna podjetja v
               Sloveniji, ki so nosila velik del bruto družbenega produkta, se pravi nosila so ta
               denar v to davčno blagajno, ta podjetja so bila davčna njiva, pa jih danes ni več. To
               je treba presekati. Druga stvar, ki pa me moti in tudi nas vse skupaj v Slovenski
               nacionalni stranki pa je to, da je država brezbrižna takrat, ko je dolžna. Tudi
               pravnomočne sodbe, ko so dobljene, ko bi država morala plačati takoj pravnim
               subjektom kar je pač dolžna, se enostavno vloži v predal in se namenoma ignorira
               odločbo sodišča. Tudi tu je vzročna povezava z zaprtjem mnogih podjetjih. Mnoga
               podjetja so morala zapreti svoja vrata zaradi tega, ker država ni spoštovala sodnih
               odločb. Jaz vam lahko nekaj teh podjetij tudi povem, če vas zanima.</p>
            </sp>
            <sp xml:id="SDT5-OZDDSZII-Nujna-013-2009-10-16.sp27">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Gospod Prijatelj...</p>
            </sp>
            <sp xml:id="SDT5-OZDDSZII-Nujna-013-2009-10-16.sp28">

               <speaker>SREČKO PRIJATELJ:</speaker>

               <p>Samo malo.</p>
            </sp>
            <sp xml:id="SDT5-OZDDSZII-Nujna-013-2009-10-16.sp29">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>...Ministrstvo za delo...</p>
            </sp>
            <sp xml:id="SDT5-OZDDSZII-Nujna-013-2009-10-16.sp30">

               <speaker>SREČKO PRIJATELJ:</speaker>

               <p>Ministrstvo za delo, ja, saj tu bi moral minister biti malo bolj odločen. To je to,
               kar govorimo danes. In če bomo poskrbeli za to, da bo ta davčna njiva plodna, bo tudi
               minister za delo imel dovolj denarja za šolstvo, šport, brezposelne, kulturo,
               zdravstvo in vse to, kar v bistvu ugotavljamo, za invalide, kar ugotavljamo da
               denarja ni.</p>
               <p>In ne nazadnje, to kar je bilo že rečeno. Jaz bi vas še enkrat naprosil, da poveste
               ali boste v državni upravi tudi spoštovali lastne sklepe. Znan primer je ravno na
               področju dela - spor med ministricama Krebsovo in Kresalovo, ko se lasten sklep Vlade
               po zmanjševanju zaposlenih v državni upravi ne spoštuje. Med tem, ko lahko mirne duše
               rečemo, da smo brezbrižni ko gre na tisoče ljudi na cesto.</p>
               <p>In seveda, tisto, kar smo že prej rekli, ko sta se s predsednico pogovarjala, tudi
               jaz za ta pogovor nisem vedel, bi prosil, če poveste ali bomo to dobro prakso, ki jo
               sosednje države poznajo, to prakso koordinacije pri črpanju evropskih sredstev uvedli
               tudi pri nas, ali boste dali na razpolago svoje kadre, ne samo vi, tudi druga
               ministrstva in ali bomo spodbujali črpanje za nove programe, za nove produkte, za
               nova delovna  to, kar smo že
               prej rekli, ko sta se s predsednico pogovarjala, tudi jaz za ta pogovor nisem vedel,
               bi prosil, če poveste ali bomo to dobro prakso ki jo sosednje države poznajo, to
               prakso koordinacije pri črpanju evropskih sredstev uvedli tudi pri nas ali boste dali
               na razpolago svoje kadre in ne samo vi, tudi druga ministrstva in ali bomo spodbujali
               seveda črpanje za nove programe, za nove produkte, za nova delovna mesta iz evropskih
               sredstev tudi za finančno spodbudo države iz proračuna. Hvala.</p>
            </sp>
            <sp xml:id="SDT5-OZDDSZII-Nujna-013-2009-10-16.sp31">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Pojbič.</p>
            </sp>
            <sp xml:id="SDT5-OZDDSZII-Nujna-013-2009-10-16.sp32">

               <speaker>MARIJAN POJBIČ:</speaker>

               <p>Hvala lepa gospa predsednica. Torej, bom poskušal biti zelo kratek oziroma vsaj
               krajši od koleg Srečka.</p>
               <p>Torej gospa predsednica, nisem se mislil več ponovno oglasiti, vendar ste prej v
               svoji razpravi omenila in nekako se, mislim, da hipotetično vprašanje postavlja
               vprašanje ali je socialna pomoč po oceni, pa mislim, da je to letelo name, previsoka,
               ko sem diskutiral o tem, da je socialna pomoč višja od minimalne plače?</p>
               <p>Jaz, še enkrat povem, v Slovenski demokratski stranki nikoli tamkaj v tekstu v tej
               smeri nismo razmišljali. Jasno je, da sem tudi zelo jasno povedal, da s
               petstopetdesetimi evri ali pa šesto evri ni možno preživeti, ne glede na to ali je to
               denarna socialna pomoč ali je to minimalna plača. In zelo jasno sem poudaril, da pa
               mora biti razlika med denarno socialno pomočjo in pa minimalno plačo, gre tukaj pa za
               stimulacijo tistih, ki so zaposleni, se želijo zaposliti in zato morajo biti tudi
               zagotovo primerno temu nagrajeni. Še enkrat pa poudarjam, da zame socialna pomoč
               nikakor ni previsoka zato, ker s tem denarjem ni možno preživeti. Ne glede na to ali
               se mi tukaj zdaj pogovarjamo ali je to petsto petdeset, ali je šesto evrov, s tem
               denarjem v tej državi, enostavno ni možno preživeti. In to je dejstvo, s katerim se
               srečujemo in ki ga vsi skupaj v tej dvorani poznamo.</p>
               <p>In pa se dotaknem še malo minimalne plače. V prejšnjem mandatu je prejšnja vlada
               sprejela zakon o določitvi minimalne plače, in sicer 26. oktobra 2005. In potem 2.
               aprila 2008 še ponovno dodatek k temu zakonu za izredno povišanje minimalne plače.
               Torej pomeni je šlo v smeri o kateri danes tukaj razmišljamo in ugotavljala je tudi
               prejšnja vlada, da je minimalna plača prenizka.</p>
               <p>Ampak zdaj še samo da zaključim v zvezi s to minimalno plačo, mislim da smo danes
               veliko povedali, nismo se pa dotaknili ene pomembne zadeve znotraj tega zvišanja
               minimalne plače. Tukaj točno vemo, da morajo biti socialni partnerji isti, ki morajo
               soglašati o tej zadevi. In kaj se dogodi? Eni so trdili da so od tukaj krivi
               delodajalci, drugi smo trdili in jaz sem med tistimi ki trdim tudi, da je država
               delodajalec in tretjega partnerja tukaj nismo povedali, to so pa sindikati. Sindikati so zagotovo tisti, ki
               bi morali narediti največ za to, da bi ta minimalna plača bila primerna s katero bi
               bilo možno preživeti v tej državi. In tega niso storili in zato so tudi soodgovorni
               za to situacijo; kupujejo rajši zemljišča, kupujejo rajši počitniške hiše in tako
               naprej namesto, da se ukvarjali s tistim, kar je njihova osnovna in primarna naloga;
               skrbeti za to, da bo delavstvo lahko normalno funkcioniralo v neki sredini v neki
               državi in da bo tudi primerno plačano. Jasno je, da pa tega ne morejo sami narediti
               ali kot sem rekel, da je tukaj potem država, sindikati in pa delodajalci. Ampak sem
               prepričan, če bi pri nas sindikati delali tako kot je potrebno, da ne bi bili
               politično tako usmerjeni kot so, večina sindikatov, to javno tukaj povem, bi bila ta
               situacija v naši državi drugačna in bi danes delavci imeli zagotovo mogoče sedemsto
               ali pa še več evrov minimalne plače.</p>
            </sp>
            <sp xml:id="SDT5-OZDDSZII-Nujna-013-2009-10-16.sp33">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Dobro. To bo sodilo k neki drugi razpravi. Gospod Kres je še prosil potem pa predajam
               besedo.</p>
            </sp>
            <sp xml:id="SDT5-OZDDSZII-Nujna-013-2009-10-16.sp34">

               <speaker>GVIDO KRES:</speaker>

               <p>Ja, res zelo kratko pa zelo malo.</p>
               <p>Ravno tukaj se mi je zdaj utrnila ena misel pri tej minimalni plači o kateri
               govorimo; mogoče bi bilo dobro razmisliti, vsaj pri teh minimalnih plačah tudi o
               obremenjenosti. Ker tukaj notri bi se lahko našla ta razlika, ki bi lahko porazdelila
               to breme minimalne plače tako med delodajalca kot med državo. Tukaj, mislim da, se da
               priti do zaključka, ki bi bil lahko uspešen. Hvala lepa.</p>
            </sp>
            <sp xml:id="SDT5-OZDDSZII-Nujna-013-2009-10-16.sp35">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Mogoče samo še malo bom pristavila na koncu. </p>
               <p>Jaz se strinjam, da na ministrstvu obstaja cel niz ukrepov, ki so usmerjeni tudi v
               mlade. To kar se mi zdi, da je problem je ta nepovezanosti in premalo proaktiven
               pristop tudi do zaposlovalcev, tudi nekajkrat sem že dejala pobude v tej smeri. Tako
               da, jaz mislim, da bi lahko ta paket ukrepov bistveno boljše izkoristili, v kolikor
               bi šli v to smer. Ja?</p>
            </sp>
            <sp xml:id="SDT5-OZDDSZII-Nujna-013-2009-10-16.sp36">

               <speaker>MAG. MAJDA POTRATA:</speaker>

               <p>Jaz se sicer nisem hotela vključiti v razpravo o minimalni plači ampak, ker sem v
               prejšnjem mandatu dvakrat bila soudeležena pri sprejemanju tega Zakona o zvišanju
               minimalne plače bi bilo potrebno povedati za kakšna zvišanja je šlo in kakšni so bili
               učinki zvišanja minimalne plače kjer so tisti, ki so potem otroški dodatek dobili
               tudi slabo potegnili. Tako da, tisto kar je zame problem je, tudi dva podatka sta
               bila takrat dana; po enem sedemnajst tisoč po drugem dvaindvajset tisoč prejemnikov
               minimalnih plač. Zame je temeljni problem, da je Slovenija pri minimalni plači daleč
               pod evropskim povprečjem kar zadeva določanje višine minimalne plače takrat je
               gospodarstvo zagnalo hrup, vik in krik, da delodajalci ne bodo zdržali zvišanja
               minimalne plače meni se pa zastavlja temeljno vprašanje, če govorimo o razvojni
               politiki ali je vse okoli minimalne plače res vredno tolikšnega razmisleka? Ali ne bi
               bilo bolje razmišljati o tem kako zagotavljati delovna mesta z višjo dodano
               vrednostjo, kjer ne bo potrebno zagotavljati tako nizke plače in ni malo ekonomistov,
               ki pravijo, da je naloga menedžmenta in lastnikov kapitala, da zagotavljajo takšno
               delo, ki daje možnost preživetja.</p>
               <p>Če se moram odločati o tem ali minimalna plača ali sploh ne delo potem je seveda
               odgovor jasen, ampak tisto o čemer bi mi morali razmišljati pa je kako to  zagotavljati zaradi tega, ker jaz
               vidim velik problem, ko govorimo o prvih iskalcih zaposlitve in ko govorimo o
               absorpcijski sposobnosti gospodarstva za tiste z visoko šolsko izobrazbo. Tega je
               mene strah kako bomo zagotavljali zaposljivost ljudi, ki imajo višjo izobrazbo, se
               pravi visoko univerzitetno izobrazbo pa v okoljih v katerih so ne dobijo ustreznega
               delovnega mesta in tisto na kar je tudi gospod minister opozoril, da moramo pa
               računati na segment tistih zaposlenih, ki so začeli zelo zgodaj delati, ki niso imeli
               časa in možnosti, da bi si visoko izobrazbo pridobili jih pa z željo zadržati čim
               dlje na trgu dela jim pravzaprav ne odpiramo zaposlitvenih možnosti in se srečujejo s
               tem.</p>
               <p>To so zame temeljni premisleki, ki niso verjetno samo s proračunom zvezani ampak
               takrat, ko govorimo o tem kaj je bilo storjenega za dvig minimalne plače in ko kažemo
               na sindikate bi rada opozorila na to kakšni so bili pa spremljevalni negativni učinki
               povišanja minimalne plače pa opozarjali ravno sindikati je potrebno poleg A reči tudi
               B. Hvala.</p>
            </sp>
            <sp xml:id="SDT5-OZDDSZII-Nujna-013-2009-10-16.sp37">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Dobro. Hvala lepa. No jaz vseeno ocenjujem, da je bila razprava konstruktivna in da
               bo Vladi tudi pomagala pri razmisleku. Zdaj pa prosim, da odgovorite ne nekaj
               vprašanj, ki so se zastavila.</p>
            </sp>
            <sp xml:id="SDT5-OZDDSZII-Nujna-013-2009-10-16.sp38">

               <speaker>DR. IVAN SVETLIK:</speaker>

               <p>Hvala lepa. Pa tudi vsem razpravljavcem. Jaz bom na nekaj teh vprašanj odgovoril, bom
               pa prosil sodelavce, da kakšno informacijo zlasti bolj podrobno, tehnično dodajo
               potem, ko bom poskušal na ta vprašanja odgovoriti. Jaz upam, da čas ni omejen, ker
               ste veliko vprašanj odprli pa se bomo morda vzeli nekaj več časa, ampak se mi zdi, da
               je pomembno, da izmenjava informacij teče v obe smeri.</p>
               <p>Tisto kar bi rad za uvod poudaril je, da z vso odgovornostjo trdim, da s tem
               proračunom in tudi z dosedanjimi ukrepi ohranjamo socialno državo na ravni, ki je
               bila dosežena ali jo pa celo morda na kakšnem segmentu tudi krepimo. In mislim da, z
               vidika vloge kakršno naše ministrstvo ima je to pomembno. Pri čemer bi rad še to
               dodal, da tukaj seveda ne gre zgolj za socialno politiko, politiko zaposlovanja tudi
               za demografsko in razvojno politiko. Skratka cela vrsta politik se hkrati prepleta
               skozi ukrepe in skozi proračun seveda tudi po finančni plati potem, ki poskrbi za to,
               da se te politike lahko realizirajo.</p>
               <p>Kot ste izpostavili vprašanje tudi razvojne naravnanosti tega, kar smo pripravili
               moram ponovno reči, da je kar nekaj takšnih ukrepov, ki direktno drugi pa posredno
               seveda delujejo v razvojni smeri. Mi zmeraj sproti izpostavljamo aktivno politiko
               zaposlovanja. Tam notri je večji delež namenjen zlasti izobraževanju in
               usposabljanju, ki pomaga k zaposljivosti, dvigu kvalifikacijske ravni oziroma
               usposobljenosti prebivalstva, ki na takšen način seveda lahko sledi in bo sledilo
               tudi razvojnim spremembam v gospodarstvu. Seveda je razvojno potrebno gledati tudi
               tiste transfere, ki gredo otrokom, družinam ker s tem se zagotavlja, da lahko
               vstopajo v šolski izobraževalni sistem, uspešno končujejo izobraževanje. Mi dodajamo
               posebno postavko vseživljenjskega učenja, če ste opazili v teh proračunih za leto
               2001, misli da imamo notri kot novo postavko in seveda to so vse te stvari, ki
               razvojno prav gotovo tudi delujejo.</p>
               <p>Zdaj vprašanje, ki ste ga izpostavili v okviru teh evropskih sredstev. Če primerjate
                  porabo teh sredstev, lahko
               vidite, da v letošnjem letu gremo na obseg približno petdeset milijonov sredstev
               evropskega socialnega sklada. V prihodnjih dveh letih pa za vsako približno
               sedemindevetdeset milijonov kar je bistveno povečanje porabe teh sredstev oziroma
               koriščenje za vse te naše programe, ki jih imamo. Zdaj kako se potem ta sredstva
               porazdelijo po različnih programih je vidno seveda iz proračuna, moram pa reči, da
               seveda pri razpisih, ki so velikokrat podlaga za to, da se ta sredstva prerazdelijo
               je ministrstvo in so te službe na voljo vsem, ki se prijavljajo. Tako da, za to gre.
               Za pomoč, za informacije in tako naprej. Moramo pa hkrati vedeti tudi to, da je to
               proces, če hočete, učenja skozi katerega se morajo tudi tisti, ki se prijavljajo na
               ta sredstva, nekaj naučiti, usposobiti zato, da so potem bolj kvalificirani v
               prihodnje. Če bi mi samo delili sredstva s strani ministrstva potem seveda tega
               učinka ne bi mogli doseči.</p>
               <p>Zelo pomembno se mi zdi to vprašanje socialnega kapitala, ki ga je gospa poslanka
               Potrata odprla, ki seveda ne more zadevati samo nas, ki zadeva vse resorje, Vlado pa
               seveda tudi parlament in poslance. Vprašanje koliko je v teh kriznih časih zlasti, ko
               se kriza seli na osebne račune posameznikov, koliko tega kapitala bomo ohranili ali
               bomo delovali v smeri konstruktivnega reševanja problemov ali ne, to je seveda
               odgovornost nas vseh. To kar mi pripravljamo, kot eno od potez zdaj v tem trenutku in
               za prihodnje obdobje je, da smo začeli zelo intenzivne pogovore s posameznimi
               socialnimi partnerji. Da smo nekako neformalno v soglasju dosegli, da je potrebno iti
               smeri enega novega socialnega sporazuma oziroma socialnega pakta kot nekateri temu
               pravijo.</p>
               <p>In da bo poleg teh strukturnih reform, ki so že napovedane v tem dokumentu, ki ste ga
               prejeli, potrebno dati na mizo nekatere trenutno zelo aktualne stvari kot so
               vprašanja plač, minimalne plače, vprašanja udeležbe na dobičku, možnost udeležbe
               oziroma delitve delnic zaposlenim pa tudi vprašanje Zakona o delovnih razmerjih kar
               zadeva sindikat recimo in zaposlene in seveda z naše strani vprašanje večje zaščite
               tistih, ki so na trgu dela ta hip premalo zaščiteni in podobna vprašanja. Ta
               vprašanja se bodo seveda v prvi fazi izoblikovala tako, da bo  vsak izmed partnerjev izpostavil par ključnih
               vprašanj, ki se mu zdijo ta hip aktualna in ki jih je treba čim hitreje rešiti, zato
               da bi se konstruktivni dialog med socialnimi partnerji lahko okrepil, ker je v
               zadnjih mesecih nekoliko zastal. Jaz verjamem, da bo to lahko prineslo nek nov
               socialni kapital v ta prostor, čeprav ga bo vseskozi za razvojne spodbude bolj
               manjkalo, kot pa da bi ga bilo preveč.</p>
               <p>Bilo je tudi konkretno vprašanje glede stečaja Mure in vseh teh težav, ki so se ob
               tem podjetju pojavljale. Tu moram povedati, da država ni in ni bila večinski lastnik,
               zato je imela tudi omejene možnosti posredovanja. Strinjam se, da bi verjetno bilo to
               treba že veliko prej narediti, ne samo pred par meseci, tudi pred nekaj leti in več.
               Tako da slabe vesti pravzaprav jaz osebno na tem mestu ali pa ta Vlada ni treba, da
               ima, kar zadeva Muro, ker je stvar stara, zastarana, če hočete, in so se socialni
               problemi samo kopičili ob tem. Tudi mi se zavedamo, da je potem zakon, ki je zdaj šel
               v proceduro, zakon o Pomurju, lahko problematičen, kot neke vrste presedan, čeprav ni
               presedan. Poznamo posebne zakone, ki so bili namenjeni Posočju, zakone, ki so bili
               namenjeni Zasavju in podobne, ki so poskušali pomagati določeni regiji v izjemno
               težki situaciji. Pomurje prav gotovo taka regija je, glede na vse kazalce, s katerimi
               razpolagamo, tudi na našem področju, stopnja zaposlenosti, stopnja brezposelnosti,
               stopnja aktivnosti prebivalstva in vsi kazalci, ki jih lahko potegnete na dan, so v
               bistvu v škodo, da tako rečem, Pomurju. Stanje se je v zadnjem obdobju celo
               poslabšalo glede na te kazalce, ne pa izboljšalo. Ampak to zadnje obdobje spet ne
               beležimo samo v teh nekaj mesecih te Vlade, ampak seveda v daljšem obdobju, tudi v
               tem štiriletnem obdobju prejšnje Vlade se je to dogajalo.</p>
               <p>Vprašanje življenjskih stroškov, povezano z minimalno plačo in spodbudami za delo. Tu
               se mi zdi, da smo to debato že pripeljali na pravo točko, zato se v to ne bi dodatno
               spuščal. Mislim, da so res odgovor na to vprašanje boljša in kvalitetnejša delovna
               mesta. To je edino, kar lahko to protislovno situacijo, ko socialni transferji morajo
               zagotavljati preživetje posameznika, če hočete, pa hkrati že trkajo v minimalno
               plačo, da to protislovje drugače ni rešljivo kot s tem, da pospešujemo te strukturne
               spremembe v gospodarstvu in pridemo do pogojev, ko bodo lahko plače ne samo
               minimalne, ampak vse plače tudi višje. Vseeno bi k temu dodal, da ta izračun, ki smo
               ga dobili od Inštituta za ekonomska raziskovanja, je za vsako samostojno živečo
               aktivno osebo strošek, dolgoročen strošek življenja 560 evrov. Na tem izhodišču bomo
               najbrž pri vseh pogovorih vztrajali. Tudi zadnji izračun stopnje tveganja revščine
               kaže, da je tista meja nekoliko nižja, in sicer 540, ampak samo kaže, da  sta bili metodologiji
               primerljivi, da sta na nek način dobri, da je ta številka pravzaprav dosti realna.
               Zdaj, ali je s tem možno preživeti ali ne, je vprašanje, ki je na mestu. Očitno
               veliko ljudi pri nas s tem tudi preživi. Preživi tako, da živijo v gospodinjstvih,
               kjer je pač ekonomija obsega tista, ki znižuje stroške, preživijo s tem, da dobivajo
               dodatne socialne transferje, preživijo s tem, na žalost, da morajo biti aktivni v
               neformalni ekonomiji in seveda še na druge načine. Zaradi tega nam mora biti cilj, da
               ne gremo pri tistih, ki so dolgoročno od tega odvisni, pod to stopnjo.</p>
               <p>Kar zadeva vprašanje zaposlovanja, brezposelnosti, ki ste ga, gospod Pojbič, odprli.
               Mislim, da bodimo natančni. Trenutno je na Zavodu za zaposlovanje registriranih okrog
               93 tisoč brezposelnih. Jaz ne bi rad, da bi jih kar 7 tisoč dodali in si jih
               izmišljali, če jih ni. Upam, da se bo ta številka tudi umirjala, tako kot se v
               zadnjem času, če izvzamemo problem Mure. Da je pa seveda anketna stopnja
               brezposelnosti precej pod to ravnjo, tudi zaradi deloma metodoloških razlogov, ampak
               ta anketna je primerljiva evropsko in po tej meri smo še zmeraj med boljšimi državami
               v Evropski uniji; tega ni treba spregledati, tudi če ne želite tega videti, smo še
               vedno glede tega na četrtem mestu v Evropski uniji. Da se je stopnja brezposelnosti
               zelo povečala, nihče tega ne zanika. Povečala se je pa manj kot kje drugje in
               povečala se je mnogo manj, kot se je povečala v tistih, ko ste se na novejšo
               slovensko zgodovino sklicevali, letih na začetku samostojnosti, kjer smo šli s 25
               tisoč na 140 tisoč brezposelnih oseb. Tako da tu bi samo prosil za nekoliko realnejši
               pogled in da res jemljemo številke take, kot so, ker si jih ne izmišljamo, in jih
               realno tudi navajamo in gledamo. Za kakšno ceno smo zadržali to stopnjo na nižji
               ravni skozi ta dva ukrepa. Ta cena trenutno znaša iz plačanih sredstev za prvi ukrep,
               krajši delovni čas, 18 milijonov, za drugega, ker je manj časa v uporabi, se pravi,
               za čakanje na delo slab milijon in pol. Seveda bodo ti stroški še naraščali, ob tem,
               ko bodo pogodbe, ki smo jih sklenili s temi podjetji, realizirane. Trenutno v prvem
               ukrepu prejema subvencije dobrih 58 tisoč zaposlenih in v drugem 12,5 tisoč. No, iz
               tega se da tudi hitro, ko ste spraševali o izračunih, izračunati ta prihranke
               delovnih mest. Če v prvem primeru vzamete 10% krajši delovni čas in približno toliko
               brezposelnih, ki bi jih brez tega ukrepa bilo, ali 20% pri tistih, ki so šli na
               takšno skrajšanje, je seveda pri drugem ukrepu treba gledati vse, ki so na čakanju,
               kot tiste, ki bi sicer postali brezposelni, in dobite te cifre, ki, če bi jih
               kumulativno prikazali, so večje od 20 tisoč, to vam lahko ta trenutek tudi povem.
                   Bilo je precej pripomb na
               ukrep svetovanje in pomoč pri iskanju zaposlitve, češ, koliko se ta sredstva
               povečujejo. Povečujejo se, če bomo natančno pogledali v proračun, od 8 na 13
               milijonov, ne na toliko, kot je bilo rečeno. Gre pa preprosto za prvo fazo dela z
               brezposelnimi osebami, bomo še potem razjasnjevali, če bo treba, za prvo fazo dela z
               brezposelnimi osebami, kjer je ključno to, da ljudi, recimo, primer Mure je zelo
               dober primer, ki so bili dolgo časa v delovnem razmerju, ki so naenkrat postavljeni
               pred povsem novo situacijo, pravzaprav dodobra informiramo o njihovih možnostih, ki
               jih imajo za to, da pridejo iz te situacije. Ker stečaj seveda pomeni za posameznika,
               ki nikdar ni morda okusil brezposelnosti, posebno težavo na osebnostni položaj. In
               vsi ti programi so namenjeni temu, osveščanju, informiranju in tudi načrtovanju prvih
               korakov v iskanju rešitve, bodisi samostojno bodisi s pomočjo zavoda in programa
               aktivne politike zaposlovanja iz položaja brezposelnosti, v katero padejo. Seveda to
               povečanje, ki je, kot rečeno, manjše, kot ste navedli, ampak lahko potem
               razčiščujemo, je namenjeno temu, da se okrepi prav ta aktivnost. Gre za to, da
               povsod, ne samo pri nas, se pričakuje, da je odgovornost v smeri iskanja rešitve tudi
               na posamezniku, ki ga želimo s tem tudi spodbuditi k lastni aktivnosti, k lastnemu
               iskanju, ne da čaka doma, da mu bo nekdo delovno mesto domov prinesel; tega seveda
               nikjer ni veliko.</p>
               <p>Kar zadeva sredstva za pasivne ukrepe oziroma nadomestilo za brezposelnost, so jasno
               navedena, gospod Hrovat, za leto 2009 183 milijonov, za 2010 228 milijonov, za 2011
               98 milijonov. Mislim, da se da to zelo lepo iz prikaza videti.</p>
               <p>Ni res, mislim, da se tu napak interpretira, da je v izhodiščih za pokojninsko
               reformo porodniška črtana. Vsem mladim oziroma ženam, ki koristijo porodniški dopust,
               ga bodo seveda še naprej imele plačanega, vse prispevke, tako da se to v pokojninsko
               dobo normalno šteje. Tako da te interpretacije, ki so se pojavile, so napačne. Gre pa
               seveda za to, da tisti dodaten pribitek, da tako rečem, ali odbitek od pričakovane
               delovne dobe na račun enega, dveh, treh otrok, to je pa predlog, da bi se ukinilo,
               zato ker je preprosto res, in to podatki kažejo, da te ugodnosti ne koristijo matere,
               ki so največ časa in energije vložile za to, da so svoje otroke rodile in vzgojile,
               ampak pač očetje, iz razlogov, ki jih lahko iščemo, vendar jih ne bi tu iskal. Ampak
               očitno ta ukrep ne gre trenutno v prid materam enega, dve ali več otrok. In zdi se,
               da če že krepimo to politiko, potem jo krepimo na drugem koncu, se pravi, takrat tudi
               pomagajmo mladim ljudem, ko otroke imajo, ko zanje trošijo energijo.  Naprej bi še mogoče tole dodal,
               sredstva za socialne transferje se ne povečujejo toliko, kot je gospa Andreja Črnak
               Meglič izpostavila, kot bi morda bilo potrebno. No, tu moram reči, da to planiranje
               ob dejstvu, da bomo v celoti prestrukturirali to področje, to planiranje najbrž ni
               mogoče, da bi bilo zelo natančno. Vendar prvi izračuni kažejo, da bi s preureditvijo
               tega področja, z odpravljanjem kumulacije transferjev, z večjim upoštevanjem
               celotnega premoženja, tako kot je bilo izpostavljeno, in vseh prihodkov ne smeli
               bistveno povečati izdatkov na tej točki. Seveda pa je jasno, da bomo zagotavljali vse
               zakonske obveze, ne glede na to, ali smo katerokoli postavko tudi eventualno prenizko
               ocenili.</p>
               <p>Tudi kar zadeve centre za socialno delo, jaz soglašam z vsemi tistimi, ki pravite, da
               je mogoče tam premalo ljudi, da so prešibko ekipirani, da je preveč administrativnega
               dela. Hkrati pa moram ob tem tudi reči, da je njihovo delo vendarle dobro,
               kvalitetno, zavzeto. Da ob dejstvu, da jih je malo, opravljajo izjemno pomembno delo,
               in da ob številnih obiskih, ki jih imajo, opravljajo to delo zares tudi kvalitetno.
               Upoštevajte, da prejema redno denarno socialno pomoč preko 40 tisoč oseb, da je
               izrednih denarnih socialnih pomoči - koliko? - okrog 4 tisoč trenutno. Da seveda to
               ni edina storitev, ki jo centri izvajajo, in seveda, da se lahko zgodi tudi kakšen
               primer, na katerega se potem obesijo tudi mediji, upravičeno, če je šlo za krivice,
               in ga izpostavljajo, ampak v glavnem vsi ti ljudje delajo dosti intenzivno in tudi
               kvalitetno. To, kar bomo pa tudi s spremembo zakonodaje dosegli, pa je, da jih bomo
               razbremenili v večji meri administrativnega dela, da se bodo lahko posvečali
               svetovalnemu delu, za katero so primarno postavljeni. Tudi ko gre za enotno vstopno
               točko, je predvideno, da bi ob prenosu določenih transferjev na centre za socialno
               delo krepili te centre, pač na račun tega, da bo manj tega dela pri tistih
               organizacijah, recimo, to so občine pa šole, kjer se zdaj te storitve
               zagotavljajo.</p>
               <p>Kar zadeva varnost invalidov. Torej, mi pripravljamo ta zakon o osebni asistenci
               tudi, o enakih možnostih. Ti zakoni so  vsi v pripravi, kako hitro bodo uvedeni, o tem bomo
               videli, kako hitro bo tudi ta naša razprava lahko tekla. Moram pa reči, če skočim
               nazaj, da ko razpravljamo o nadzoru nad področjem dela, ko razpravljamo o vlogi
               centrov za socialno delo in tako naprej, smo seveda dostikrat tudi z vaše strani v
               nekem primežu, da tako rečem. Vsi bi radi imeli manj administracije, manj zaposlenih
               v javnih službah. Tudi ko gre za javne domove za ostarele, tudi Vlada si je zadala,
               da bo tu varčevala. Hkrati bi pa radi imeli več storitev, boljše storitve in tako
               naprej. In tu moramo opozoriti na to, da včasih poskušajte misliti hkrati na ta
               rebus, ki ni tako preprost.</p>
               <p>Vprašanje učinkov aktivne politike zaposlovanja, bodo še kolegi dodali pozneje, jaz
               bi samo glede tistega, kar ste posebej izpostavili, rad omenil, se pravi, spodbujanje
               samozaposlovanja, kjer ne gre samo za subvencijo, ki jo posameznik dobi, gre tudi za
               informiranje, usposabljanje za to, da nekdo sploh lahko v to kvalificirano in bolj
               usposobljen stopi. In je res, da je bilo letos zanimanje tako, da je že zmanjkalo
               sredstev na tej postavki za letošnje leto. Mislim, da je okrog 5.500 ljudi
               vzpostavilo svoja nova podjetja na tej podlagi. Je tudi res, da okrog 70% tistih, ki
               to napravijo, po dveh letih ostanejo v poslu, kar pomeni, da je odstotek po naši
               oceni tudi primerjalno, če gledamo take programe drugje, visok. In to so nova
               podjetja, nova delovna mesta.</p>
               <p>Vprašanje glede tega, koliko pride na brezposelno osebo sredstev, hitro lahko
               izračunate, gospod Kres, 183 milijonov letos, 93 tisoč trenutno brezposelnih, in
               vidimo, kako to zgleda. Trenutno pa prejema denarna nadomestila samo 28 tisoč, če je
               to vprašanje, brezposelnih oseb. Gre za to, komu je že prenehala ta pravica in kdo je
               sploh nima. In tu je šibka točka v sistemu, ki jo odpravljamo z novim zakonom o
               zavarovanju za primer brezposelnosti, ki bo dal večjo zaščito tistim, ki delajo na
               tako imenovanih fleksibilnih delovnih mestih, kjer se te pravica danes zmeraj na tej
               podlagi ne more uveljaviti. In to je, kot smo bili opozorjeni, ena šibkih točk.
               Uporabljamo tudi ukrepe, ki so manj priljubljeni, na katere nekateri tudi opozarjate,
               kako ljudi spodbujati k delu. Torej, nekateri ukrepi so pač v obliki korenčka, drugi
               v obliki palice. Okrog 6 do 7 tisoč ljudi je zaradi tega, ker ne sprejmejo dela,
               črtanih iz registra brezposelnih oseb. To se redno izvaja s strani Zavoda za
               zaposlovanje oziroma njegovih služb.</p>
               <p>Kar zadeva mlade, se strinjam, da je treba verjetno okrepiti predvsem informiranje o
               tem, kaj vse imajo na voljo. Pa tudi okrepiti določene programe, ki so njim
               namenjeni. V ta namen imamo zdaj poseben program, pa ne samo  na našem ministrstvu, tudi v sodelovanju z
               drugimi, visoko šolstvo, šolstvo, za karierno svetovanje, ki naj bi prispeval k temu,
               da bi bila informiranost boljša, da bi se lažje odločali tako mladi, pa tudi drugi,
               tudi brezposelni, tud odrasli, za naslednje korake v njihovih karierah. Ker se pač
               ustrezno ugotavlja, da se je najbrž treba pripravljati na več karier ali več
               različnih poklicev v svojem življenju. In ta karierna svetovalna dejavnost, ki je
               predmet našega posebnega prizadevanja in bo v prihodnje še bolj, naj bi k temu tudi
               pripomogla.</p>
               <p>Omenili ste tudi vprašanje pokojninske reforme. O tem bomo razpravljali posebej, tudi
               mislim, da smo v dogovoru s predsednico tega odbora, da bi posebej z njo sem prišli.
               Kot veste, so določena vprašanja zdaj izrazito odprta, zlasti s strani sindikatov,
               vendar moram reči, da bo treba tu res zelo trezno razpravljati o vseh možnostih, ki
               jih imamo v prihodnosti. Vse alternative podaljševanja delovne aktivnosti so slabe
               alternative, tako zaenkrat vsi izračuni kažejo. Alternativa so manjše pokojnine, so
               večji prispevki, kar pomeni več obremenitev delodajalcev, pa tudi manjše plače potem
               za delavce. Ali pa seveda močno zajedanje v bruto družbeni proizvod, ki ga bo potem
               manj ostajalo za druge namene, zlasti za razvojne namene. In tu se bo testirala, kot
               ste rekli, medgeneracijska solidarnost. Podobno tudi nekatere druge kritične točke,
               ki jih zdaj ne bi tu posebej izpostavljal.</p>
               <p>Morda bi še dodal, da ta vprašanja glede sredstev za rejništvo, preživnine, varstvo
               invalidov, je treba gledati povezano. Nekaj je tistih direktno iz proračuna, druga so
               iz sklada. In jamstveni preživninski sklad povečuje uspešnost izterjav, če lahko temu
               tako rečemo, in jo mora še povečati, s tem tudi računamo, da bo teh sredstev več. In
               tudi ko gre za varstvo invalidov, podobno, imamo poseben sklad, ki je začel šele
               zdaj, ker je malo časa aktiven, z bolj doslednimi izterjavami dolžnikov. In tako bomo
               tudi v ta sklad nabirali tista sredstva, ki jih iz proračuna zaradi tega ne bo treba
               v prihodnje dajati. </p>
               <p>Pri domovih za ostarele predvsem zaenkrat končujemo v prihodnjem letu ta ciklus
               razvojni, v katerem smo bili in ki bo po vseh ocenah zagotovil realizacijo ciljev, to
               je tista 5% vključenost starejše populacije v domove za ostarele. Zaenkrat se
               usmerjamo predvsem v obnovo zastarelih kapacitet, kjer je standard nizek, in ob tem
               zmeraj pridobimo še kakšno dodatno mesto.  Seveda pa težko verjamem, delali bomo strategijo v
               prihodnjem letu, novo za to področje, težko verjamem, da bi lahko shajali samo z
               javnimi sredstvi, ker teh sredstev bo glede na demografske trende, kot vsi vemo,
               potrebnih kar precej. In bo treba temeljito razmisliti, kako kombinirati vsa
               razpoložljiva sredstva, seveda ob ustreznem nadzoru, ki ga mora država v tem primeru
               imeti.</p>
               <p>In še na koncu, res so davki in prispevki nekje drugje locirani. Jaz ne morem do
               konca na takšno vprašanje odgovarjati, bi pa vendar rad rekel, da si tudi mi
               prizadevamo, da bi skozi zakonodajo, ki jo pripravljamo, vključili vse oblike dela po
               načelu vsako delo šteje med tiste, ki prispevajo tudi za socialne blagajne, torej, za
               pokojninsko, zdravstveno in druge. Da država pripravlja ukrep, ko bodo vsi, ki so
               dolžniki komurkoli, kaznovani, če ne bodo v 30 dneh svojih računov do njih poravnali.
               Mislim, da je zdaj povprečje 45 dni, če me ne bodo s financ dopolnili, ne vem, ali je
               to točno ali ne. <stage>/Oglašanje v ozadju./</stage> Ja, je pa boljše, no. In to je to. Seveda so
               pa drugi sektorji, kjer se tudi pripravljajo dodatni ukrepi za to, da bi pridobili
               dodatne vire, ki očitno bodo potrebni, če bomo hoteli to raven socialnih izdatkov
               financirati.</p>
               <p>No, in še čisto na koncu ste ponovno, če se k temu vrnem, izpostavili vprašanje
               minimalne plače. Seveda, minimalno plačo lahko dvigamo tako, da se pač dvigajo
               izdatki za plače delodajalcev. Možno je tudi kakšen drug dogovor sprejeti, kar zadeva
               obremenitev s prispevki tega ali onega, in podobne možnosti bodo v igri, ko bomo res
               prišli do točke, ko bo treba nek ukrep sprejeti. Mi pa seveda podpiramo to, da je
               treba nekaj na tem področju v vsakem primeru storiti, čeprav nismo edini igralec v
               tej igri. Smo seveda na vsak način za postopno ukrepanje in se zavedamo opozoril
               delodajalcev, da bi skok stroška, recimo, za 100 evrov pri neto minimalni plači lahko
               pomenil prehud udarec za delovna mesta, ki žal so nizko produktivna in čez noč ni
               mogoče spraviti v neko drugo obliko oziroma nekatere ukiniti in druge dodati. S tem v
               zvezi bi še dodal, da ob razpravljanju o brezposelnosti ne moremo, če želimo, da bomo
               res šli v razvojne spremembe, računati z višjo stopnjo brezposelnosti ne glede na
               krizno obdobje v prihodnje, ker samo tako bo mogoče, da bodo neproduktivna, nizko
               kvalitetna, nizko plačana delovna mesta izginjala in da se bodo ljudje preko Zavoda
               za zaposlovanje tudi selili na bolj zahtevna in bolj produktivna delovna mesta.
               Skratka, ni edini kazalec stanja na tem področju  stopnja brezposelnosti, ampak bo moral biti drugi
               pomemben kazalec, kakšen bo pritok v brezposelnost, pa tudi odtok iz nje. Se pravi,
               ti tokovi bodo, če hočemo prestrukturiranje res izpeljati, mnogo bolj pomembni od
               same stopnje brezposelnosti, to bi rad posebej izpostavil.</p>
               <p>Ne bi pa rad komentiral vprašanja glede sindikatov. Sindikati bodo sami sebe najbrž
               znali organizirati, neko popravo, ali kaj, svojega delovanja pa že napovedujejo, kot
               ste slišali. Hvala lepa. Če bi lahko še morda drugi kakšno informacijo dodali.</p>
            </sp>
            <sp xml:id="SDT5-OZDDSZII-Nujna-013-2009-10-16.sp39">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Ja, če želite.</p>
            </sp>
            <sp xml:id="SDT5-OZDDSZII-Nujna-013-2009-10-16.sp40">

               <speaker>DAMJANA KOŠIR:</speaker>

               <p>Mogoče zelo na hitro. Glede učinkovitosti bi rada poudarila, da se mi zdi pomemben
               podatek, da je upadlo število prostih delovnih mest letos za 36%, da se je pa v tem
               obdobju do konca septembra zaposlilo 11% brezposelnih več kot v enakem obdobju lani.
               To se pravi, kljub takšni krizi na trgu dela, menim, da so ukrepi ustrezni in so
               ustrezna popotnica brezposelnim za to, da so na tem trgu bolj konkurenčni.</p>
               <p>Kar se učinkovitosti APZ tiče, samo še to. Mi redno spremljamo, kakšni so izhodi v
               zaposlitev. Nekaj je s temi ukrepi direktnih izhodov v zaposlitev, to so tako
               imenovane subvencije za zaposlitev in samozaposlitev ter javna dela. In samo s temi
               ukrepi je bilo letos preko 10 tisoč direktnih izhodov v zaposlitev brezposelnih oseb.
               Poleg tega pa redno spremljamo tudi izhode v zaposlitev iz drugih ukrepov, na primer,
               usposabljanje na delovnem mestu, delovni preizkusi in podobno. Ti ukrepi se izvajajo
               že vrsto let v Sloveniji, tako da imamo primerljive podatke iz leta v leto,
               spremljamo njihovo učinkovitost in jih tudi prilagajamo temu, da bi bili še bolj
               učinkoviti. Hkrati je pa Zavod za zaposlovanje vključen tudi v tako imenovan <q>"bench
               market"</q>, se pravi, v primerjavo z ostalimi zavodi, in tudi tam se kaže, da smo
               primerljivi z učinkovitostjo teh ukrepov z drugimi državami.</p>
               <p>Rada bi komentirala še vprašanje glede skladov dela v Pomurju. Dejansko smo
               angažirali sedaj tudi sklade dela, da pomagajo zavodu pri obravnavi predvsem
               presežnih delavcev v Pomurju, tudi brezposelnih, ker imamo pač naenkrat tako velik
               priliv. Zaenkrat sta angažirana dva sklada, sklad v Pomurju in sklad, ki ima sedež v
               Ljubljani. Če bi se pokazalo, da bodo te kapacitete premajhne, da bi zelo na hitro
               nudile ustrezen servis, bomo seveda razmislili o tem, da vključimo še dodatne sklade,
               in je seveda dobrodošla ta pobuda, da se pogleda po skladih v sosednjih regijah. Če
               pa dovolite še moje mnenje, vendarle menim, da je dobro, da pridejo tudi institucije
               izven Pomurja v Pomurje in mogoče pomagajo, da se Pomurje tudi s tem še bolj odpre v
               okolje in prebije to svojo potrebo po hitrejšem razvoju.</p>
               <p>Glede vprašanja o kreiranju delovnih mest in prilagodljivosti podjetij. Ta sredstva
               so namenjena dejansko tem subvencijam, ki jih omenjamo, se pravi, subvencijam za
               zaposlitev in samozaposlitev. Poleg tega so namenjena programom prestrukturiranja v
               podjetjih po zakonu o prestrukturiranju, kjer Ministrstvo za delo sofinancira te
               programe, in sicer predvsem usposabljanje. Rada bi poudarila, da gre pa v precejšnji
               meri tudi za sredstva Evropskega socialnega sklada, ki so po eni strani namenjena
               spodbujanju zaposlovanja za krajši delovni čas, kjer je pri nas pač te zaposlenosti
               na tak način zelo malo v primerjavi z ostalimi državami, in pa projektu socialnih
               partnerjev. Prišla je pobuda 
               direktno od socialnih partnerjev, gre pa za vsebino varstva pri delu, odpravljanja
               stresa in podobne vsebine, ki se nam zdijo pa tudi izjemno pomembne, da se podprejo
               projekti, ki bi to podprli.</p>
               <p>Še glede mladih čisto na kratko. Zavedamo se tega problema, še posebej zdaj v jeseni
               se sezonsko poveča brezposelnost mladih zaradi priliva iz šol. Cilj imamo in ta cilj
               nam nalaga tudi evropska strategija zaposlovanja, da bi mladim že v obdobju preden
               preidejo v dolgotrajno brezposelnost, ki je za mlade ocenjena že po štirih mesecih,
               se pravi, da bi tem mladim vsem zagotovili, če že ne možnosti za vključitev v
               zaposlitev, samozaposlitev, pa vsaj v neko drugo obliko delovne vključenosti. To je
               poleg tega, da načrtujemo sredstva, da imamo ustrezne ukrepe odvisno predvsem od
               obsega sredstev, ki jih imamo na voljo in tukaj se trudimo skupaj z zavodom, da bi
               prvič načrtovali prave ukrepe in da bi se tudi te možnosti bilo v doglednem času
               možno odpirati v tako velikem obsegu, da bi ta cilj lahko dosegli.</p>
            </sp>
            <sp xml:id="SDT5-OZDDSZII-Nujna-013-2009-10-16.sp41">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Zahvaljujem se gospe Koširjevi. Še gospod Dominkuš.</p>
            </sp>
            <sp xml:id="SDT5-OZDDSZII-Nujna-013-2009-10-16.sp42">

               <speaker>GOSPOD DOMINKUŠ:</speaker>

               <p>Hvala lepa za besedo. Lep pozdrav poslancem!</p>
               <p>Čisto na kratko. Pri pripravi proračuna za leti 2010 in 2011 smo tudi na področju
               socialnega varstva želeli nekako uskladiti oziroma uravnotežiti dodatke za pasivne in
               aktivne ukrepe. Zavedamo se, da povečana brezposelnost oziroma socialna ogroženost
               prebivalcev oziroma posameznikov in družin prinaša tudi številne psihosocialne stiske
               in da so strokovne službe, ki delujejo na tem področju in nevladne organizacije, ki
               izvajajo programe potrebujejo ustrezna finančna sredstva, da lahko tudi aktivne
               programe na tem področju izvajajo. Zato smo na nekaterih postavkah skušali dodatno
               sredstvo zagotoviti različnim izvajalcem kot sem že povedal tako v javni mreži,
               javnim zavodom kot tudi nevladnim organizacijam. Zelo pomembno se nam zdi, da se
               iščejo ti sinergijski učinki in da se povezujejo v teh mrežah, ki zagotavljajo pomoč
               različni izvajalci. Zdaj dodatno sredstva centra za socialno delo so namenjena zlasti
               novim rešitvam na področju preprečevanja nasilja v družini in novim obveznostim v
               zvezi z duševnim zdravjem, ki so posledica v preteklosti sprejete zakonodaje. Moram
               pa povedati, da smo dodatno angažirali oziroma predvideli dodatno zaposlovanje  tudi s povečanjem črpanja
               sredstev iz evropskega socialnega sklada in da bomo v razpisih, ki bodo pripravljeni
               konec tega leta posebej spodbujali zaposlovanje pri izvajalcih tovrstnih programov.
               Skratka, del sredstev, ki jih nismo uspeli zagotoviti v proračunu bomo poskušali
               kompenzirati z dodatnimi aktivnostmi za črpanje teh sredstev in ta sredstva bodo
               namenjena tako izvajalcem v javni mreži kot nevladnim organizacijam.</p>
               <p>Čisto na kratko še mogoče glede doma za starejše oziroma razvoja mreže. Kljub pičlo
               odmerjenim sredstvom bomo v prihodnjem letu zagotovili sodelovanje pri devetih
               projektih, ki se nanašajo na domove za stare in posebno socialno varstvene zavode.
               Dejansko skušamo iskati različne oblike partnerstva oziroma sofinanciranja
               javno-zasebnega, javno-javnega partnerstva oziroma tudi večje angažiranosti
               izvajalcev samih in računamo, da bomo s tem uspeli v tistih akutnih območjih države
               zagotoviti ustrezne nove kapacitete oziroma kot je že povedal minister, tudi
               posodobiti del obstoječe mreže.</p>
               <p>Kar se tiče nove zakonodaje vsi pomisleki, ki ste jih spoštovane poslanke in poslanci
               izrekli, tudi držijo, da želimo zagotoviti dolgoročno vzdržnost finančno sistema in
               tudi vse projekcije, ki jih delamo so dolgoročno narejene in glede na predvidena
               demografska gibanja in glede na predvidena gospodarska gibanja in v tem smislu ne gre
               za neko zelo kratkoročno ali kratkovidno planiranje na tem področju.</p>
               <p>Kar se dolgotrajne oskrbe tiče moram povedati, da sredstva, ki so predvidena in so
               zapisana v proračun, so dejansko samo sredstva proračuna, glavni viri za pokritje
               izdatkov na področju dolgotrajne oskrbe so pa sredstva pokojninske blagajne in
               sredstva zdravstvene blagajne in zato niso posebej tukaj omenjena z reformo na tem
               področju oziroma z novo zakonodajo želimo zagotoviti večjo preglednost in združiti
               vsa ta sredstva.</p>
               <p>In mogoče samo še na koncu. Skrb, ki jo je izrazila predsednica odbora glede
               inštituta. Gre v bistvu za osnutek predloga sprememb zakona o socialno varstveni
               dejavnosti, kot ga zdaj imenujemo, kjer smo tudi določila, ki se nanašajo na vlogo in
               poslanstvo inštituta za socialno varstvo spremenili, tako da predvidevamo bistveno
               drugačno vlogo tega inštituta, ki bi po naši oceni morali integrirati tako področje
               socialnega varstva, družinskega varstva in invalidskega varstva in se tudi v večji
               meri angažirati pri projektih, ki integrirajo in povezujejo ta področja in se tudi
               vključevati v mednarodne tokove na tem področju. Hvala lepa. 
               </p>
            </sp>
            <sp xml:id="SDT5-OZDDSZII-Nujna-013-2009-10-16.sp43">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Želi še kdo od kolegov, kolegic? Ne. Potem se zahvaljujem vsem skupaj za
               izdatne predloge, pobude, pomisleke. In v razpravo dajem sklep, da se je odbor
               seznanil s predlogom proračuna Republike Slovenije za leto 2010 in s predlogom
               proračuna Republike Slovenije za leto 2011 ter ju podprl. Želi kdo razpravljati o tem
               sklepu? Ne. Potem prehajamo na glasovanje.</p>
               <p>Kdo je za? <stage>(8 članov.)</stage> Kdo je proti? <stage>(Nihče)</stage></p>
               <p>Prehajamo na naslednjo <title>TOČKO DNEVNEGA REDA - RAZNO</title>
               </p>
               <p>. Želi kdo razpravljati o tej točki? Ne. Potem vas samo obvestim, da bo naslednja
               seja 5.11., kjer bomo razpravljati tudi o problematiki institucionalnega varstva
               starejših. Hvala lepa. Nasvidenje.</p>
               <stage type="time">(Seja je bila končana 14. oktobra 2009 ob 12.54.)</stage>
            </sp>
         </div>
      </body>
   </text>
</TEI>