<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="KZPTZCPIEM-Redna-011-2010-02-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">AB802B90D299ABE3C12576C80029591C</idno>
               <idno type="custom" subtype="day">474D3F2192EA97FEC12576E20030519A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=474D3F2192EA97FEC12576E20030519A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZPTZCPIEM-Redna-011-2010-02-26.KZPTZCPIEM" n="011">
               <name>Redna</name>
               <date when="2010-02-26"/>
            </setting>
         </settingDesc>
         <particDesc>
            <listOrg>
               <org xml:id="KZPTZCPIEM-Redna-011-2010-02-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZPTZCPIEM-Redna-011-2010-02-26.KZPTZCPIEM">
                        <orgName key="KZPTZCPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">11. seja</stage>
            <stage type="date">(26. februar 2010)</stage>
            <stage type="chairman">Sejo je vodila Eva Irgl, predsednica komisije.</stage>
            <stage type="time">Seja se je pričela ob 9.03. </stage>


            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Dobro jutro in lepo pozdravljeni. Pričenjam 11. sejo Komisije za peticije ter za
               človekove pravice in enake možnosti. Seveda prav lepo pozdravljam še posebej članico
               in člane komisije ter ostale prisotne. Prehajamo na določitev dnevnega reda seje
               komisije.</p>
               <p>S sklicem seje ste prejeli naslednji dnevni red: 1. točka dnevnega reda -
               problematika mobinga oziroma šikaniranja na delovnem mestu ali v zvezi z delom, 2.
               točka - poročilo o Evropske komisije, enakost žensk in moških 2010 ter 3. točka -
               potrditev zapisnika 10. seje Komisije za peticije ter za človekove pravice in enake
               možnosti in še 4. točka - razno.</p>
               <p>Ker k dnevnemu redu seje ni bilo predlogov za razširitev oziroma za umik katere od
               predlaganih točk, je torej določen dnevni red seje kot je bil predlagan s sklicem.
               Preden pa preidemo na obravnavo 1. točke dnevnega reda, bi vas želela samo obvestiti,
               da imamo danes na voljo približno 2 uri pa 45 minut za to sejo, zato bi vas prosila,
               da se nekako držimo v teh časovnihi okvirih, kajti 15 minut pred dvanajsto bomo
               morali zapustiti ta prostor, ker se tukaj pričenja Kolegij Državnega zbora. Če ne
               bomo do takrat zaključili seje, boste potem v nadaljevanju seje pravočasno tudi
               obveščeni.</p>
               <p>Prehajamo torej na obravnavo <title>1. TOČKE DNEVNEGA REDA - PROBLEMATIKA MOBINGA
                  OZIROMA ŠIKANIRANJA NA DELOVNEM MESTU ALI V ZVEZI Z DELOM</title>. Navedeno točko
               bomo obravnavali na podlagi soglasno sprejetega sklepa komisije na 6. nujni seji, 11.
               decembra 2009. Takrat smo namreč vsi članice in člani komisije sklenili, da je to
               tako pomembno področje, ki ga je potrebno obravnavati skupaj z vsemi tistimi, ki ste
               danes tukaj in ste nam tudi posredovali svoja gradiva.</p>
               <p>Na sejo sem tako povabila Urad varuha človekovih pravic Republike Slovenije, Urad za
               enake možnosti, zagovornika načela enakosti, Vrhovno državno tožilstvo, Inšpektorat
               Republike Slovenije za delo, Zavod Republike Slovenije za zaposlovanje, Inštitut
               zavarovanja zdravja Republike Slovenije, Klinični inštitut za medicino dela, prometa
               in športa, mirovni inštitut Amnesty International Slovenije, pravno informacijski
               center nevladnih organizacij, Društvo Pogum, Društvo za dostojanstvo pri delu,
               Društvo SOS, telefon za ženske in otroke žrtve nasilja, dr. Tjašo Strobelj,
               odvetnico, Zvezo svobodnih sindikatov Slovenije, Konfederacijo sindikatov javnega
               sektorja Slovenije ter SVIZ Slovenije. Naj še povem, da sem dodatno vabila tudi
               Sindikat bančništva Slovenije. Gradivo ste prejeli s sklicem seje, dodatno pa ste
               potem prejeli še dopis in knjižico sindikata bančništva Slovenije, z naslovom
               Trpinčenje na delovnem mestu, avtoric Sonje Robnik in izvršilne sekretarke sindikata
               Irene Milanovič in sicer z dne 23. februarja 2010. Zato spoštovani gostje, članice in
               člani, v tem trenutku pričenjam z obravnavo te točke in najprej dajem besedo
               vabljenim na sejo, da predstavijo svoja stališča o navedeni problematiki in najprej
               seveda vabim k besedi kot prvo govornico v zvezi s to problematiko, varuhinjo
               človekovih pravic, gospo Zdenko Čebašek Travnik. Izvolite gospa varuhinja.</p>
            </sp>
            <sp who="SDT5:ČebašekTravnikZdenka">

               <speaker>DR. ZDENKA ČEBAŠEK TRAVNIK:</speaker>

               <p>Hvala za vabilo na sejo, hvala za vabilo k besedi in hvala za to, da ste uvrstili to
               temo na dnevni red oziroma med področja komisije. Prosila bi, da nas ne imenujete
               urad, ker nismo. Smo pač varuh človekovih pravic, samostojna inštitucija, državna, z
               Ustavo določena.</p>
               <p>Dodatnih materialov jaz nisem dobila, tako, da ne vem, ali jih niste vsem pošiljali.
               Mi to knjižico imamo, samo tisto drugo, ampak iz drugega vira <gap n="..."/></p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Jaz se opravičujem, ampak smo samo članicam in članom pošiljali. Izvolite.</p>
            </sp>
            <sp who="SDT5:ČebašekTravnikZdenka">

               <speaker>DR. ZDENKA ČEBAŠEK TRAVNIK:</speaker>

               <p>Zdaj, jaz sem prepričana, da ste vsaj preleteli ta dopis, ki smo ga mi napisali, zato
               bi rada vas nekako vse skupaj uvedla v problematiko z enim slučajem, z eno pobudo, ki sem jo ravno danes zjutraj
               podpisovala preden sem šla sem in tako približno odgovarjamo nekemu gospodu, katerega
               imena seveda ne smem razkriti. Iz vašega dopisa je razvidno, da ste tega in tega dne
               dobili redno odpoved pogodbe o zaposlitvi iz krivdnih razlogov. V pravnem pouku ste
               bili poučeni, da imate pravico v tridesetih dneh in tako naprej, rok je bil zamujen
               in v zvezi z odpovedjo nimate nikakršnega pravnega varstva več in zdaj pride tisto
               bistveno. V zvezi z vašimi navedbami, da ste bili tudi žrtev trpinčenja, s čimer naj
               bi vam nastala tudi škoda na zdravju, bi lahko pred sodiščem zahtevali odškodnino za
               nastalo škodo in mi seveda pobudniku pošteno napišemo, tovrsten postopek je zapleten
               in zahteven. To sem zdaj en izsek iz tega prebrala.</p>
               <p>Namreč dopisov s podobno vsebino pa na žalost tudi s podobno obliko, kjer je
               navedenih premalo podatkov in kjer so običajno zamujeni že tudi roki, da bi človek
               sam kaj naredil, dobimo vsak teden nekaj k varuhu. Mi niti ne vemo ali je ta
               delodajalec v javnem sektorju ali v zasebnem sektorju pa tudi ne vemo ali je s tem v
               zvezi podana naša pristojnost. Ampak ljudje, ki izgubljajo službe in ki se ob tem
               sklicujejo tudi na to, da so bili trpinčeni, je iz dneva v dan več in zato sem res
               hvaležna, da ste odprli to temo v tej komisiji in zato bi povedala še nekaj. Problem
               varuh človekovih pravic spremlja že dalj časa. To spremljanje smo intenzivirali in
               smo ugotovili, da ljudje praviloma, tisti, ki so žrtve trpinčenja, praviloma nimajo
               nobene učinkovite poti za zaščito. Nobene. Tudi iz poročila državnega tožilstva je
               razvidno, da doslej pravnomočno izpeljanega postopka nimamo nobenega, čeprav je KZ1 v
               veljavi in čeprav je bilo posredovanih nekaj ovadb in nekaj procesov začetih. Ker smo
               ugotovili, da neke preproste poti, ki bi se je lahko naši pobudniki posluževali, take
               preproste poti nismo začeli iskati pač druge poti, ki bi jih vendarle lahko njim na
               preprost način predstavili. V ta namen smo se povezali tudi z Inšpektoratom za delo
               Republike Slovenije in smo tudi nekaj pomembnih stvari skupaj ugotovili in se
               dogovorili, da pripravimo na naši spletni strani tudi eno interaktivno pomoč ali neko
               stran, ki bo posamezne zainteresirane vodila ali do hitrejšega iskanja pomoči ali pa
               pač do tega, da neposredno vloži pobudo. Na projektu delamo in mislim, da je zdaj v
               tem hipu to vse, kar bi povedala za uvod, kasneje se bomo pa še oglasili.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Najlepša hvala vam za te uvodne misli. Zdaj pa dajem naprej besedo mag. Tanji
               Salecelj iz Urada za enake možnosti. Izvolite.</p>
            </sp>
            <sp who="SDT5:SaleclTanja">

               <speaker>MAG. TANJA SALECELJ:</speaker>

               <p>Hvala za povabilo. Lep pozdrav vsem in tudi jaz sem zelo vesela, da ste to temo
               uvrstili na današnjo  sejo.
               Mislim, da je to tema o kateri se premalo govori. V bistvu je to tema, ki smo jo
               nekako v zakonodajo uspeli vključiti šele leta 2002 v zakon o delovnih razmerjih,
               čeprav po javnost teh oblik obstaja vse skozi, ampak jih nekako nismo prepoznali.
               Zelo podobno kot pri nasilju. Vemo, da obstaja, nismo se pa s tem dolgo časa
               ukvarjali in tudi s to tematiko in nadlegovanje je ena od oblik diskriminacije, zato
               se na uradu s to tematiko vseskozi ukvarjamo in smo potem tudi leta 2007 dali
               določena dopolnila zakonu o delovnih razmerjih, da je v bistvu ta določba, kar se
               tiče nadlegovanja, spolnega nadlegovanja in trpinčenja bolj jasna in bolj zavezujoča
               za delodajalce.</p>
               <p>Zdaj na uradu smo v preteklosti naredili dve analizi, ki smo jih tudi predložili
               današnji seji, smo dali v gradivo. S temi analizami smo želeli ugotoviti v prvi vrsti
               koliko, kakšna je pojavnost nadlegovanja in v drugi vrsti kako delodajalci spoštujejo
               zakon o delovnih razmerjih, v kakšni meri so sprejeli določene ukrepe in ugotovili
               smo, da delodajalci ne poznajo v zadostni meri zakonodaje, torej določb o prepovedi
               nadlegovanja, spolnega nadlegovanja in drugih oblik nadlegovanja ter trpinčenja in,
               da še niso v zadostni meri sprejeli ukrepov ter, da med tistimi, ki so domnevne žrtve
               teh pojavnih oblik, prevladujejo ženske. Ravno zaradi tega je tudi Vlada kot
               delodajalec sprejela uredbo o varovanju dostojanstva zaposlenih v javni upravi, ker
               je hotela nekako biti vzgled drugim delodajalcem, na kakšen način se lahko lotimo te
               tematike in urad za enake možnosti tudi izvaja za javno upravo izobraževanja za tako
               imenovane svetovalce, svetovalke, ki naj bi jih imel vsak državni organ kot pomoč
               morebitnim žrtvam tovrstnih pojavov.</p>
               <p>Torej mi smo se na uradu lotili te tematike tudi bolj praktično, če tako rečem, kot
               vzorčni primer, kako lahko drugi recimo se lotijo te tematike in na naši spletni
               strani je kar nekaj gradiva na to temo in tudi vzorčni primeri, recimo izjave
               delodajalcev na to temo. Tako, da skušamo delovati v smeri nekih dobrih praks v pomoč
               delodajalcem. Zdaj več o tej tematiki lahko pove tudi moja kolegica Sonja Grobnik<stage>(?)</stage>,
               ki je res usposobljena oziroma je na tem področju največ delala, če bodo kakšna
               konkretna vprašanja v diskusiji ali pa tudi zdaj, odvisno od vas predsedujoča.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Kot želi. Lahko ji damo že zdaj besedo ali pa <gap n="..."/> V diskusiji. Najlepša hvala za ta
               uvodna pojasnila. Preden dam besedo naprej pa naj povem, da poslanec Vito Rožej, ga
               danes nadomešča gospod Franci Kek, ki ga lepo pozdravljam, gospoda Milana Gumzarja pa
               nadomešča gospod Tone Anderlič, ki ga prav tako lepo pozdravljam na naši komisiji.
               Naj pa še povem, da ste, mislim, da pred kakšnimi tremi minutami dobili na
                  klop, na mizo tudi knjižico
               Društva Pogum, društvo za dostojanstvo pri delu z naslovom Mobing, trpinčenje,
               šikaniranje in s podnaslovom Nekaj usmeritev za pogum pri ohranjanju dostojanstva.
               Jaz sem prepričana, da bo vsem skupaj ta knjižica prišla še kako prav, mogoče že med
               samo razpravo pa tudi kasneje pri našem delu. </p>
               <p>Zdaj pa dajem besedo mag. Barbari Žgajner Tavš glede zagovornici načela enakosti.
               Izvolite.</p>
            </sp>
            <sp who="SDT5:ŽgajnerTavšBarbara">

               <speaker>MAG. BARBARA ŽGAJNER TAVŠ:</speaker>

               <p>Hvala lepa za besedo predsedujoča. Lep pozdrav vsem udeležencem.</p>
               <p>No, glede na to, da na delovnem mestu zagovornice pravzaprav nisem pretirano dolgo
               sem se več ali manj zgolj seznanila s preteklim delom, ki ga je opravljal zagovornik.
               K, bom rekla tem poročilu, ki so ga pripravili oziroma ga je pripravil Urad za enake
               možnosti sta priloženi tudi dve poročili dela zagovornika oziroma zagovornice, iz
               leta 2007 in 2008. Iz statističnega prikaza je razvidno, da se je tudi zagovornica
               oziroma zagovornik, da sta se ukvarjala z vprašanjem nadlegovanja, šikaniranja
               oziroma mobinga.</p>
               <p>Tisto kar mogoče je na nek način zaskrbljujoče je, da je število pobud, ki so prišle
               na zagovornika oziroma na zagovornico iz leta 2007 na 2008 upadlo in sicer iz
               številke sedem na tri. Dejstvo je, da se je zagovornik tudi v letu 2009 srečal s tem
               področjem, zdaj kakšni so izsledki o tem bomo govorili, ko bomo na uradu oziroma ko
               bom kot VD zagovornica pripravila poročilo o delu zagovornika v preteklem letu.</p>
               <p>Bi pa mogoče glede na to, da je danes odprta ta tematika izpostavila primer, ki se
               pravzaprav vleče že iz leta 2008. To je primer o katerem so časopisi pisali dva, tri
               dni nazaj in sicer primer Muženić<stage>(?)</stage>. Jaz verjamem, da vsi poznate novinarko, ki je
               bila in je še danes izpostavljena šikaniranju na delovnem mestu, razno raznim
               pritiskom skratka nad njim se izvaja dokazana diskriminacija kar je bilo tudi
               dokazano na sodišču se pravi s strani sodišča. To je problem s katerim se srečujejo
               ljudje na delovnem mestu, s katerim se srečujejo, pa bom zdaj izpostavila ženske,
               glede na to, da gre za žensko, ki se je vključila v volilno kampanjo za evropske
               volitve.</p>
               <p>Mogoče, če bo čas v razpravi, da besedo ali dve spregovorimo tudi o tovrstni
               problematiki, ki se vsekakor dotika, bom rekla tega širšega področja o katerem se
               danes govori. Hvala lepa za besedo.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Hvala lepa tudi vam. Zdaj pa dajem besedo gospe Savici Poreber<stage>(?)</stage>, predstavnici
               vrhovnega državnega tožilstva. Izvolite.</p>
            </sp>
            <sp who="SDT5:PoreberSavica">

               <speaker>SAVICA POREBER(?):</speaker>

               <p>Hvala lepa za besedo, hvala lepa za povabilo.</p>
               <p>Tožilstvo se z mobingom tako kot ga imenujemo po novem šikaniranjem na delovnem mestu
               ukvarja s kaznivim dejanjem eno leto odkar je 1. 11. 2008 vstopil v veljavo nov
               slovenski kazenski zakonik. Pri tem je pa potrebno poudariti, da smo se tudi prej
               srečevali z nasiljem, imenovala bom zadevo nasilje na delovnem mestu, šlo je za
               različne vrste nasilja; nasilja zoper življenja in telo kazniva dejanja, psihičnega
               nasilja in zelo pogostega kaznivega dejanja, spolnega nasilja. Vsa ta nasilja so
               imela posamezne opredelitve v kaznivih dejanjih, ki so bila že tedaj zajeta v
               kazenskemu zakoniku. Ni jih bilo prav veliko ovadb. Medtem ko po uveljavitvi novega slovenskega
               zakonika smo dobili sedeminsedemdeset ovadb zoper sedeminsedemdeset posameznikov
               zoper štiriintrideset ovadenih oseb smo kazensko ovadbo zavrgli. V sedmih primerih
               smo predlagali opravo preiskovalnih dejanj, zoper dveh obdolžencev smo vložili
               obtožni predlog. Ni bilo še nobene sodbe.</p>
               <p>Moje predgovornice so vse opozarjale, da je to resen in velik problem, s tem se
               tožilstvo strinja, temu bomo posvetili veliko pozornost vendar je pa potrebno
               razumeti, da bomo skozi kazenski postopek rešili le vrh ledene gore. Najbrž bodo
               morali poseči vsi drugi pred nami. Hvala lepa.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Zdaj pa dajem besedo predstavnikom Inšpektorata Republike
               Slovenije za delo, gospodu Borutu Brezovarju. Izvolite.</p>
            </sp>
            <sp who="SDT5:BrezovarBorut">

               <speaker>BORUT BREZOVAR:</speaker>

               <p>Hvala za besedo.</p>
               <p>Mi mo na tej sceni v zvezi z mobingom, da vse oblike prepovedanih odnosov v delovnem
               razmerju tako imenujem. Seveda od leta 2003, ko je Zakon o delovnih razmerjih
               pravzaprav te prve oblike popisal, diskriminacija je še starejša ampak vendarle. V
               temu času seveda smo se srečevali z mnogo primeri in mnogo oblikami in če kompletno
               to obdobje strnem potem gotovo lahko rečem, da je to pojav, ki je zelo problematičen
               vendar z mnogih različnih zornih kotov. Eden je tudi ta, da o njem v povprečju se ve
               premalo, o njem ne vedo veliko ne delodajalci in ne delavci. To lahko dokažem s tem,
               da dobivamo številne prijave na inšpektorat, ki že na prvi pogled nimajo nobene veze
               s tistim kar zakon pod temi oblikami sploh označuje. Delavci pogosto čisto vsak
               prepir, ki je v službi glede na gospodarsko situacijo kakršna je danes pripisujejo
               zdaj že mobingu. Mi smo tudi delali celo vrsto nekih anket in ugotovili smo, da
               velika večina vseh, ki o tem kaj ve, je to kar ve izvedela iz medijev. Če pa
               poslušate in gledate in berete medije pa lahko ugotovite o mobingu čisto vse samo
               tiste prave slike pa najmanj. </p>
               <p>Torej mi stojimo na stališču seveda kot državni organ se moramo držati tiste kar nam
               zakon v zvezi s tem nalaga, da moramo izhajati iz dejstva, da je delodajalec to
               dolžan preprečiti in seveda se niti ne znamo niti ne moremo prav preveč ukvarjati s
               tem, ko je to enkrat gotovo dejstvo. Tudi sicer menim, da je tej temi posvečeno
               premalo pozornosti preveč pa obravnavi, ko je zgodba že izgubljena več ali manj.
               Namreč tudi v vseh gradivih, ki sem jih videl zanimivo nihče kot vira, ki od
               delodajalca zahteva drugačno ravnanje ne navaja Zakona o varnosti in zdravju pri
               delu. Ta namreč že kar o temeljnih načelih govori o tem, da je delodajalec dolžan
               zagotoviti zdravje in varnost pri delu in gotovo je to del tega. Drug dokaz za to, da
               to res sem paše je tudi dejstvo, da smo v različnih evropskih telesih predvsem
               tistih, ki se ukvarjajo z varnostjo in zdravjem pri delu obravnavali te teme in tudi
               različne evropske izkušnje skupaj spravili povsod pa ugotavljajo, da je to zelo, zelo
               težko. Torej to ni lahka naloga, vsi  iščejo čarobno palico kako bi nek konkreten primer, ki ga imajo pred
               očmi lahko zelo preprosto uvrstili sem ali pa tja, pri čemer takšne palice ni. S
               številnimi primeri smo se ukvarjali in zelo hitro ugotovili, da so to zelo spolzka
               tla, ko skušaš takšno ali drugačno presojo dati.</p>
               <p>Na drugi strani številne ankete, ki so bile narejene v prvi vrsti upoštevajo pregled
               žrtve in seveda tudi vse prijave mi dobivamo s pogledom žrtve, ko gremo pa pogledati
               kako je na stvari običajno dobimo drugo sliko, ki je seveda precej drugačna. In zato
               smo na inšpektoratu, mislim da veliko pozornosti tem temam posvetili, veliko dela
               opravili in ugotovili, da naša naloga in tudi, če hočemo naša moč je pravzaprav v
               tem, da predvsem za ta preventivni del poskrbimo in v temu delu tudi največkrat proti
               delodajalcem ukrepamo. Takrat, ko ugotovimo, da niso izpolnili tistih zakonskih
               obvez, ki pravzaprav jim nalagajo, da ocenijo nevarnost in sprejmejo potrebne ukrepe,
               da do tega sploh ne pride. In če že še pokaže kakšen simptom tega, da z ustreznimi
               postopki, ki so v zakonu predpisani, na primer disciplinski, tudi seveda poskrbijo za
               to, da se stvar na pravo pot spravi in da se s takšnimi dejanji preneha. Ko pa je
               trpinčenje že dejstvo takrat pa seveda lahko napišemo ovadbo, če smo prepričani, da
               je to, to, česa drugega pa inšpektorat potem več ne more.</p>
               <p>Potrebno je vedeti to seveda, da dolžnost delodajalca, da zagotovi, jaz mu pravim
               človeka vredno delovno okolje je poleg tega, da je to zakonska dolžnost tudi
               pogodbena dolžnost. Zato so tudi načini reševanja tega na eni strani zakonskih
               kršitev na drugi pa tudi s tožbami na sodišču. Toliko za ogrevanje.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Najlepša hvala. Zdaj pa naj povem, da sem na sejo vabila tudi predstavnike Zavoda
               Republike Slovenije za zaposlovanje, mislim da sta danes z nami dva predstavnika
               gospod Jure Snoj in gospa Lučka Žižek, enemu od vaju dajem besedo ali pa obema, se
               bosta odločila<gap n="..."/> Izvolite gospa Žižek.</p>
            </sp>
            <sp who="SDT5:ŽižekLučka">

               <speaker>LUČKA ŽIŽEK:</speaker>

               <p>Hvala lepa. Sva se spogajala, da moram jaz danes, pa moški danes počivajo. Hvala lepa
               še enkrat za besedo in za povabilo, lepo pozdravljeni.</p>
               <p>Na Zavodu za zaposlovanje smo se zadeve lotili z vidika delodajalca. Tako kot je
               opozarjal gospod Brezovar potrebno je najprej sodelavce osvestiti oziroma informirati
               o tem kaj nadlegovanje na delovnem mestu sploh je. In iz tega stališče je bilo potem
               pri nas v lanskem letu tudi izvedeno usposabljanje vseh sodelavcev na to temo in
               seznanitev vseh z dogajanjem oziroma z pravzaprav zakonodajo, ki to področje
               obravnava.</p>
               <p>Poleg tega pa je bila izvedena tudi anketa s katero smo želeli ugotavljati odnosni
               del, se pravi ali ta mobing, to nadlegovanje na našem zavodu obstaja ali ne. In
               zanimivo je tudi to, da je pravzaprav to osveščanje sodelavce o mobingu padlo ravno v
               lansko leto, ko je pravzaprav Zavod za zaposlovanje bil izpostavljen velikim
               pritiskom, velikim prilivom novih brezposelnih oseb in so zato naši sodelavci
               izražali predvsem veliko, kako naj rečem, veliko težavo z povečanim obsegom dela in s
               povečanjem seveda aktivnosti, ki jih morajo opravljati za razreševanje problematike
               brezposelnosti.</p>
               <p>V nadaljevanju je anketa ugotovila, da so odnosi zaposlenih do dela samega zelo
               pozitivni in da pravzaprav tudi zelo pozitivno ocenjujejo odnose med seboj. Želijo pa
               si več odgovornosti do samega dela in pa, če lahko rečem trdnejšo roko vodenja. Se
               pravi odgovornost vodi in pa vodenja pri v samih procesih dela. Želijo seveda tudi
               boljšo komunikacijo, izboljšanje komunikacije med seboj in pa med nadrejenimi in v
               temu smislu bo seveda naše ravnanje se nadaljevalo tudi v letošnjem in naslednjih
               letih saj pravzaprav želimo prav na temu segmentu,  na tem odnosnemu delu zadeve izboljšati. Hvala
               lepa.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Hvala lepa tudi vam. Mislim da predstavnika Inštituta za varovanje zdravja Republike
               Slovenije ni med nami, zato dajem v tem trenutku besedo gospe Metodi Dodič Fikfak iz
               Kliničnega inštituta za medicino dela, prometa in športa, ki nam je tudi posredovala
               svoj zapis glede mobinga in se ji že vnaprej lepo zahvaljujem. Prosim, izvolite.</p>
            </sp>
            <sp who="SDT5:DodičFikfakMetoda">

               <speaker>METODA DODIČ FIKFAK:</speaker>

               <p>Hvala lepa in hvala lepa za povabilo.</p>
               <p>Vi veste, da smo o tej tematiki razpravljati že na odboru z enakim imenom in tudi na
               Odboru za delo, družino in socialne zadeve v prejšnji sestavi zato zares upam, da bo
               to dodana vrednost k problematiki, ki je velika.</p>
               <p>Mogoče lahko prispevamo zelo kratko kot je gospod inšpektor rekel, da nimamo prave
               slike. Jaz si upam trditi, da imamo pravo sliko, in sicer na inštitutu, kjer smo zelo
               aktivne aktivnosti začeli pred štirimi leti smo naredili nacionalno raziskavo, kjer
               smo zajeli okoli tisoč štiristo aktivnih delavcev, se pravi ljudi, ki so in smo tudi
               uporabili standardiziran vprašalnik. Deloma je bila to tudi reakcija na to, kar je
               izvedla dublinska fundacija in kot veste z enim samim vprašanjem potrdila, da je v
               Sloveniji 7,4 ljudi trpinčenih na delovnem mestu, tu je moj vmesni klic, mi
               uporabljamo trpinčenje zato, ne samo zato, ker nam je to prevedel komisija za
               medicinsko terminologijo pri SAZU-ju, glede na vsebino kaj pravzaprav trpinčenje
               vsebuje, ampak tudi zaradi tega, ker je mobing že v originalnem jeziku vprašljiva
               uporaba uporabljal jo je namreč tujec, to besedo.</p>
               <p>Torej, da nadaljujem svoj del, trpinčenje smo torej naredili na rezultat 7,4, se je
               potem z obsežno študijo, ki kot sem povedala je zajela statistično značilno slovensko
               populacijo, vzorec slovenske populacije je pokazalo, da je problem veliko širši kot
               7,4. To pomeni, da je v zadnjih petih letih trpinčenje na delovnem mestu izkusilo,
               reci in piši četrtina, skoraj 20% slovenskih delavcev. Prosim, da to preračunate kaj
               to pomeni za delovno silo in da teh 20% ljudi zagotovo ne dela, ker ne more in da
               okoli njih zagotovo trpi še tudi 20% družin teh 20%!</p>
               <p>Slika je seveda za nas alarmantna, da bi potrdila kaj se dogaja, nekajkrat je bilo
               danes omenjeno to, da imate mislim ravno pri vas, da vam število pada, sicer ste v
               zelo majhnih številkah govorili, smo naredili še eno raziskavo in sicer duševne in
               vedenjske motnje. To je edin podatek, ki ga v Sloveniji objektivnega imamo, smo šli
               za zadnjih pet let pogledati podatke kaj se dogaja pri psihičnih oziroma duševnih in
               vedenjskih motnjah in ugotovili, da je odstotek bolniškega staleža pri diagnozi, ki
               jih pravimo reakcija na hud stres je edina diagnoza med vsemi psihiatričnimi
               diagnozami, ki ekspotencialno raste zadnjih pet let. Ker nismo natančno vedeli kaj
               pomeni točno pod to diagnozo, kaj se šteje, smo šli še v tipično slovensko
               psihiatrično ordinacijo in pregledali dosjeje vseh pacientov in ugotovili, da se
                   pod diagnozo reakcija na
               hud stres skriva samo in izključno trpinčenje na delovnem mestu. Torej, to vam
               pripovedujemo zato, ker je trpinčenje brez dvoma v porastu. Naslednja zadeva je, vi
               vsi veste bolje od mene, da smo v prestrukturiranju in v krizi in da so študije z
               imenom in priimkom, ki kažejo, da je v prestrukturiranju trpinčenje pospešeno povsod
               v svetu, tudi pri nas, ni razloga zakaj ne. Torej, trpinčenj imamo več. Stvar, ki
               mene hudo skrbi je to, da so nekatere zelo visoko zveneče agencije, ki organizirajo
               izobraževanje tudi za menedžment, povabile predavati ljudi, ki trpinčenje kot obliko,
               dobro obliko odpuščanja ljudi promovirajo, poslušalcev je bilo ogromno, reakcije
               nobene. Torej, to so stvari, ki so strahotne. Če se tega zavedamo, jaz bom tu končala
               s podatki, mi namreč operiramo vedno s podatki, da lahko naredimo nekaj drugega. Ker
               smo se vsega tega zavedali smo na inštitutu v okviru projekta, ki ga vodimo, čili za
               delo, naredili to kar je opozorila gospa tožilka, torej to kar se na sodišču znajde
               je več kot vrh ledene dobe, tista zadnja špica. Da bi pa poskusili preprečiti, da
               sploh do tega pride smo izdelali modul za svetovalce za promocijo zdravja. Do zdaj
               smo izobrazili 80 svetovalcev v podjetjih in vključili te ljudi, naučili, če podjetje
               želi, da nima trpinčenja na delovnem mestu, kaj mora narediti, se pravi to gre, če
               hočete recept ali navodila, kako se obnašati, da trpinčenja ni. Seveda me boste tu
               vprašali to gre za dejstvo, da se mora menedžment za to odločiti. Mi trpinčenja ne
               trpimo tu, če se za to ne odloči imamo spet strahotne razlike, trpinčenje in tiste
               dobre. Hvala lepa.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Zdaj pa dajem besedo predstavniku društva Pogum. Gospod
               Brezovar bomo potem v razpravi. Ali je v redu? Zdaj pa bi dala najprej besedo še
               ostalim vabljeni. Društvo za dostojanstvo pri delu, mislim, da sta dva z nami, gospod
               Franc Posel in gospa Simona Pečnik, če sem prav razumela. Izvolite.</p>
            </sp>
            <sp who="SDT5:PoselFranc">

               <speaker>FRANC POSEL:</speaker>

               <p>Hvala za povabilo. Knjižice ste dobili, sicer malo pozno, ampak smo se potrudili, da
               so bile razdeljene po celi Sloveniji v knjižnica. Preko zavoda za zdravstveno varstvo
               smo poskušali v čim širšo javnost, zdaj, koliko nam je uspelo je ena stvar, koliko pa
               v realnosti je pa druga. Ampak, povzel bom nekako nekaj dejstev. Veseli smo kot
               društvo, da zakonodaja, ki je bila v zadnjih nekaj letih sprejeta prihajaj v realnost
               in dejstvo. To je točka 1. Čeprav še to ni konec, kot smo tudi na zadnjem povabljenem
               srečanju tukaj pred dvema letoma nekje na takšnem odboru kot je moja predhodnica
               omenila, to že načeli in opozarjali. Namreč, Kazenski zakonik je začel živeti in to
               se člani društva, se pravi ljudje z izkušnjami in  ljudje, ki se tako ali drugače srečujejo s problemom
               mobbinga, opozarjajo, namreč opozarjajo predvsem to, da ne vidijo rešitev in bojijo
               se posledic. To kar je tudi glavni republiški inšpektor za delo opozarjal v svojem
               dopisu. Ampak ne samo priče, bojijo se posledic tudi tisti, ki bi sami lahko svoje
               primere prijavili in inšpekciji in sodiščem in komu drugemu. Ta bojazen je takšna,
               ker je klima in v podjetjih in v družbi še vedno drugačna. Takoj, ko pomisliš na
               karkoli si izobčen, izobčen pa si žal na tak način, ker je mobbing še vedno
               uporabljen kot orodje za odpuščanje in to je dejstvo, ki se dogaja danes, pa je
               orodje magari predpisan odpust, dela ni, čez par mesecev pa je za isto delovno mesto
               oglas za novega delavca. To se dogaja danes, ta teden je oglas za takšno delovno
               mesto. To je ta praska, realna praksa, ki v tem trenutku teče za znane osebe in imena
               in priimke. Tega se ljudje grozovito bojijo, ko jih povabiš gremo v tožbo, gremo k
               inšpektorju, jih je strah, pa ne glede na to, da so že odpuščeni. Bojijo se lovk, vam
               povem, poznajo sistem, poznajo moč delodajalcev, ni samo tista skupina ljudi, ki je
               tam, ki vedo na kakšen način sistem deluje. Včasih se zadeve rešijo zelo pozitivno,
               zelo hitro, podobno kot je tudi pri ministrstvih, pri nekaterih naletiš zelo hitro na
               pozitivnega sogovornika, ki ti najde pomoč v kakšni zakonski podlagi in najdeš v
               trenutku neko rešitev. Drugje pa te najprej vprašajo ali si ravnatelj ali pa nisi
               ravnatelj, ne glede na to, da vsi dobivajo in učitelj in ravnatelji iz istega
               proračuna, to pomeni, da isto ministrstvo najverjetneje odgovarja in za učitelje in
               za ravnatelje. In če vprašaš imaš čisto konkretno vprašanje, ni pogoj za to, da si
               ravnatelj, ampak to so dejstva, ki so odvisna vedno od ljudi ali ljudje sploh
               razumejo kaj pomeni izločanje in mobbing, ni samo to v okviru delovnega mesta, ampak
               ga je treba vpeljati na ostala. Namreč, problem je v tem. Iz delovnega mesta pride do
               zdravnika, od zdravnika pride do ZPIZ-a, se pravi Zavoda za invalidsko zaposlovanje,
               ki je končni delodajalec, tam so invalidske komisije, ki lahko mobbing predpišejo,
               tudi to se dogaja. Izločanje, brez kontaktov s sodelavci, brez kontaktov s strankami,
               to je predpisan mobbing. To imamo v <gap n=".."/><stage>/nerazumljivo./</stage><gap n="..."/>dejstva. Na srečo so še
               drugostopenjske komisije, ampak to spe pomeni vprašanje ali bo ali ne psihični
               pritisk toliko in toliko mesecev čakanja, pritiska, kar ima za sabo posledice, obremenitve v družini, pa drugje.
               Niso stvari enostavne in tega se bojijo, ljudje se grozovito bojijo. Ni ravno veliko
               pozitivnih rešitev, da bi rekel stvar je danes razčiščena. Naša želja je to, da
               podobno kot je tudi gospa tožilka in gospa Čebašek že omenila, dr. Čebaškova tudi v
               svojih dopisov, da je treba zakonodajo nadgrajevati, to pomeni, da je treba v vsako
               novo zakonodajo, ki prihaja nekako vključiti to tematiko, ne pozabiti. Spreminja se
               Zakon o pokojninskem zavarovanju, ne pozabiti na invalide, ne pozabiti na to
               tematiko. Invalidi so danes popolnoma izločeni ob tretjem stebru, kot da tega ni,
               moraš dočakati svojih 65 let. Tretjega stebra ne moreš koristiti. To pomeni, če si
               bolan, če si invalid tega ni, to je tudi mobbing. Ni sicer na delovnem mestu, ampak
               glede na to, da je ZPIS končni delodajalec<gap n="...."/>to spada zraven. Kaj pa je posledica
               tega? Mogoče malo izstopam, ampak stvari so <gap n="..."/><stage>/nerazumljivo./</stage><gap n=".."/> To je nekako naša
               vizija, ki smo jo tudi že omenjali. Izobraževanje vseh ostalih področij, to pomeni in
               zdravstva in sodstva in vseh sektorjev s tematiko, pa hkrati v zakonodajo nekako
               vključiti. Jaz upam, da boste zagotovo temo nadaljevali. Hvala lepa za povabilo.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Zdaj pa dajem besedo odvetnici dr. Tjaši Strobel.
               Izvolite.</p>
            </sp>
            <sp who="SDT5:StrobelTjaša">

               <speaker>DR. TJAŠA STROBEL:</speaker>

               <p>Lepo pozdravljeni vsi! Najlepša hvala za povabilo.</p>
               <p>Moram reči, da sem jaz verjetno edina, ki se direktno in konkretno ukvarjam z
               mobbingom, in sicer imam status odvetnice specialistke za področje delovnega prava in
               socialne varnosti, tako da imam zelo veliko strank s temi temami in med
               delovnopravnimi primeri je kar 80%, lahko rečem, zadev, ki se nanašaj na mobbing.
               Nikakor ni res, da bi bil mobbing v upadanju, ampak je v zelo velikem porastu.
               Skratka, od kar je v veljavi nov Kazenski zakonik, jaz prav vse napotim, da prijavijo
               to na Okrožnem državnem tožilstvu, to se mi zdi namreč hitrejša pot kot preko
               policije, poleg tega pa mislim, da so na tožilstvu tudi že kar lepo usposobljeni, saj
               so tudi člani društva Pogum notri. Tako, da to kar teče, seveda pa zelo, zelo počasi.
               Če jaz dobim kakorkoli od tožilstva ali pa od sodišča sodbo, to je šele v povojih,
               imam jaz temelj za odškodninsko odgovornost podano. Vlagam tožbe, marsikdaj je tožba
               za odškodnino za mobbing povezana s temeljnim vprašanjem, recimo razpisa ne moreš
               razveljaviti brez da bi odškodnino zahteval tudi za mobbing. To so takšne finte
               sodišča, da to ni res. Moram reči, da na sodišču ni razumevanja za pravi mobbing.
               Zelo velikokrat sem šla zdaj delati tako da sem dala izredno odpoved s strani
               delavca, ker se mi je zdelo, da je treba tega delavca nekako rešiti in da je to še
               najboljši ukrep, da karkoli potegne in seveda je to povezano, da javijo inšpekciji za
               delo. Ampak, to sem ugotovila, da je še daleč najboljše, ker vsi ki so prišli še
               kolikor toliko močni k meni zaradi mobbinga, so sčasoma pristali v bolniški, s
               psihiatrično diagnozo ali kakorkoli se reče prilagoditveno motnjo in tako naprej. Skratka, ugotavljam
               tudi, da največ primerov izvajanja mobinga je na ženske okrog 30 let, ki so zelo
               bistre in zelo lep. To sem ugotovila, ko sem proučevala kaj se dogaja, kaj je tukaj
               zadaj. Jaz domnevam in kakor mi tudi povedo, da jih pač nekdo hoče spodriniti, nekomu
               so pač v napoto, odveč so takšne kot so, so jim odveč, in potem so pritiski,
               ugovarjanja, izolacije, ogovarjanja, skratka to je nemogoče zdržati in če hočem, da
               takšen človek sploh ostane človek, ne vem, redko kdo bi zdržal takšne pritiske kot se
               pojavljajo in se stopnjujejo. Bolj kot jaz hočem nekaj narediti, večji so pritiski v
               družbah ali tudi drugod. Nadalje ugotavljam, da je na vseh področjih v javni upravi
               je ogromno mobinga, tam je še težje kaj narediti, ker je marsikaj tudi zadaj.
               Zanimivo je na fakultetah, kjer mislimo, da so tako nekako na visokem nivoju
               izobraženci in tako dalje, tam je ogromno mobinga in hude kršitev. Jaz nekako
               poskušam presoditi ali bi šli v sodni spor ali ne, saj pravim, velikokrat raje
               predlagam izredno odpoved, ker se mi zdi, da so ti postopki pred sodiščem predolgi,
               premučni, žalostna resnica je tudi ta, da na sodišču vedno zmaga tisti, ki je bolj
               pripravljen, in to je popolnoma jasno, da bodo sodelavci, ki so v odvisnosti od
               delodajalca, pač ne bodo podpirali nekoga, ki se bori, da bi se dokazala krivica, ker
               bodo oni pač naslednji na spisku. Tudi na sodišču, moram reči, da so tako krivične
               izpovedi. Prilagajajo dokaze, priče so povezane, skratka ta moj sam, edini z mojo
               pomočjo tam sedi in je ta sodni postopek zanj še veliko bolj obremenjujoč, kot je
               bilo vse skupaj bolj hudo ko je bil zaposlen.</p>
               <p>To je vse, kar bi jaz na začetku povedala. Če pa še koga kaj zanima, sem pa še na
               voljo. Če boste imeli kakšne hude probleme, pa lahko te kliente tudi k meni
               usmerite.</p>
               <p>Hvala lepa.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Kot zadnji danes dajem besedo predstavnici Sindikata bančništva Slovenije, gospe
               Ireni Milanovič, ki je tudi avtorica knjige Trpinčenje na delovnem mestu.</p>
               <p>Izvolite, gospa Milanovič.</p>
            </sp>
            <sp who="SDT5:MilanovičIrena">

               <speaker>IRENA MILANOVIČ:</speaker>

               <p>Lep pozdrav. Hvala za povabilo.</p>
               <p>Predhodniki so že veliko povedali o pojavu mobinga. Mi, kot ste videli, iz knjižice
               smo ga tudi podrobno leta 2008 proučili in analizirali. Bi pa morda povedala nekaj
               kar sledi po tej analizi oziroma vseh teoretičnih ugotovitvah mojih predhodnikov,
               kako to pravzaprav zgleda v praksi.</p>
               <p>V bančništvu je bil v času opazovanja problema odstotek izredno visok, do tedaj
               skoraj enkrat večji kot sicer, se je nekako govorilo, da je v Sloveniji prisoten.
               Analizo bomo seveda ponovili in ta pojav še spremljali. Ugotavljam pa nekaj, da so
               ljudje v bančništvu precej žrtve pehanja za dobičkom, čim večjega, zelo močno so
               obremenjeni pri delu, tudi več kot 8 delajo, z vedno novimi delovnimi obveznostmi, in
               to pogojuje tudi večje pritiske pri delu in tudi v medosebnih odnosih sproža več
               problemov. Problem pa vidim v naslednjem. V bančništvu smo zadevo uredili tako, da
               mislim, da je večina bank že sprejela pravilnike ali ukrepe za obvladovanje mobinga,
               vendar je zgolj to, in tu je problem, zadeva na deklaratorni ravni. Spoštujejo zakon,
               delodajalci naredijo to, kar je zakonska obveznost, medtem ko dejanske volje, da bi
               problem odpravili, ga obvladovali v praksi žal še ni videti. In sicer v naslednjem.
                   Že pri imenovanju
               pooblaščenca varuha pravic delavcev znotraj, ki ga imenuje uprava oziroma
               delodajalec, se vidi, da izbirajo osebe, ki niso naklonjene delavcem, oziroma ki ne
               vlivajo zaupanja delavcev. To je prvi problem. In drugi problem je ta, da smo imeli
               primer problema mobinga skozi mediacijo, žel neuspešno, čeprav je bil dosti evidenten
               in lahko bi zadevo pripeljal. Mediacija se mi zdi, mogoče bo še kdo od ostalih kaj
               več povedal, izredno primerna metoda ureditve medosebnih odnosov, vendar tukaj ni
               bila uspešna.</p>
               <p>Toliko z moje strani, če bo še kakšno vprašanje<gap n="..."/></p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Jaz se opravičujem, prej sem spregledala, da je z nami tudi predstavnica društva SOS
               telefon za ženske in otroke, žrtve nasilja, in zdaj ji dajem besedo.</p>
               <p>Gospa Doroteja Lešnik, izvolite.</p>
            </sp>
            <sp who="SDT5:LešnikDoroteja">

               <speaker>DOROTEJA LEŠNIK:</speaker>

               <p>Hvala lepa.</p>
               <p>Torej, čisto na kratko še mogoče en tak nevladen pogled in sicer s stališča
               organizacije, ki se že 20 let ukvarja z nasiljem, sicer predvsem na področju nasilja
               v družini, se je pa, zanimivo, pred kakšnimi 5, 6 leti začela soočati tudi s
               problematiko nasilja na delovnem mestu, in sicer smo začeli opažati, da dobivamo
               klice tudi s tega področja, kar je bilo nekaj relativno novega, tudi presenetljivega,
               hkrati pa nič čudnega. Kajti, tovrstne nevladne organizacije, ki bi nudile pomoč na
               tem področju pač niso obstajale. Kaj opažamo v klicih? Da se povečujem, tako da
               absolutno, vsaj s tega našega vidika lahko rečemo, da je pojav v porastu. Kaj še
               opažamo - da klicalci oziroma klicalke vedo premalo o tem pojavu. Tukaj moram
               pritrditi temu, kar je rekel gospod Brezovar. Skratka tudi za stvari, ki jih nikakor
               ne moremo definirati kot trpinčenje ali nadlegovanje, to definirajo kot ta pojav, pa
               temu ni tako. Skratka, ne poznajo dovolj pojava samega, so pa na vsak način v stiski.
               Torej, gre za neko drugo obliko nasilja na delovnem mestu, recimo. Počutijo se zelo
               nemočne, ugotavljajo, da nikjer niso dobili prave pomoči, da ne obstajajo neki
               mehanizmi, da so tudi če so prijavili, tudi če so se kam obrnili, se je to potem na
               neki točki v nekem formalnem postopku ustavilo. Torej, neke psihosocialne podpore ali
               neke učinkovite podpore niso dobili. Tako da opažamo tudi da nekateri nam predstavijo
               oziroma zaupajo, da so jim zaupali v kakšni organizaciji, jaz bom rekla kar
               naravnost, neke čudne recepte kako se da takšno trpinčenje preprečiti in sicer:
               bodite bolj prijazni, bodite bolj kooperativni, vi se spremenite, skratka zelo se je,
               po naših klicih, se je ost problema usmerjala v žrtev samo. To je s tega vidika.
               Sicer pa smo v letu 2005 v sodelovanju s Sindikatom vzgoje, izobraževanja, znanosti
               in kulture tudi tam ustanovili svetovalni telefon, in v nekaj letih lahko rečemo, da
               je iz prvotnega širšega problema nasilja v šolah ali v vzgoji in izobraževanju, ta
               telefon prerasel v telefon žrtvam nasilja na javnem mestu. Skratka, pravzaprav je na
               koncu v zadnjih dveh letih izpadlo, da smo se ukvarjali samo še s trpinčenjem in
               eventualno tudi s kakšnim nadlegovanjem.  Tako zelo je ta problem postal pereč tudi na področju vzgoje in
               izobraževanja.</p>
               <p>Bi pa rekla samo še to, v našem društvu, glede na to kar opažamo na SOS telefonu
               ugotavljamo, da bi bilo absolutno nujno vzpostaviti nek projekt, mogoče nekaj
               podobnega o čemer razmišljate tudi na kliničnem inštitutu. Zakaj? In sicer
               multidisciplinaren projekt. Namreč, naša teza je takšna. Ravno obratno sorazmerno s
               problematiko nasilja v družini, kjer smo imeli v Sloveniji že vse mehanizme pomoči,
               na koncu pa smo dobili še ustrezen zakon, tukaj imamo pa ravno obratno situacijo.
               Skratka, imamo zakonske podlage, nimamo pa skorajda še nobenih mehanizmov. In tukaj
               mislim, da je treba, ne vem koliko je to zdaj v pristojnosti Državnega zbora, ampak
               govorim tudi bolj v smislu da se tukaj predstavniki politične slovenske javnosti,
               skratka treba bo razmišljati o tem: Aha, imamo zakonodajo, dajmo zdaj vzpostaviti
               določene mehanizme, ki bodo ljudem pomagali. Kajti, potem so razočaranja in nemoč še
               toliko večja. Ker v bistvu pa, tako kot smo slišali tudi s strani varuhinje, nimamo
               pa nekih konkretnih oblik pomoči kaj torej lahko naredimo. In mi razmišljamo, da bi
               vzpostavili neko, morda tudi v sodelovanju še s kakšno drugo organizacijo, neko
               sodelovanje neko svetovanje, kjer so ljudje lahko tudi anonimni. Naša teza tudi je,
               zakaj tak porast števila klicev, ker gre za možnost anonimnega pogovora, kjer se ne
               izpostaviš, kjer ti ni treba povedati od kje kličeš ali kdo si in zato tudi ni tega
               strahu o katerem je govoril predstavnik Društva Pogum. Torej, mi razmišljamo, da bi v
               tem letu kar resno zagrabili na tem področju in ponudimo slovenski javnosti oziroma
               bolje rečeno žrtvam nasilja in prizadetim zaradi nasilja na delovnem mestu še neke
               druge oblike pomoči.</p>
               <p>Toliko za enkrat. Hvala lepa.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Zaključili smo s temi uvodnimi predstavitvami, zdaj prehajamo na razpravo poslank in
               poslancev oziroma članic in članov Komisije za peticije ter za človekove pravice in
               enake možnosti. Preden dam besedo gospe Majdi Potrata in gospodu Brezovarju, ki se je
               tudi že prijavil, naj za začetek tudi sama izpostavim nekaj stvari v tej razpravi, ki
               se dotikajo mobinga oziroma trpinčenja, kot je povedala gospa Dodič Fikfak.</p>
               <p>Najprej bi se navezala kar na vas gospa Dodičeva. Vi ste dejali, da smo približno,
               mislim da pred tremi ali celo štirimi leti v tem Državnem zboru že obravnavali
               problematiko tako imenovanega mobinga oziroma trpinčenja na delovnem mestu. To je
               obravnaval Odbor za delo, družino in socialne zadeve in komisija, na kateri tudi
               danes obravnavamo to problematiko. Ampak, takrat se je dejansko izkazalo, da je
               problematika mobinga bila še zelo v povojih. Takrat, smo se pravzaprav pogovarjali
               šele o tem ali ljudje dejansko prepoznavajo mobing na delovnem mestu, kot nekaj, kar
               je treba prijaviti. Nismo pa imeli še konkretne zakonodaje, ki bi to preprečevala v
               takšni možnosti, kot zdaj. In če se vrnem ravno na zakonodajo, moramo vedeti, da leta
               2008, mislim, da 1. novembra je začel veljati Kazenski zakonik, kjer v 197. členu
               jasno zapisano, da kdor na delovnem mestu ali v zvezi z delom, spolnim nadlegovanjem,
               psihičnim nasiljem, trpinčenjem ali neenakopravnim obravnavanjem povzroči drugemu
               zaposlenemu ponižanje ali prestrašenost se kaznuje z zaporom do dveh let. To govorim
               tudi zaradi tega, ker nas danes spremljajo ljudje in je prav, da vedo da imajo
               možnost, ko se odločijo, ko so ugotovili, da so bili šikanirani na delovnem mestu, da
               vedo da je lahko tisti, ki jih je šikaniral, po določenem postopku tudi obsojen.
                   In seveda, tudi drugi del
               pravi: <q>"Če ima dejanje iz prejšnjega odstavka za posledico psihično, psihosomatsko
               ali fizično obolenje ali zmanjšanje delovne storilnosti zaposlenega se storilec
               kaznuje z zaporom do treh let."</q> Tako torej pravi Kazenski zakonik. Kaj je praksa, smo
               slišali prej, s strani vrhovnega državnega tožilstva. Dejstvo je, da je bilo kar
               nekaj primerov po letu 2008 že obravnavanih, druga pomembna zadeva je zagotovo
               sprejeta novela zakona o delovnih razmerjih, 45. člen, sprejeta je bila leta 2007 in
               ta izrecno prepoveduje trpinčenje na delovnem mestu. In to je pravzaprav neke vrste
               zakonska podlaga, ki v neki smeri delodajalca zavezuje k temu, da zaščiti delavca
               pred trpinčenjem na delovnem mestu. Seveda pa se je tukaj treba zavedati, da je
               predvsem pomembno, da v takšnem primeru delodajalec zagotovi takšno delovno okolje,
               kjer se bo tisti, ki dela v tem delovnem okolju dobro počutil. In tukaj verjetno ne
               gre zanemariti dejstva, da so nekatere raziskave pokazale, da je v javnem sektorju
               bistveno več mobinga oziroma trpinčenja kot v zasebnem sektorju. In tukaj se jasno
               postavlja vprašanje zakaj je temu tako. No, zdaj sem slišala pripombo, da to sicer ne
               drži, ampak nekatere raziskave, ko sem šla jaz gledati in brati to dokumentacijo
               kažejo tako, nekatere pa kažejo, da naj bi bil procent približno enak za zasebni in
               javni sektor. Ampak, vseeno jaz osebno sama menim, da verjetno v zasebnem sektorju se
               tisti, ki so delodajalci bistveno bolj zavedajo da morajo sami zagotoviti takšno
               okolje, da se ljudje dobro počutijo, ker morajo tudi sami finančno plačati te ljudi.
               In če se človek dobro počuti v nekem okolju, seveda po tej logiki bi moral biti bolj
               zainteresiran tudi delodajalec, da takšen človek boljše dela. To je ena do preprostih
               logik, morda ne drži, ampak jaz sem prepričana, da drži, ker vsi ki poznamo zasebni
               sektor, ki imamo prijatelje, ali teko iz zasebnih sektorjev vemo, da se ti bistveno
               bolj potrudijo v nekih momentih za svojega delavca, kot morda v javnem sektorju. To
               je tudi dejstvo. Še vedno tudi raziskave kažejo, da je trpinčenih bistveno več žensk
               kot moških, tukaj bi se tudi lahko vprašali zakaj, čeprav nekatere raziskave, prav
               glede nasilja, pa recimo kažejo, da ravnanja prijavijo večkrat moški, kot ženske, to
               je tudi zanimivo. Pa vendarle, torej, če je trpinčenih več žensk, kot moških se lahko
               vprašamo, da verjetno tudi zardi tega, ker so moški procentualno na višjih položajih,
               kot ženske, in tukaj se večkrat kaže ta odnos med tistim, ki je na višjem položaju do
               tistega, ki je na nižjem, in do raznih šikaniranj in tako naprej.</p>
               <p>Zagotovo je skozi dokumentacijo, ki smo jo dobili iz različnih virov, bilo zaznati še
               en zanimiv podatek, in sicer da naj bi bili slovenski delavci bolj izpostavljeni tako
               imenovanem mobingu, kot delavci v ostalih evropskih državah.  To je tudi nek zanimiv, ki je verjetno tudi
               vezan na zakonodajo oziroma na to, da so evropske države nekatere zakonodajne
               postopke sprejele bistveno prej, kot Slovenija. In zato se je treba vprašati ali smo
               dejansko storili na zakonodajnem področju tukaj v slovenskem prostoru dovolj. To se
               sama sprašujem in izpostavljam tudi zaradi tega, ker je varuhinja v svojem dopisu, ki
               ga je posredovala, tudi izpostavila, da kljub sprejeti zakonodaji to področje še
               vedno ni zadovoljivo zakonsko urejeno. Zato tudi sama predlagam, da Komisija za
               peticije ter človekove pravice in enake možnosti sprejme, med drugim, tudi sklep, ga
               bom kar prebrala, in sicer: Komisija za peticije ter za človekove pravice in enake
               možnosti ugotavlja, da preprečevanje odkrivanja in odpravljanja posledic trpinčenja,
               šikaniranja in zlorabljanja na delovnem mestu ni zadovoljivo zakonsko urejeno, zaradi
               česar Vladi Republike Slovenije priporoča, da sprejme zakonodajo, ki bi na hiter,
               učinkovit in pregleden način uredila to področje. To je bil tudi en od predlogov
               varuhinje človekovih pravic in absolutno se jaz sama strinja s tem, bil je storjen
               nek korak naprej na zakonodajnem področju s Kazenskim zakonikom, temu ne gre
               oporekati, zagotovo bi bilo pa treba še kaj narediti, zato jaz predlagam, da članice
               in člani komisije tudi razmislimo o takšnem sklepu o katerem bomo potem tudi
               glasovali.</p>
               <p>Predlagam pa še en sklep, vsebina katerega se tudi nanaša na dopis varuhinje.
               Varuhinja namreč pravi, da bi bilo smiselno, da se za preprečevanje vseh oblik
               šikaniranja na delovnem mestu pooblasti en organ, ki bi lahko potem se specializiral
               za vsa s tem povezana vprašanja. Jaz se tukaj, glede na to, da gre za zelo široko
               problematiko, mislim, da to sploh ne bi bila tako slaba ideja, da bi se razmislilo o
               enem organu, ki bi o tem razpravljal. Danes imamo to namreč razpršeno na več nivojih,
               tukaj smo slišali tudi različna stališča predstavnikov, vemo, da se s tem ukvarja
               tudi Urad za enake možnosti, pa zagovornik načela enakosti, vendar pa nekega organa,
               ki bi se dejansko posvečal samo temu problemu ki je vedno bolj v porastu, to so tudi
               razpravljavci zdaj povedali, pa nimamo. In mislim, da bi lahko o tem razmislili, zato
               je tudi sklep v nadaljevanju, ga bom prebrala morda tudi po tem, ko bomo glasovali o
               sklepih, se navezuje na to. Morda samo še to, dejstvo je, da gre pri trpinčenju na
               delovnem mestu oziroma tako imenovanem mobingu za različne oblike, v prvi vrsti pa
               gre seveda za napad na človekovo dostojanstvo. Tukaj se v celoti seveda strinjam z
               Društvom Pogum, ki je pravilno izpostavilo, tudi v naslovu to vprašanje, in ga
               povezalo s človekovim dostojanstvom oziroma ohranjanjem le-tega. To je tisto, kar je
               bistveno in ključno pri tem vprašanju - da se človeku dejansko omogoči, da ohrani
               svoje dostojanstvo v tem okolju, v katerem preživi pravzaprav največ časa. Bistveno
               več, skorajda, kot ga preživi doma in zato mora ohranjati tisto osnovno človekovo
               dostojanstvo in integriteto.</p>
               <p>Zdaj bi, gospod Brezovar, če želite, če dovolite, dala besedo najprej gospe Majdi
               Potrata, potem pa še vam. Ali je prav? Dobro, izvolite, gospa Potrata.
               </p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala za besedo, gospa predsednica.</p>
               <p>Jaz vidim pojav nekoliko drugače, kot je prej omenjala gospa predsednica, zaradi
               tega, ker ko smo v prejšnjem mandatu prvič na dveh delovnih telesih državnega zbora
               opravili razpravo o trpinčenju na delovnem mestu. Ta pojav ni bil v povojih, ampak je
               bilo v povojih naše razmišljanje in pravna ureditev tega problema. Ker, tisto o čemer
               mi lahko razpravljamo, je samo razprava o ugotovljenih, <gap n="..."/><stage>/Izklopljen mikrofon./</stage><gap n="..."/>
               o prijavljenih pojavih, ne moremo se zavedati razširjenosti,<gap n="..."/></p>
               <p>Kdo me je izklopil!?!</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Jaz se opravičujem, lahko se priklopite še enkrat, se opravičujem.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Jaz ne vem zakaj me izklapljate.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Gospa Potrata, nisem vas izklopila<gap n="..."/></p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala lepa.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p><gap n="..."/>mislim, da pa to že presega vse meje.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Torej, gre zdaj za to preprosto, da bi lahko svojo misel nadaljevala, če bi mi
               dovolili, da je eno pojavnost in ugotovitve o tem, in temeljno vprašanje je: ali
               imamo dovolj dobro spremljavo tega pojava v Sloveniji že vpeljano, ker enako kot smo
               se soočali s tem, da pri vseh različnih oblikah nasilja nad posameznikom, nimamo
               zbranega dovolj relevantno dokumentiranega gradiva. Lahko so nekatere ankete, kjer na
               nekem določenem vzorcu pojav zaznamo, potem pa domnevamo kakšno razsežnost naj bi ta
               pojav zaobsegel. In enako je tudi s trpinčenjem na delovnem mestu. Jaz bom dosledno
               uporabljala izraz trpinčenje, to pa zato, ker je v prvem zakonskem besedilu v katerem
               se je pojav poimenoval, v 6.A členu, trpinčenje na delovnem mestu. In meni ta termin
               pokriva vse oblike in se s tem lahko tudi izognem temu, da bi govorila <q>"tako
               imenovani mobing"</q> ali kaj podobnega. In še zdaj obžalujem, da nismo uspeli pri
               Kazenskem zakoniku vpeljati to sprejeto terminologijo, in imamo zdaj poleg trpinčenja
               na delovnem mestu, še šikaniranje, mi pa smo ob tem vpeljali še tretji izraz mobing.
               Ampak zame je to postranskega pomena, terminološka zadrega.</p>
               <p>Malo večji problem, je po mojem že definicija pojava, ker iz definicije pojava, potem
               tudi izhaja to ali tisti, ki zatrjuje trpinčenje na delovnem mestu, mora vedeti tudi
               ali gre za ustrezno prepoznavo tega pojava ali ne in da ne zamenjuje trpinčenja,
               morebiti s spolnim nadlegovanjem ali morebiti z izkoriščanjem na delovnem mestu, to
               sem zaznala iz besed gospe, ki je soavtorica knjižice Trpinčenje na delovnem mestu,
               gospe Milanovič, ki je opozarjala na vse večje delovne obveznosti posamezniku in kjer
               gre pravzaprav lahko za to ali delodajalec obseg dela določa tako, da se zaposleni ne
               čuti izkoriščenega na delovnem mestu. Tu so seveda še vse druge nianse, s katerimi bi
               se lahko soočali. Torej, vidim ta pojav tako na terminološki, kot problem na ravni
               terminologije definicije, ampak zame najbolj grozljiva izkušnja pa je ta, in me tudi
               uvodne razprave niso mogle prepričati o čem drugem, da sem se med optimizmom in
               pesimizmom znašla, ko sem ugotavljala, da so nekatere stvari sicer že storjene, da pa
               tisto, kar je iz prakse mogoče razbrati je pa takšno, da človeka lahko samo še bolj
               skrbi.  Poročilo dr. Dodič
               Fikfak, ki je bilo v javnosti lani predstavljeno v takšni strnjeni obliki, je bilo
               zame pravzaprav pobuda za to, da bi se na tej komisiji znova pogovarjali o trpinčenju
               na delovnem mestu. Zaradi tega, ker mi smo po tisti skupni seji, če se boste
               spomnili, nekateri ste bili naši sogovorniki tudi na drugi seji komisije, ko smo
               gledali kaj se je v enem letu dodatnega storilo, no, in ko se zaznala to poročilo, ko
               sem videla da so neki stvarni dokazi o pojavu že zbrani tudi v tej državi, se mi je
               zdelo pomembno, da bi o tem spregovorili. Ne nazadnje nas je tudi varuhinja
               človekovih pravic z enim od priporočil v poglavju 2.10 Delovna razmerja opozorila, in
               mi smo to v priporočilu, kot veste, tudi prevzeli, varuh priporoča več sodelovanja
               med institucijami odgovornimi za preprečevanje nesprejemljivih dejanj, trpinčenja v
               delovnem okolju, več izobraževanja in ozaveščanja posameznikov in družbe ter
               doslednost pri sankcioniranju tega pojava. To se pravi, da smo mi nekaj korakov v
               zvezi s tem naredili, ampak ko sem vas poslušala, zlasti tudi dr. Tjaša Strobel, sem
               dobila potrdilo za tisto, kar so mi povedali tudi tisti, ki so k meni prihajali v
               poslansko pisarno, če so si upali priti v poslansko pisarno. Z več ljudmi sem se
               dobivala zunaj poslanske pisarne, tako da boste videli kako je ta občutek ogroženosti
               s strani tistih, ki se čutijo trpinčene na delovnem mestu velik, zaradi tega, ker
               imajo težave - tako pri tem, da bi našli odvetnika ali odvetnico, ki bi jih bil
               pripravljen sprejeti, tudi pri možnostih sodnega varstva in pravdah, ki so takšne da
               jih praviloma zgubijo ali sredi postopka odstopijo, ker vidijo, da to ne bo nikamor
               pripeljalo. To pa je tisto kar me navdaja z zaskrbljenostjo in pesimizmom. Da nismo,
               kljub temu, da imamo tam, kot je gospa predsednica prebrala, zagroženo dveletno
               zaporno kazen za trpinčenje na delovnem mestu, prišli niti korak naprej. In jaz ne
               vem, kakšne razsežnosti bo moralo trpinčenje na delovnem mestu zaobseči, da bo sodna
               praksa komu izrekla takšno kazen, dve leti zapora, zaradi trpinčenja. Pa ne bom tu
               nadaljevala, pa bi lahko.</p>
               <p>Kaj sploh narediti? Gospa predsednica, vi nam niste predlagali sklepov, in nisem
               mogla vedeti kaj boste povedali, zato sem jaz sama pripravila tudi predlog
               priporočil, ki jih dajem v razmislek članicam in članom komisije, in sicer k prvi
               točki, ker imam predlagana priporočila k 2. točki, pa je vse na istem mestu, tako da
               bi to<gap n="..."/> Meni se zdi, da bi lahko komisija priporočila vladi, da prouči dosedanjo
               ureditev pravnega varstva oseb, ki so trpinčene ali spolno nadlegovane na delovnem
               mestu.  Jaz mislim, da je
               vlada tista, ki ima dovolj vzvodov, da zbere od vseh različnih institucij, dosedanjo
               prakso, da prouči in zbere tudi vsa zakonska določila. Drugo priporočilo, ki sem ga
               pripravila, pa sem povzela po dopisu varuhinje človekovih pravic. Tam je zapisanega
               marsikaj takšnega kar utrjuje tudi to, kar sem rekla - kakšna je praksa z odvetniki,
               kakšna je sodna praksa, da imajo recimo tudi zaposleni v javne sektorju različne
               institucije na katere se lahko obračajo, in vse to, in iz tega sem potem oblikovala
               priporočilo, ki je takšno: Komisija za peticije ter za človekove pravice in enake
               možnosti priporoča Vladi, da prouči možnost ali bi bilo mogoče za učinkovitejše
               preprečevanje in sankcioniranje spolnega in drugega nadlegovanja ter trpinčenja na
               delovnem mestu pooblastiti zgolj en organ, ki bi bil specializiran za vsa vprašanja
               povezana s tem. Jaz mislim, od preventive prek ugotavljanja, usposabljanja,
               ozaveščanja, do posredovanja teh pojavov za to pooblaščenim institucijam. Jaz mislim,
               da bi tudi Odvetniško zbornico bilo mogoče pridobiti za to, da bi kaj storila za
               pridobivanje odvetnikov in usposabljanje za zastopanje takšnih primerov na sodišču.
               Vse, skratka, vem, da je to mogoče tako da bi kdo tudi se čutil že zdaj dovolj
               opolnomočenega za spopadanje s tem pojavom. Ampak, če bi vlada proučila možnost glede
               institucionalne ureditve varstva in pravne ureditve varstva ljudi, ki so trpinčeni bi
               bilo dobro, saj to, če samo prouči možnost, še ne pomeni v katero smer bo odločitev
               šla. Ampak najprej moramo ugotoviti kaj obstaja in v katero smer bi bilo mogoče
               stopiti, tako tudi vidim zaporedje teh dveh priporočil. Eno je ugotavljanje, drugo pa
               je potem izpeljava tega in ponujena ena od možnosti, ta je lahko zavržena, je pa na
               vladi tudi, da potem če neke ukrepe sprejme, zagotoviti tudi za to potrebna ustrezna
               sredstva, zato je to pomembneje.</p>
               <p>Če bo pa treba se še kaj oglasiti v razpravi, se pa še bom.</p>
               <p>Hvala lepa.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Zdaj pa dajem besedo gospodu Brezovarju.</p>
               <p>Izvolite.</p>
            </sp>
            <sp who="SDT5:BrezovarBorut">

               <speaker>BORUT BREZOVAR:</speaker>

               <p>Hvala lepa za besedo. </p>
               <p>V bistvu sem se hotel oglasiti prej na začetku, ko se je dr. Dodičeva jezila name, ko
               trdim, da nimamo pravih podatkov.</p>
            </sp>
            <sp who="SDT5:DodičFikfakMetoda">

               <speaker>DR. METODA DODIČ FIKFAK:</speaker>

               <p><gap n="..."/><stage>/Mikrofon ni vključen./</stage><gap n="..."/> Nisem tega rekla.</p>
            </sp>
            <sp who="SDT5:BrezovarBorut">

               <speaker>BORUT BREZOVAR:</speaker>

               <p>No, jaz hočem to samo pojasniti. V bistvu, sem zdaj po vsej razpravi še bolj
               prepričan o tem, da jih resnično nimamo. Namreč, od kar imamo zakonsko regulirane te
               pojme, ne moremo niti pojavne oblike, vse v isto vrečo metati in potem ugotavljati
               kakšen obseg tega pojava pač imamo. Če hočem izpuliti žebelj, rabim klešče, torej
               primerno orodje, za prežagat desko pa je žaga. Ne morem z vsem vse. Zato menim, da je
               gotovo pogled, ki potem prinese podatek, da je 25% slovenske delovne populacije žrtev
               trpinčenja ali pa 20, ali 22, ali 22,1 - ni pomembno, je lahko pogled, ki izhaja iz
                  lastne predstave zaposlenih
               o svojem položaju v družbi in delu. Vendar to garantirano nima nobene neposredne
               zveze z zakonsko formulacijo trpinčenja na delovnem mestu še manj pa s kaznivim
               dejanjem šikaniranja.</p>
               <p>In jaz ne vidim toliko težav v zakonodaji kot v tem, da preveč vse v isto skledo
               mečemo in da se ne potrudimo ločiti kaj je kaj, ker potem bi seveda tudi rešitve bile
               lažje in seveda bolj možne. Moram reči, da se 150% strinjam z vsem kar je moja desna
               sogovornica povedala z zornega kota civilnih organizacij. Torej, zdi se mi da ni
               toliko problema v zakonu in v ureditvi v zakonih nasploh, ker sam mislim, da je še
               nekaj zakonov, ki to tudi urejajo pa jih sploh spogledujemo ampak, da je potrebno še
               infrastrukturo temu narediti in še marsikaj drugega da bi se čim več od tega naučili.
               Še enkrat povem, 80% prijav k nam je mimo, torej garantirano takšnih iz katerih
               nesporno izhaja, da ljudje ne vedo o čem govorijo zaradi tega, ker seveda čutijo
               svojo prizadetost, svoj problem in ker mediji kar naprej govorijo samo o trpinčenju
               potem ne more biti kaj drugega. Mi smo tudi naredili anketo med zaposlenimi in smo
               tudi skušali samo nismo jih spraševali ali ste terorizirani ali pa mobingirani na
               delovnem mestu ampak smo jih vprašali kako se počutite in kaj vam dela problem na
               delovnem mestu. 90% je povedalo, da jim dela problem preobremenjenost, ritem dela,
               vedno večje nalaganje dela, ki izhaja iz razno raznih racionalizacij in tukaj je
               državna uprav a v sami špici. In seveda potem, ko nekaj časa v takšnih pogojih delam
               potem pa že dobim počasi občutek, da sem od nekje mobingiziran ker drugače sploh biti
               ne more.</p>
               <p>In naš problem je, da smo začel na temo dela, delovnega časa noreti in mislim, da
               velik del te podobe o počutju v službi izvira iz tega ne iz zakonskega trpinčenja ali
               pa šikaniranja na delovnem mestu kot imena novega kaznivega dejanja. Ker po moje je
               kar posrečeno imenovan zaradi tega, ker ne zajema samo trpinčenje ampak tudi druge
               prepovedane oblike, ki izvirajo lahko iz delovnega mesta in delovnega okolja. In zato
               je to čisto prava stvar samo moramo se o pravih stvareh pogovarjati. In moram reči,
               da tudi nisem presenečen, da nobeno kaznivo dejanje v enem letu še ni prišlo do konca
               ampak zdi se mi, da je to tudi kar precej prav. Ni mogoče samo zaradi tega, da bi
               hitro rezultat radi nekoga obsoditi za takšno seveda precej grozljivo zadevo ne da bi
               bili res trdno prepričani, da je to, to.</p>
               <p>Zato imam potrpljenje za to je pa verjetno prav, da čim več prijav pride tistih, ki
               imajo res neke temelje kjer je res sum utemeljen, kjer so res neki trdni dokazi ne pa
               da gre preprosto za spor med delavcem in delodajalcem, ki izvira iz včasih tudi čisto
               družinskih ali pa bivših družinskih relacij. Tudi tega smo videli v praksi kar
               veliko. Torej ni tako lahko preprosto reči, vse kar se vidi trpinčenje to tudi zares
               je, v smislu zakona. Se pa seveda absolutno strinjam, da je pogled medicine precej
               drugačen na te pojme kot je pogled prava. Vendar državni organi smo vezani seveda na
               pravo, na definicijo z omejitvami takšnimi kot so in nimamo nobene pravice to širiti
               in razumeti širše pa če smo še tako na strani vseh, ki so postavljeni v položaj, ki
               jih iz kakršnega koli zornega kota na delu maltretira. Hvala.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Zdaj pa dajem besedo gospodu Mariniču. Izvolite.</p>
            </sp>
            <sp who="SDT5:MariničBranko">

               <speaker>BRANKO MARINIČ:</speaker>

               <p>Hvala lepa za besedo, lep pozdrav vsem skupaj.</p>
               <p>Moram izraziti izredno zadovoljstvo z vsemi vabljenimi gosti, ki so svoje vsebine
                   dobro predstavili s tem pa
               pripomogli h temu, da bomo poslanke in poslanci lahko prispevali tudi pri vsebinskih
               obravnavah posameznih zakonskih vsebin, ki jih obravnavamo in sprejemamo. Če pa se
               vrnem na vsaj eno vsebinsko razpravo pa bi lahko ugotovil, če bi začel v naši
               inštituciji torej v Državnemu zboru Republike Slovenije kjer smo prav tako poslanke
               in poslanci trenutno zaposleni. In tudi med poslankami in poslanci v temu Državnemu
               zboru verjetno lahko zasledimo nekaj od tega o čemer vsebinsko razpravljamo
               trenutno.</p>
               <p>Sposodil si bom vsebino ene izmed razpravljavk, ki je dejala, da ugotavljajo, da so
               ženske pravzaprav v starosti okoli trideset let najbolj izpostavljen mobingu in to s
               strani starejših. Zdaj, ne mi zameriti ampak imam občutek, da lahko tudi vsakič, ko
               začnemo razpravo prav na naši komisiji to tudi ugotovimo in to vedno znova in znova
               tudi dejansko preverjamo i potrjujemo. Vedno se vname med predsednico in bivšo
               predsednico nek duel, nek, bom rekel<gap n="..."/> Temu bi lahko v končni fazi dejali tudi celo,
               da je to neke vrste mobinga. Zdaj, stroka ste tukaj, ocenite, to je moja politična
               ocena.</p>
               <p>Skratka, tudi poslanke in poslanci v Državnem zboru, ki smo različnega prepričanja,
               političnega, različnih starosti, različnih sporov se verjetno kdaj in kdaj približamo
               tej meji oziroma vsebini, ki bi mu lahko dejali mobing. No ampak ni bil to moj namen,
               da bi vsebinsko razpravljal o tem, to sem samo navrgel, ker moj občutek je pač
               takšen.</p>
               <p>Me pa izredno, bom rekel v tej vsebinski obravnavi skrbi nekaj; če pogledamo
               sprejetje zakonodaje, ki sega nekje v leto 2002 in se na nek način vseskozi dogaja,
               torej ni nekaj kar bi ležalo, kar bi stalo ampak se nekako vsebinsko dopolnjuje se pa
               ob tem meni osebno postavlja vprašanje ali smo na zakonodajnem področju v koraku s
               časom potrebami zakonodaje, ki ga narekuje neko dejansko stanje. Ko danes govorimo o
               več kot sto tisoč brezposelnih verjetno zakonodaja ne dohiteva tega trenutnega stanja
               kajti pri sto tisoč in več brezposelnih se verjetno dogaja veliko več kot lahko
               uradne inštitucije ugotavljajo, analizirajo, spremljajo in je verjetno tudi zaradi tega stanje
               zaskrbljujoče. Tukaj izpostavljam najbolj preprosto obliko tistih, ki doživljajo
               šikaniranje na delovnem mestu in svojo izpoved in pa svojo stisko izrazijo preko
               telefonskih klicev. To je bilo dane zelo nazorno prikazano kajti vemo, da je dostop
               do te povezave, se pravi do telefona, najhitrejših, zelo enostaven, vsakemu
               zanesljivo omogočen in ljudje se tega tudi najraje poslužujejo. Seveda pa gre za
               postopke nadaljnje analize in postopkov komu sporočati vse te vsebine, kako jih
               analizirati, kako jih zaznavati v temu smislu, da bi prišli do končne rešitve, do
               vsebinske spremembe zakona, če je to potrebno oziroma, da bi konkreten primer lahko
               tudi okvalificirali in ga uokvirili.</p>
               <p>No, naslednja zadeva kar se mi zdi pa danes nismo slišali toliko, vloga in funkcija
               centrov za socialno delo. Zdaj, če izhajamo iz nekega povprečnega slovenskega okolja
               vemo, da se mnogi ljudje, tudi zaradi mobinga, obrnejo na centre za socialno delo.
               Jaz sem prepričan, da centri za socialno delo ali imajo to funkcijo ali ne, bom rekel
               po svoji strokovni plati ali razpolagajo tudi s kadri, ki to obravnavajo mi toliko ni
               poznano vendar se mi zdi, da danes tukaj nismo spregovorili o tem. Prepričan sem
               namreč, da centri za socialno delo, tudi ko govorimo o šikaniranju na delovnem mestu
               imajo kar precej teh vsebin, vseh ljudi, ki se obračajo najraje na center za socialno
               delo, ker jim je ta blizu. Poznajo celo svojega svetovalca iz nekega drugega področja
               in se morda tudi zaradi tega po tej poti obračajo na center za socialno delo.</p>
               <p>Zato bi vljudno prosil ali mi seveda kdo izmed gostov lahko vsebinsko kaj odgovori na
               to področje, se pravi vsebino dela centra za socialno delo, tudi ko govorimo o
               mobingu. Ali center za socialno delo razpolagajo s konkretnimi vsebinami?</p>
               <p>No in morda še za konec; kakršna koli priporočila bomo sprejeli na naši komisiji so
               dobrodošla. Najprej nam kot poslankam in poslancem potem vam, spoštovane in
               spoštovani, ki predstavljate inštitucije, te uradne in državne inštitucije in pa vsi,
               ki v civilnih pobudah dajete velik prispevek h temu, da bi se stanje na področju
               šikaniranja na delovnem mestu izboljšalo. In več kot bo takšnih vsebinski sklepov,
               toliko boljše, kajti tisto kar sprejmemo na tej komisijo je zavezujoče za izvršilno
               vejo oblasti in to ne more biti nič slabega. Hvala lepa.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Hvala lepa tudi vam. Zdaj pa dajem besedo gospe Barbari Žgajner Tavš. Izvolite.</p>
            </sp>
            <sp who="SDT5:ŽgajnerTavšBarbara">

               <speaker>MAG. BARBARA ŽGAJNER TAVŠ:</speaker>

               <p>Hvala lepa.</p>
               <p>No mogoče si bom sposodila vašo iztočnico glede centra za socialno delo pa bom potem
               prešla na integralni pristop, ki ga jaz vidim na temu področju.</p>
               <p>Centri za socialno delo vsekakor so lahko pomembna vstopna točka ali pa informator na
               področju pravic, ki jih ljudje imajo. Ocenjujem pa, glede na to, da je bil tudi
               predlog, da naj bi se organizirala neka inštitucija oziroma nek enoten sistem, organ,
               vendar na podlagi obstoječe zakonodaje je v temu trenutku to praktično nemogoče. Tudi
               recimo zagovornica načela enakosti na podlagi zakona ima pristojnost, zdaj bom rekla,
               da posreduje samo v tistih primerih oziroma na podlagi tistih pobud kjer je v ozadju
               osebna okoliščina. Problem, ki ga jaz vidim je, da ljudje preprosto nimajo dovolj
                   informacij oziroma ne
               znajo sami pri sebi formulirati ali gre za nek osebno okoliščino, kaj je osebna
               okoliščina v konkretnem primeru. Niti ne vedo ali gre za mobing ali gre za trpinčenje
               oziroma nadlegovanje na delovnem mestu. To je tisto kar je problem in tukaj po moji
               oceni jaz vidim ta integralni pristop oziroma povezovanje med različnimi
               inštitucijami, ki se ukvarjajo oziroma imajo v sovjem delokrogu to področje; tako
               varuhinja človekovih pravic kot zagovornica načela enakosti, kot ne nazadnje tudi
               urad, ki ima lahko pomembno vlogo na temu področju predvsem v smislu
               informiranja.</p>
               <p>To je tisto kar sem jaz želela izpostaviti in tudi mislim da centri za socialno delo,
               glede na to, da gre za v bistvu regijsko ali ap regionalno organizirana inštitucija,
               ki so dejansko bolj dostopni posamezniki ljudem glede na to, da so v glavnem državne
               inštitucije vezane na Ljubljano. V temu primeru je smiselno okrepiti vlogo centru za
               socialno delo vsaj tako jaz vidim z mojega stališča v smisli informiranja in potem
               tudi napotitve na ustrezen organ. Tukaj je po moji oceni, bom rekla tisti vstopni
               problem. To je to zaenkrat z moje strani. Hvala.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Hvala tudi vam. Besedo dajem gospe Metodi Dodič Fikfak, izvolite.</p>
            </sp>
            <sp who="SDT5:DodičFikfakMetoda">

               <speaker>DR. METODA DODIČ FIKFAK:</speaker>

               <p>Hvala lepa.</p>
               <p>Ne bom polemizirala, ker se mi zdi škoda o številkah. Ampak gre za to, da jaz mislim,
               da imamo dovolj podatkov o strahotnem trpljenju velike večine, ne velike večine,
               velike skupine naših delavcev in da je tukaj potrebno narediti več kot je bilo doslej
               narejenega in ne se ukvarjati kdo je kriv. To ljudje doživljajo!</p>
               <p>Druga stvar. Po našem mnenju je zakonodaje dovolj namreč nekatere države v Evropski
               uniji že iz Zakona o varnosti in zdravja pri delu, že po temu zakonu izvedejo celoten
               tudi sodni proces in ne rabijo drugega, mi imamo še varovalko.</p>
               <p>Zdaj pa še o tem kar se nam zdi iz naše strani vaš dober predlog ali analoški predlog
               ustanovitve inštitucije, ki naj bi za to poskrbela. Jaz vas tukaj samo na nekaj
               opozarjam, jaz mislim da gre za interdisciplinarni problem, da gre za problem delovne
               organizacije in za odločitev v delovni organizaciji kako bo delala. torej gr za
               ozaveščenost tako menedžmenta kot tudi delavcev  samih. Zato moramo vso aktivnost, če hočete usmeriti v
               ta del, v delovno organizacijo ali kakor koli jo imenujemo.</p>
               <p>Druga zadeva je, da se sprašujemo<gap n="..."/> Poglejte kaj smo konkretno naredili, ker smo se
               tega zavedali kar vi zdaj predlagate smo poskusili najprej za tiste najbolj prizadete
               žrtve dobiti mrežo svetovalcev. Da ne bo nesporazumov, ne psihiatrov, lahko so
               psihiatri ampak mrežo svetovalcev. Da v tistem trenutku, ko se odloča ali bo šel v
               Sojcid<stage>(?)</stage> ali bo šel Tentamen<stage>(?)</stage> ali bo preživel ali ne, da se ima nekam obrniti. To,
               vam povem, da je krvavi pot. Mi smo po številnih intervencijah dobili štiri
               terapevte, ki so pripravljeni iti v to, kjer ni čakalne dobe mesec, dva ali tri
               vendar ljudje božji, mi jih nimamo s čim plačati. Kako naj ta človek, ki je že štiri,
               pet, šest mesecev ali v takšni ali drugačni bolniški gre h temu svetovalcu in naj ga
               plača? Jaz sem zdaj v nepopisnem boju z zdravstveno zavarovalnici ali bi nam slučajno
               dovolili samo za začetek plačati en <gap n="..."/><stage>/Nerazumljivo./</stage><gap n="..."/>, to pomeni enega
               svetovalca, ki bi bili, da ne bo nesporazumov, ta ne bi bil na inštitutu ampak bi
               rekli recimo en dan imaš na razpolago ti v Kopru en dan imaš ti v Mariboru en dan
               imaš v Ljubljani, skratka da bi samo enega svetovalca nam plačali pa ponavljam, ne
               inštitutu, da ne bo kdo spet rekel, da mi hočemo denar dobivati, ker nismo
               privatniki, da bi ti ljudje lahko rekli jutri pridi h temu človeku.</p>
               <p>In zdaj vse utemeljitve smo seveda napisali in zdaj čakamo ali bo to trajalo dve
               leti, tri, štiri ali nikoli, da bomo zeleno luč, jaz to ne vem. Tukaj so problemi, to
               je prva vstopna točka, da rešiš akutni problem, takrat ko se to zgodi, žrtve mi bodo
               to pritrdile.</p>
               <p>Druga zadeva je; veste veliko naših žrtev hoče biti, kar je logično če poznate te
               žrtve, hočejo biti zadoščene za sovje trpljenje. Zadoščene pa pomeni, da vsaj deloma
               hoče, da je imel prav se pravi, da gre na sodišče ali da si želi na sodišče, čeprav
               je to vrh ledene gore. Mi smo, moram reči, iskali tudi pravnike ampak kdo bo tukaj
               zastonj naredil, spet govorimo zastonj in vam zelo konkretno povem kako je to v svetu
               narejeno. V svetu<gap n="..."/> Govorim o državah Evropske unije, tudi v sosednji Hrvaški, da je
               recimo na inštitutu za delo ena sama ambulanta, ki sprejema takšnega človeka, ki mu
               dejansko določa ali je dela zmožen ali ne, ki je popolnoma neodvisna, od nikogar
               plačana, ki ima in psihologa kot svetovalca in ima zdravnika, ki pove in konec koncev
               lahko tudi dobi spisek h kateremu pravnemu svetovalcu naj se obrne, se pravi, da se
               človeka obdela v celoti. Glavni problem je, da to ni finančno nič krito in meni je
               najhuje, ker tam ljudem rečem, kolikor jih lahko jih sprejemamo za narodov blagor
               ampak veste, tega narodov blagor pa tudi ne moreš za takšno maso sprejemati.</p>
               <p>Zato jaz vidim in se z gospo strinjam, to mora biti mreža. To mora biti mreža,
               povezava ljudi<gap n="..."/> Zelo sem vesela, da sem slišala za specializacijo SOS telefona
               čeprav smo z enim delom sodelovali. Mi se bomo z veseljem z vami povezali, problem
               je, veste, da se morate vprašati tukaj kaj je cilj. In to odgovarjam za centre za
               socialno delo ali je cilj prisluhniti človeku ali je cilj  rešiti problem? Če je cilj prisluhniti potem so centri
               za socialno delo perfektni in SOS telefon, brez dvoma. če je pa cilj rešiti problem
               pa brez delodajalca in posega v delovni organizaciji ne bomo naredili nič, skupaj
               seveda z delavcem oziroma človekom.</p>
               <p>Tako da jaz vidim tukaj, pobuda se mi zdi perfektna samo brez interdisciplinarnosti
               jo seveda ne bomo speljali. Hvala lepa.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Besedo dajem gospe Savici Poreber, izvolite.</p>
            </sp>
            <sp who="SDT5:PoreberSavica">

               <speaker>SAVICA POREBER:</speaker>

               <p>Se opravičujem, Savica Poreber.</p>
               <p>O terminologiji, zakaj smo se na tožilstvu nekako tiho dogovorili, da to imenujemo
               nasilje na delovne mestu? Ker zajema vrsto kaznivih dejanj, ne samo to novo
               opredeljeno kaznivo dejanje šikaniranja z osebnimi oblikami, ki so taksativno
               naštete.</p>
               <p>Ko smo se lansko leto o tem pogovarjali tožilci, operativni tožilci, ki delajo na
               zadevah, smo ugotovili, da zelo v nekaterih segmentih delovna organizacija približuje
               položaju v dolžini, sama vase je zaprta in nekako se vede, ko da bo sama vse probleme
               rešila. Podprta z vsem tem kar ste mi prej moji kolegi, povabljeni na to komisijo,
               povedali, se vsi zavedamo, da bo potrebno veliko, veliko narediti prej in zato vroče
               upam, da pravzaprav bomo čim pozneje dobili tisto kazen dveh let. Jaz bi bila resno
               zaskrbljena, če bi mi z kazenskimi sankcijami to reševali. Tudi zato, ker je moje
               prepričanje, da je tukaj podan konflikt med delavcem in delodajalcem, konflikt, ki je
               v končni fazi pripeljal do tega, da je delodajalec ali pa nadrejeni ali kdor koli
               izpolnil elemente kaznivega dejanja, se bom zelo trudila moje kolege prepričati, da
               zadevo rešujejo z inštrumenti odvračanja kazenskega pregona. Torej z poravnavanjem in
               odloženim pregonom, da se lahko med seboj delodajalec oziroma kršitev delavčevih
               pravic in delavec pogovorita in konflikt odpravita. Takšna odprava konflikta nudi pa
               tudi dovolj podlage za tisto kar je gospa Dodičeva omenila, za osebno satisfakcijo
               delavca.</p>
               <p>Iz ovadb, ki smo jih obravnavali, bilo jih je sedeminsedemdeset, jaz sem si jih
               prebrala pred prihodom sem, ne tako natančno kot moji kolegi, ki so o njih odločali
               vendar delavci predvsem želijo ali nadaljevati z delom, prvenstveno pa da se to kar
               se mu dogaja in kar doživlja kot krivico pa ne glede na to ali izpolnjuje elemente
               kaznivega dejanja, katerega koli napram njemu preneha. Hvala lepa, to je pa vse.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Hvala tudi vam. Zdaj pa dajem besedo varuhinji, gospe dr. Zdenki Čebašek Travnik,
               izvolite.</p>
            </sp>
            <sp who="SDT5:ČebašekTravnikZdenka">

               <speaker>DR. ZDENKA ČEBAŠEK TRAVNIK:</speaker>

               <p>Hvala.</p>
               <p>Mogoče je celo dobro, da sem toliko časa čakala na besedo, ker ste večinoma povedali
               kar dobršen del tega kar sem imela v mislih. Namreč, tudi če smo tukaj zbrani, bom
               rekla podobno misleči imamo še vedno težave s terminologijo in dejansko je trpinčenje
               lep in uporaben izraz pa se bojim, da ne za vse primere in da, če bi ga sprejeli in
               poenotili v zakonodaji bi morali vse primere dati notri. Trenutno jih pa seveda ne
               zajema.</p>
               <p>In podobna zgodba je z definicijami, z opredelitvami kjer mi je bila zelo všeč
               metafora gospoda Brezovarja kako bi šli z žago na žebelj ali nekaj podobnega. Ja,
               tukaj se točno s temi rečmi srečujemo. In potem bi tudi  poslancem mnogo kaj olajšali in bi recimo dobili
               odgovor tudi na vprašanja ali pa na odnose, ki so recimo med njimi. Kajti mobing, ne
               maram tega izraza, ampak je nekako vendarle najbolj splošen, je možen seveda tudi med
               enako ravnjo zaposlenih, da ne bi to bilo mišljeno da je to samo na eni strani eden,
               ki je močnejši ali pa višji na poziciji.</p>
               <p>To kar sem mislila povedati je kako si kot varuhinja zamišljam pomoč oškodovancem, da
               ne rečem žrtvam. Ta mora biti, seveda tako kot so že predgovorniki povedali,
               interdisciplinarna, se pravi na eni strani pravna in na drugi strani psihosocialna.
               In ko sem rekla, da nimamo ustrezne zakonodaje sem mislila ravno na to, ker, če bi mi
               ustrezno zakonodajo imeli bi lahko imeli ustanovljene takšne ambulante ali pa vsaj v
               nekem drugem zakonu napisano, da se tudi takšne storitve štejejo bodisi pod socialne,
               bodisi pod zdravstvene, odvisno od narave problema. In če bi imeli podobno kot imamo
               v Zakonu o preprečevanju nasilja v družini določen tudi način kako pridejo žrtve do
               brezplačne pravne pomoči bi rešili tudi en del problema z iskanjem pravne pomoči in
               ustreznih odvetnikov. Seveda se dobro zavedamo, da teh odvetnikov ali pa takšnih
               odvetnikov ni dovolj pravzaprav imamo pri varuhu kar nekaj pritožb na to temo, da
               odvetniki ne sprejemajo primerov na to temo, ker ne vidijo nobene možnosti, da bi jih
               dobili. In klientom potem odkrito povedo in to je še, bom rekla ta bolj pošteni del,
               da bo to zastopanje, da jih ne bo stalo, končni učinek je pa zelo vprašljiv. Tako
               glede dokazanega kaznivega dejanja kot glede posledične odškodnine.</p>
               <p>Tako da nas vsi ti pogledi pravzaprav navajajo na to, da je potrebno najti en
               usklajen način. Dobro, mi smo rekli en organ, ampak ta organ se seveda lahko
               nadomesti tudi z neko dobro povezavo in ravno s tem namenom smo pri varuhu začeli ta
               projekt, ki je zdaj dobil tudi že malo več kot okostje ampak ima tudi že kar nekaj
               vsebin in tudi smo že načrtovali računalniško, kako se reče temu, platformo. Tako da
               bodo ljudje lahko preko varuha dosegali do teh informacij in kjer bomo seveda dali
               vse povezave kjer prizadeti lahko dobijo pomoč. In bomo tudi vse pozvali, enkrat smo
               jih že, tudi nevladne organizacije s tega področja, vse ki se nam želijo priključiti,
               da se v ta projekt priključili.</p>
               <p>Vse kar smo zdaj slišali je seveda ta povezava kjer mi vidimo, kot smo rekli že
               potencialne povezave in z uradom za enake možnosti in z govornikom. Seveda vemo, da
               je vaša osnova delovanja osebna okoliščina, vemo pa po drugi strani, da se da ta
               osebna okoliščina zelo hitro najti in je to eden od, bom rekla predlogov naših tudi,
               da bi se to okoliščino večkrat našlo. Posebno takrat, ko varuh ljudem ne more
               pomagati, ker smo mi dejansko za zasebni sektor nedosegljivi.</p>
               <p>Potem vidimo tudi inšpekcijo, posebej še inšpekcijo za javne uslužbence in seveda
               nevladne organizacije. Varuh človekovih pravic sodeluje z nevladnimi organizacijami
               različnih področij in seveda lahko iz lastnih opažanj in sodelovanja povem, da so
               izjemno pomemben del družbe
               kateremu pa naša država ne daje dovolj pozornosti, da ne rečem denarja. In mogoče bi
               se tudi o tem dalo kaj spregovoriti v Državnem zboru.</p>
               <p>In na koncu še nekaj besed o centrih za socialno delo. Vi veste, da znam jaz govoriti
               tudi ostre kritike njihovega dela kadar ocenimo, daje to potrebno. Vendar to kar bi
               zdaj rada omenila je pa ravno nekaj drugega; da se centrom dostikrat kritično, brez
               realnih ocen, dodeljuje določene naloge, ki jih niso sposobni ne kadrovsko, ne
               strokovno in ne finančno pokriti. In tudi, če mi imamo v glavah to povezavo, da
               socialni delavec zna prisluhniti človeku je še kako pomembno dejstvo, da če bo nekdo
               prisluhnil temu človeku mu bo mogoče naslednje pol ure ali pa uro lažje, če pa ne bo
               ta človek videl poti po kateri bi svoj problem lahko uspešno rešil v kratkem času pa
               mu tudi nadaljnje seanse pomagale.</p>
               <p>Zdaj ne vem koliko sem vam pomagala s to razpravo ampak mislim, da bi kazalo
               izkoristiti to pozitivno energijo in razmišljanje, ki je bilo zbrano tako v papirjih
               kot v naših razpravah in dejansko skozi sklepe in priporočila komisiji narediti en
               korak naprej. Hvala lepa.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Havla tudi vam. K besedi pa se je javil predstavnik društva Pogum, gospod Franc
               Posel<stage>(?)</stage>, izvolite.</p>
            </sp>
            <sp who="SDT5:PoselFranc">

               <speaker>FRANC POSEL(?):</speaker>

               <p>Hvala lepa.</p>
               <p>Se pridružujem ostalim, ker v bistvu se zgodba zapleta, prepleta in v bistvu smo res
               podobno misleči zato bi kar nadaljeval s tem kar je bilo pred kratkim rečeno.
               Preventivni pregledi ocena dela zmožnosti, medicina dela<gap n="..."/> To kar bi vam jaz
               predlagal, če je možno že kar dodati k sklepom naj se prepreči že enkrat, da je
               plačnik teh pregledov delodajalec. Ker s tem, da je plačnik preventivnega pregleda ob
               sprejemu delovnega mesta ali pa ob pojavu kakšne bolezni delodajalec ima osnovo tudi
               za pritisk na zdravnika, se pravi na medicino dela, ki je odvisna spet od naročila<gap n="..."/>
               Posledica je jasna. Ali bo prisluhnil tistemu, ki mu daje delo ali pa bo ustrezno
               ukrepal in dal usmeritve takšne. Imam dokazila pa zadevo že na sodbi. Nisem niti
               vedel, izvedel sem skoraj pet let kasneje.  En kup papirjev, pritiske<gap n="..."/></p>
               <p>Druga stvar je pa družinski zdravnik, v temu knjižici boste videli, ko so bili
               omenjeni centri za socialno delo. Skoraj 50% so družinski zdravniki, tisti na katere
               se trpinčeni obrnejo. Zato mislim da je res poskušati v vsako spremembo zakonodaje
               nekako ujeti vsaj izobraževanje zdravnikov, da temu prisluhnejo. Ker v kolikor tega
               ne razumejo, ne znajo, ne vedo, ne bodo tudi prisluhnili in ne bodo pravilno
               ukrepali. Stvari se spreminjajo, gredo na boljše, hvala bogu, ampak menim, da je to
               osnova. So res prvi kontakt, kjer se ljudje začnejo vsaj odpirati. In če je tukaj
               napačna reakcija lahko pride do posledic, zelo hitro.</p>
               <p>Potem pa bi samo nadaljeval glede tega ukrepa. Naše društvo ni samo v preventivi,
               mislim deluje tudi v preventivi. Ena stvar je ta knjižica, ki smo jo izdali v lanskem
               letu. Probleme smo imeli sicer res, da z distribucijo, ker je problem na splošen in s
               financiranjem nevladnih organizacij in s prisluhom vsem, ki bi se naj vključili.
               Namreč spravili smo vsaj do knjižnic pa do zavodov za zdravstveno varstvo kjer smo
               jih zaprosili, da bi posredovali naprej. Za ponatise smo se obrnili na ministrstva pa
               nismo dobili niti odgovora ali pa so bili odgovori več ali manj negativni. Namreč
               namen je bil, vizija je bila takšna, da bi prišlo tudi do delavnih organizacij, da bi
               vsaj čim širše prišlo do izobraževanja, da ljudje vedo sploh kaj je pojav, to kar vsi
               skupaj ugotavljamo, da ljudje ne vedo kaj, o čem ali je nek pojav mobing ali ne in se
               govori v bistvu o vsaki stvari in potem na koncu se v komično stvar obrne. In tisti,
               ki pa ga dejansko doživlja je pa rajši zaradi tega tiho, da ni tarča smeha, to pa je
               tista katastrofa. Zato ker se v prvi vrsti uporablja res kot zasmeh. To pa je
               nekorektno in mislim, da je res prva stvar kjer je potrebno narediti neko
               izobraževanje.</p>
               <p>Potem pa bi še nekaj pripomnil na to kar smo se sami v bistvu v teh dveh letih kar
               smo se registrirali, v bistvu tudi na pobudo te komisije pa zakonodaje o  društvih. Namreč v dveh letih ne
               moreš delovati društvo v interesu javnosti. V bistvu lahko nakažeš sredstva drugim
               društvom, lastnemu društvu pa ne. Ne glede na to, da ga ustanoviš na podlagi komisije
               Državnega zbora. To mislim da je tudi ena takšna pomanjkljivost zakonodaje, ki bi jo
               bilo smiselno malo korigirati. Ne vem sicer, če bo možnost za naprej, mi smo te dve
               leti prebrodili. zdaj imamo pa problem v tem v katero kategorijo se dati namreč
               delujemo na večjih področjih; zdravje, delo, izobraževanje in kdo je tisti, ki nas bo
               vzel pod kapo, to pa je druga stvar. Dobro, hvala lepa.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Besedo dajem gospe Tanji Salecer iz urada za enake možnosti.
               Izvolite.</p>
            </sp>
            <sp who="SDT5:SaleclTanja">

               <speaker>TANJA SALACER:</speaker>

               <p>Hvala za besedo. V bistvu so že moje predhodnice in pa predhodniki večinoma povedali
               tisto kar sem tudi jaz sama želela.</p>
               <p>Rada bi izpostavila sledeče, da jaz osebno menim, da na zakonodajni ravni smo
               naredili velik korak naprej, imamo relativno to dobro urejeno, seveda so možne še
               določene dopolnitve, spremembe kot je povedala gospa varuhinja človekovih pravic.
               Ampak problem, ki se tukaj pojavlja je predvsem v razumevanju kaj je to nadlegovanje,
               kaj je spolno nadlegovanje in trpinčenje in ne smemo vsega metati v isti koš, ker me
               skrbi, da se potem dejansko razvrednoti in sploh dojemanje kaj ta problem v praksi
               predstavlja. In ko mi mečemo vse stvari, recimo neka neprimerna ravnanja, ki so
               neprimerna ravnanja, v ta isti koš potem razvrednotimo kot sem prej že rekla.</p>
               <p>Zato je to zelo potrebno delati na ozaveščanje še več kot do zdaj, zlasti na ravni
               delodajalcev. Ker jaz mislim, da imajo tukaj delodajalci zelo, zelo pomembno vlogo in
               da mi na neki strani kot Vlada smo naredili en korak naprej, korak ki ga je potrebno
               storiti je tudi na strani delodajalca saj so oni tisti, ki morajo biti najbolj
               zainteresirani, da imajo zadovoljne delavce in delavke, ki dobro delajo, ki se ne
               ukvarjajo z drugimi problemi in oni morajo kreirati zadovoljivo delovno okolje. Torej
               tukaj bi bilo potrebno narediti več.</p>
               <p>In kot tretje bi tudi jaz povzela kar so že nekateri pred menoj rekli, da gre tukaj
               za interdisciplinarni problem, da v bistvu obstajajo že institucije in potrebno je
               večje mreženje in pa sodelovanje teh institucij in okrepiti njihovo delovanje tudi v
               smislu, da imamo še več raziskav, več akcij ozaveščanja, da premaknemo prakso bi
               rekla. V zakonodajni ravni bi pa rekla, daj takšen velik problem. Hvala.</p>
            </sp>
            <sp who="SDT5:MagajnaAndrej">

               <speaker>PODPREDSEDNIK ANDREJ MAGAJNA:</speaker>

               <p>Hvala tudi vam. Sem Andrej Magajna, za trenutek bom nadomeščal predsednico. Kot
               vidim, se je naslednja javila gospa Doroteja Lešnik, pa prosim.</p>
            </sp>
            <sp who="SDT5:LešnikDoroteja">

               <speaker>DOROTEJA LEŠNIK:</speaker>

               <p>Na kratko res.</p>
               <p>Poglejte, predstavljam organizacijo, ki deluje v slovenskem področju dvajset let
                   na področju preprečevanja
               in obravnave nasilja. Moja teza je takšna, gre v prvi vrsti za nasilje, veliko manj
               je pomembno kje se dogaja. Zato so posledice lahko hude in so izjemno kompleksne in
               se zelo pridružujem temu, kar smo prej slišali, da ravno zato, ker gre za tako
               kompleksne probleme sploh pri pravem trpinčenju, ko gre za nadlegovanje, ko gre za
               spolno nadlegovanje, moramo pristopiti interdisciplinarno. Osebno upam, da razumete,
               da kot <q>"nevladnica"</q> ne morem ravno podpirati ustanovitve še enega državnega urada na
               tem področju ali pa, bom rekla z vsebinska vidika se mi to ne zdi potrebno, kajti po
               našem mnenju je daleč najboljše krepiti tiste subjekte, ki so že v temu prostoru,
               okrepiti predvsem obravnavo že storjenih dejanj in ne samo na pravnem področju,
               predvsem psihosocialnem in kar se tiče od organizacijske kulture ter vodstvene
               kulture v organizacijah in potem dobro to povezati v neko mrežo, kar smo že
               slišali.</p>
               <p>Skratka eno usklajeno delovanje, eno delovanje, ki bo temeljilo tudi na nekih
               strokovnih dognanjih, kajti poglejte, tudi v tem gradivu imamo izrazito različne
               strokovne pristope k obravnavi nasilja na delovnem mestu, če povem zdaj najbolj
               široko. Tukaj se priporočajo, ne vem soočenja povzročitelja in žrtve, tukaj se
               priporoča ne nasilna komunikacija, ko si žrtev nasilja. To so izrazito lahko sporne
               stvari, to si pa res upam strokovno kompetentno trditi. To pomeni, kaj ugotavljamo?
               Mi niti v stroki nismo usklajeni, ne samo terminološko, ne samo v smislu definiranja
               pojavov, mi do tega problema sploh nimamo enakih strokovnih izhodišč in zelo težko je
               potem po mojem mnenju govoriti o nekih ustreznih ukrepih, če na tem področju vlada
               dobesedno, ne mi zameriti, da uporabim to besedo, en velik kaos. In kje je pa razlog
               tega, ker so se te problematike lotili v glavnem očitno osebe, z vsem spoštovanjem
               sicer, ki se prej z nasiljem nikoli niso ukvarjale. In potem seveda ne poznajo te
               kompleksnosti in tudi ne tega, da se osebnost takšne osebe, ki je pod takšnim
               pritiskom dolgo časa ali ki je žrtev recimo trpinčenja absolutno spremeni. Zato se
               pridružujem vam, ko jih pa vi dobite v pravno obravnavo so to drugačni ljudje in
               potrebno jim je pomagati interdisciplinarno na različne načine.</p>
               <p>Torej psihosocialno, zdravstveno, ampak ne samo zdravstveno. Kajti medicinski
               pristopi pri nasilju tako v družini kot drugje se v svetu niso obnesli, če so bili
               samo medicinski pristopi. Torej moramo imeti en ovit, v dinamiko nasilja, v dinamiko
               tega odnosa, ki je izrazito kompleksen in moramo imeti kontinuirane pristope, ki bodo
               zagotavljali trajnost. Ker se strinjam, cilj je pa rešitev problema. toliko z moje
               strani, hvala lepa.</p>
            </sp>
            <sp who="SDT5:MagajnaAndrej">

               <speaker>PODPREDSEDNIK ANDREJ MAGAJNA:</speaker>

               <p>Za repliko ste prosila, kar izvolite.</p>
            </sp>
            <sp who="SDT5:unknown-F">

               <speaker>GOSPA _____________:</speaker>

               <p>Jaz se samo bojim, da ne bi tukaj prišlo do nesporazumov. Gospa omenja, da ni
               strokovne enotnosti; veste<gap n="..."/> <gap n="..."/><stage>/Oglašanje s klopi./</stage><gap n="..."/> Če lahko, da ne bo
               nesporazumov, ko govorimo o interdisciplinarnosti pomeni, da mora biti več ljudi
               vključenih. Če pa mislite, da je strokovna zmeda, kot ste rekli, jaz se s tem ne
               strinjam, absolutno ne! Zato, ker tudi pri pristopu do zdravljenja ene diagnoze ali
               pa obravnave enega človeka so različne poti. In to različno pot ne imenuješ zmeda,
               ampak preprosto različna pot. Naj vam povem primer.  Pri zdravljenju alkoholikov je bilo od pokojnega
               Rugljevega pristopa do vseh mogočih drugih, tukaj imamo specialista in mojstra na tem
               področju in nam bo to<gap n="..."/> Zato lepo prosim, da ne bodo poslanci zmedeni, ne gre za
               strokovno zmedo. Gre za strokovne različne pristope. Kot veste, je tisoč šol in vsaka
               ima svoje uspehe, celo za operacijo pljuč, kaj šele za tako zadevo kot je to. Tako
               da, lepo prosim, jaz se bojim, da nas taka izjava lahko ohromi. Samo zato sem
               posegla, da ne bo problem.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Besedo dajem članu komisije, gospodu Francu Bogoviču. Izvolite.</p>
            </sp>
            <sp who="SDT5:BogovičFranc">

               <speaker>FRANC BOGOVIČ:</speaker>

               <p>Lep pozdrav vsem skupaj in iskrena hvala za to zelo zanimivo debato in tudi temo
               katero danes obravnavamo. Ne bom se ponavljal, tam kjer ste bili, so se nekatere
               stvari že nekajkrat ponovile, bom pa začel mogoče z nekega drugega zornega kota. Prej
               smo slišali eno tezo in ugotovitev, tezo da so ženske pri tridesetih letih tiste, ki
               so najbolj pogosti subjekti nad katerimi se izvajajo te oblike nasilja, trpinčenja.
               Trdim, danes smo tukaj moški v manjšini, ampak da smo se pa moški, ki smo starejši od
               štirideset let, pa zelo zgodaj srečali s temi pojavi. Služili smo verjetno vojsko v
               JLA in če je kaj, po mojem prepričanju je eno dobro poznavanje, razumevanje tega
               pojava, so bili odnosi v vojski. Odnosi od vojaka preko desetarja, poročnika,
               kapetana, majorja do generala. In v tem zgodbah je vladala neka zelo jasna
               hierarhija. Velikokrat se je videlo to, da žrtev lahko zelo hitro postane
               povzročitelj nasilja in mislim, da iz tega avtoritarnega načina vodenja in iz teh
               primerov lahko dejansko potrdimo to, kar ste vi tudi v tej knjižici,
               <gap n="..."/><stage>/Nerazumljivo./</stage><gap n="..."/> napisali, da je največkrat, najpogosteje so bili odgovori, da
               se izvajajo te zadeve zato, ker ljudje, se pravi vodstveni ljudje ne postajo osnov
               vodenja skupine zaposlenih, prisegajo na <gap n="..."/><stage>/Nerazumljivo./</stage><gap n="..."/> način vodenja, pa tudi
               negativni značaj in osebnostne lastnosti storilcev teh dejanj. In sam mislim, da bi
               bilo potrebno iz teh ugotovitev verjetno iti v poleg teh represivnih stvari, ki so
               potrebne, zakonsko urejene, verjetno, tako kot ste že rekla, rekli mnogi, veliko
               narediti na ozaveščanju, na prepoznavanju tega pojava in pa predvsem na te poslovni
               kulturi in načinih vodenja posameznih podjetij in to je brez izjeme ali govorimo o
               zasebnem sektorju ali govorimo o javni upravi, povsod se srečujemo z napačnimi načini
               vodenja, z načini vodenja, ki so bili v praksi takrat, ko smo še služili JLA. Načini,
               ki so bili v praksi takrat, ko je tudi družba bila dokaj drugačna, in ko so se tudi
               te resursi drugače izkoriščali. Takrat je mogel pač, ne vem, neko naravno danost
               najbolje izkoristiti, danes je pa pravzaprav človek tisti, ki največ lahko da vsaki
               organizaciji ali je to javna uprava ali je pa to gospodarska družba. Zato mislim, da
               je poleg tega ozaveščanja v družbi, ki je današnja, v družbi tekmovalnosti, družbi
               kjer je tudi še, mogoče tudi nekaterih drugih zakonskih področjih marsikje za
               postoriti. Pa ne me narobe razumeti, da mislim ameriški sistem s tem kar bo sedaj
               veljalo v naši družbi, ampak ko sem bral eno knjigo ob Braina Tracyja, ki ravno
               govori o vodenju, načinih vodenja, sem bil dokaj začuden, ko smo  prebral, da je v Ameriki zelo pozitivno od
               delodajalca, če tistemu, ki je pri njemu zaposlen, en mesec prej poved, da bo
               naslednji mesec ob delu, in da je to nek nadstandard. In ko se sedaj pri nas
               postavimo v vlogo delodajalca ali v javnem sektorju ali v zasebnem sektorju, kako
               priti do zaposlenega in kako mu povedati, da je, ne vem, na trgu čez noč zmanjkalo za
               30% ljudi dela in kako izpeljati postopke v slovenski družbi, se verjetno tudi
               delodajalec velikokrat sam sebe vpraša kako te zadeve speljati skupaj. To mislim, da
               bi moralo biti eno širše delo in usmerjeno predvsem, kot sem že dejal, najprej v
               ozaveščanje, da bomo vedeli, da ne bo res tako kot je bilo rečeno, vse sedaj mobing
               in šikaniranje, kar se dogaja. Pri teh pristopih tudi sam mislim, da za božjo volje
               ne težiti k temu, da bomo še neko krovno institucijo naredili. Mislim, da nas je
               dosti že, tukaj zelo veliko, in da nas je dovolj poklicanih, da o tem govorimo, da
               kaj na tem naredimo. Pri tem delu pa jaz bolj presegam tudi v prometu na svet za
               preventivo in varnost v cestnem prometu kot na kazni, ki jih izrečejo policisti na
               cesti. In zato se mi zdi v tem delu, lahko pa rečem, da sem kot župan v občini, kjer
               smo pristopili šest, sedem let nazaj v sistem kakovosti ISO in ko smo šli po teh
               postopkih na koncu kjer smo se srečali, srečali smo se tam, da je treba več delati
               med ljudmi. In ne vem, v času interneta, v času e-mailov, interameta tudi, ki ga bi
               bilo mogoče zaradi odnosov dobro ukiniti, vem pa, da zaradi učinkovitosti ne, smo
               prišli ravno do teh zaključkov, da je potrebno več tega medsebojnega pogovora, več
               pojasnjevanj. Velikokrat nadrejeni misli, da je podrejenemu vse jasno, če se tistemu
               <gap n="..."/><stage>/Nerazumljivo./</stage><gap n="..."/> vsak dan, podrejenemu še zagotovo ni jasno. In ne vem, mi smo
               kot eden od ukrepov v tem našem procesu ISO si zapisali tudi dve ISO srečanji na
               leto, kjer se začnejo s strokovno temo in konča z družabnim srečanjem. In tukaj
               mislim, da je koren teh problemov, kjer se morajo ljudje med seboj spoznati, med
               seboj govoriti in pa potem se tudi marsikakšen od takšnih pojavov ne bi več pojavljal
               v družbi. In tukaj misli, da imamo nek izvirni greh, tudi pogostosti teh pojavov.
               Toliko iz moje strani.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Besedo dajem gospe Majdi Potrata. Izvolite.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala. Kot sem predlagala iz dopisa Varuhinje človekovih pravic to, da bi razmislili
               o možnosti ene institucije, ki bi odločala o tem, seveda moj razmislek ni šel v smer,
               pa tudi varuhinje pobude nisem tako razumela, da bi to morala biti nova institucija.
               Ampak iz izkušenj s katerimi se soočam že dolgo časa, da se zlasti tisti, ki
               zatrjujejo ali kršitve človekovih pravic ali nasilje ali kaj drugega, se radi
               obračajo na različne naslove za vsak primer, če veste. Tudi na našo komisijo se
               obrnejo, pa se na varuhinjo obrnejo, pa se verjetno na zagovornika ali na zagovornico
               načela enake obravnave, pa mogoče še na inšpekcijo, ne vem na koga še vsega. Zdaj, ko
               se z definiranjem pojava, s terminom za označitev tega pojava soočamo, se lahko
               soočimo tudi s tem, da bi razmislili kako bi te pravne poti, ki so interdisciplinarne
               ali kakršnekoli že, uredili in jih pripeljali do, jaz bom sedaj poimenovala ene
               vstopne točke, ki bi potem lahko, tako jaz razumem te stvari, glede na posamičen
               primer presojali kam posameznika v tej situaciji usmerjati v nadaljevanju, ker je
               verjetno od vsakega posameznika in od težine primera odvisno kako se bo v
               nadaljevanju zadeva razvijala. 
               To je bil moj namen in jaz sem zadovoljna, ko sem slišala od varuhinje človekovih
               pravic, da oni že pripravljajo nekaj takega in so že naredili korak naprej od
               tistega, kar je bilo iz tega dopisa zaznati.</p>
               <p>Sedaj, da ne bi bilo napak razumljeno tisto moje zamolčanje nadaljevanja po dve letni
               obsodilni sodbi. Jaz nisem zagovornica hude represije, ampak ko se neko kaznivo
               dejanje prvič pojavi v kazenskem zakoniku in je zagrožena kazen dve leti, jaz ne vem,
               jaz pa nisem pripravljala teh določil, kakšne podlage so bile za to, da je bila
               odmerjena predvidena kazen dveh let ali tam, kjer so hude bolezenske posledice tri
               leta. Mene je strah take določbe, če me razumete, kaj vam hočem povedati. Bi bilo
               napak, če bi ljudje razumeli v tej razpravi, da se jaz zavzemam za to, da bi hitro
               morala biti taka kazen dosojena, ampak druga pot pa je, to so pa penologi tudi
               povedali, da takrat, kadar imamo neko zelo visoko kazen nastavljeno običajno tista
               kazen ravno, zaradi tega v sodni praksi tudi ni nikoli izrečena in tukaj je moj
               pomislek. Jaz sem zagovornica tega, da so verjetno v teh primerih trpinčenja tisti
               postopki, ki jih označujemo z alternativnimi oblikami sojenja verjetno celo
               primernejši, ampak ko sem pa brala pri varuhinji človekovih pravic na koncu, da se pa
               v praksi sedaj pa soočamo v glavnem s to izkušnjo, da tisti, ki ugotavlja trpinčenje
               se umakne iz delovnega razmerja. S tem pa tudi ne morem soglašati. Zakaj bi tisti, ki
               je trpinčen, ki je žrtev moral biti tisti, ki se umakne, oni, ki pa trpinčenje
               povzroča pa bi verjetno lahko tako ravnanje tudi nadaljeval ob kom drugem, posebej
               še, ker je prej bilo tudi povedano, da je tudi pričanje v takih primerih zelo
               dvomljive kakovosti, zaradi tega, ker se pač ljudje vedemo kot ljudje in imamo
               obrambne mehanizme in se sami za sebe dobro izdelane.</p>
               <p>Tako da, tukaj so moji pomisleki. Jaz vidim na eni strani določbe v Zakonu o delovnih
               razmerjih, kjer posebnih sankcij v zvezi s tem res ni predvidenih, je pa pojav sam
               kot tak kot nedopusten pojav označen. Na drugi strani Kazenski zakonik, pojav drugače
               imenuje in razmeroma strogo kazen, meni pa tudi, če je nekdo za tri leta obsojen,
               težko to sprejmem, ker se zdravje tistemu človeku, ki je bil, zaradi dolgotrajnega
               trpinčenja ob zdravje ne bo vrnilo verjetno in je kazen, vprašanje kaj s to kaznijo
               dosežemo pa upam, da mi tega ne boste zamerili, da to rečem tako kot ne more
               življenja povrniti nobena še tako stroga kazen. Zaradi tega sem to o dveh letih in o
               treh letih v Kazenskem zakoniku omenila. Drugače pa jaz nasploh zagovarjam, da
               ekscesne situacije in hitra sprememba zakonodaje ni najboljša pot za urejanje
               zaznavnih problemov. Stvari morajo biti dobro urejene. Jaz razumem, da mora za
               tistega, ki je žrtev takih ravnanj biti poskrbljeno tako kot v primeru nasilja, da je
               iz takega okolja čim prej, bom rekla, da je  postavljen v tako okolje, ki ga več ne ogroža. To se mi tudi
               za trpinčenje zdi. Tukaj se mi zdi hitri postopek dober in normalen, ampak za hitro
               spreminjanje zakonodaje torej o hitrem spreminjanju zakonodaje se pa meni ne zdi
               sedaj ta hip tako nujno razmišljati. Jaz mislim, da morajo biti pregledane stvari
               natančno, ker to kar je Urad za enake možnosti posredoval, ki je poleg Kazenskega
               zakonika in zakona o delovnih razmerjih navedel še Zakon o javnih uslužbencih, potem
               pa pravzaprav tiste, ki so več ali manj imanentni del naše komisije, se pravi, Zakon
               o enakih možnostih žensk in moških pa Zakon o uresničevanju načela enake obravnavali,
               še kaj takega. Gospod Brezovar pa je prej omenjal, da je potrebno pogledati še v
               kakšen drugi zakon, kjer so pravice zaščitene. Tisto, kar mene v tej naši razpravi
               manj oskrbi je to, da bi absolutizirali, kakšne enkratne ankete. Jaz vem, da je bilo
               na ravni Evropske unije napravljena neka anketa O zadovoljstvu zaposlenih z delom in
               se je Slovenija uvrstila na tej lestvici zelo nizko glede na to, kako radi trdimo,
               kako smo mi delovni pa pridni pa ne vem kakšni še pa smo se tam uvrstili zelo nizko.
               Če se to povezali s tem, da je tudi stopnja zadovoljstva na delovnem mestu zelo nizka
               je potem razumljivo, da postaja tudi delo kot vrednota nekoliko manj visoko uvrščena
               vrednota. Enako bi se jaz težko opredeljevala do tega, ali je pri nas v javnem
               sektorju ali da tako rečem v javni upravi ali kot drugod več trpinčenja kot pri
               zasebnikih. Saj pravim, eno je število prijavljenih primerov, drugo pa je, da so
               dejanske razmere. Jaz zasebnih delodajalcev pa ne bi štela za tako visoko ozaveščene,
               da je njim dobro počutje zaposlenih višja vrednota kot pa recimo v javnem sektorju.
               Je od marsičesa odvisno, od občutka varnosti zaposlitve, do ozaveščenosti o teh
               stvareh in verjetno je med zasebniki vsaj glede na to, kaj v razpravah slišim na
               Odboru za delo, družino, socialne zadeve in invalide tudi veliko primerov
               neprimernega ravnanja z zaposlenimi.</p>
               <p>Tisto, kar pa definicijo in vse drugo zadeva bi pa samo to rekla. Jaz mislim, da
               politika ni vzorčni primer za definiranje trpinčenja na delovnem mestu, zaradi tega,
               od kar smo v političnem pluralizmu je verjetno ena od sestavin našega delovanja vseh
               tistih, ki v politiki delujemo tudi različnost pogledov na iste stvari in pravica
               vsakemu, da svoja stališča tudi izreka. Hvala lepa.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Hvala lepa tudi vam. Besedo dajem podpredsedniku komisije, gospod Andrej Magajna.
               Izvolite.</p>
            </sp>
            <sp who="SDT5:MagajnaAndrej">

               <speaker>ANDREJ MAGAJNA:</speaker>

               <p>Lep pozdrav, še enkrat, vsem navzočim.</p>
               <p>Sam se bom pridružil tudi vprašanju, ki se je pravzaprav vleklo čez celotno razpravo.
               Vprašanje koordinacije in usmerjanje. Ljudje, ki se znajdejo v stisku ob vsej tej
               mreži in bom rekel moralnosti različnih institucij izvajalcev pravzaprav ne vemo, kje
               se ta posameznik nahaja, kaj bi bilo za njega najbolj optimalno, kam naj se obrne,
               zato so tudi te predlogi po enem centralnem mestu, tisti, bi rekel, vstopni točki,
               tukaj se danes ta izraz uporabljal, ki bi spremljala celotni proces. Seveda pa sem
               tudi sam razumel predlog gospe dr. Čebašek Travnik, da tukaj ne gre za neko novo
               krovno institucijo, ampak verjetno, da bo potrebno po koordinaciji  v tem smislu.</p>
               <p>Spomnim se razprave, ki se je nanašala tudi na osebe s posebnimi potrebami, predvsem
               je bila to razprava o posameznikov s psihičnimi težavami. Tudi te osebe se
               obravnavajo zelo pluralno, bi rekel, strokovno na več nivojih in z različnimi
               pristopi. Takrat se je iskala rešitev v tej smeri, da bi na centru za socialno delo
               bilo tisto mesto koordinacije, kjer bi, recimo. Ne rečem, da je to rešitev v teh
               primerih, samo ena od teh inštitucij bi morda le prevzela vlogo centralnega
               koordinatorja, to bi bilo dobro, ki bi imela pregled kaj in kako. In ta usmerjevalec,
               svetovalec bi lahko potem nekako bolj strukturirano obravnaval to posamezno osebo. V
               tej mreži izvajalcev se pojavljajo različni strokovnjaki, pa tudi nestrokovnjaki,
               čeprav verjetno vsi z dobrim namenom, pa nudenju pomoči. Empatija še ne zagotavlja
               strokovnost posegov. Tudi v tej mreži izvajalca bi bila potrebna neka super vizija,
               ki bi pretresla kdo to izvaja in tudi tem na nek način pomagati, da bodo to svoje
               delo kvalitetno opravljali. Potreba na eni strani po koordinaciji in tudi strokovni
               super viziji se je odražala v tej diskusiji.</p>
               <p>Vprašanje ali je v porastu trpinčenje, ali ne, sigurno je. Seveda pa ni ta porast
               čisto statistično merljiv, ker vemo, da stresne situacije še ne pomenijo trpinčenja,
               pač ta turbo kapitalizem v katerega smo vstopili sam generira take situacije. Lahko
               rečemo, da so v mobingu lahko celi oddelki v neki delovni organizaciji in ne samo
               posameznik in so čisto sistemske narave.</p>
               <p>Pred časom sem bral zgodbo, danes se je pojavila, enega Kubanca, ki je imel pač
               možnost, da je obiskal Združene države Amerike v glasbeni skupini. Ko se je vrnil na
               Kubo, v tisto dolgočasno okolje, se je odločil, da bo ob naslednji priložnosti, ko bo
               ponovno ta glasbena skupina odšla na turnejo tam tudi ostal. Pobeg mu je uspel,
               vendar pa je pol leta razmišljal, kako bi prišel nazaj. Zelo relativno kaj ta
               kvaliteta življenja in zadovoljstva tudi na delovnem mestu. Verjetno na Kubi, kjer ne
               ustvarijo tako hiper dobrih produktov in tudi delovno okolje je bistveno drugačno, ni
               teh mobing stresnih situacij. Kaj je za posameznika dobro je zelo relativno. Je pa
               res, da je tudi življenjska doba v tej državi bistveno višja kot v Združenih državah
               Amerike. Sedaj sem malo zašel v to politiko, ampak hočem še enkrat opozoriti, da so
               te stresne situacije pogojene z našim načinom življenja. Tudi take seje, ko gledamo
               na uro in moramo končati. Vsi
               smo poda tako presijo, vendar pa je tako, boriti pa se moramo, da bomo ustvarili
               boljše življenjsko okolje. S tem pa sem tudi zaključil.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Naj povem, da prijavljenih k razpravi ni več. Zato v tem
               trenutku<gap n="...."/> Gospod Vito Rožej, izvolite, se opravičujem<gap n="...."/></p>
            </sp>
            <sp who="SDT5:RožejVito">

               <speaker>VITO ROŽEJ:</speaker>

               <p>Saj ne bi želel biti dolg. Zdi se mi, da so vabljeni gostje s strokovne plati
               osvetlili ta problem z vseh stališč, ki je bilo potrebno. Tudi sam se zelo strinjam z
               razpravo, recimo, kolege Bogoviča o problemih vodenja, skozi katere se kasneje kaže
               morda lahko tudi to trpinčenje in dojemanja zaposlenih tako ali drugače s svojega
               položaja, kar je bilo, vsaj zame zaskrbljivo slišati, je bila izjava gospe Dodič o
               promoviranju, na nek način, mobinga kot neke uspešne prakse vodenja. To je tisto
               čemur bi se morali izogniti tudi preko dialoga z delodajalskimi organizacijami in
               tako naprej. Jasno je, da v teh začetnih letih, ko smo se začeli tudi kazensko
               lotevati tega problema še niso vsi pojmi izčiščeni, definirani in da se bo skozi
               sodno prakso seveda tudi pokazalo, kako kakšno stvar točneje poimenovati in kako jo
               prepoznati, konec koncev že takoj na začetku, ko se pojavi.</p>
               <p>Po drugi strani je tudi kolegica Potrata govorila, da so nekatere primerjave mogoče z
               nasiljem v družini, ki bi jih bilo treba podobno urediti tudi na tem področju,
               posebej kar se tiče tega ostajanja na delovnem mestu oziroma onemogočanju kršitelju,
               da bi to kaznivo dejanje ponovil. Posebej s tem v zvezi bi se mi zdelo pomembno
               opozoriti, še posebej javna uprava je mogoče tista, ki bi morala dajati zgled na tem
               področju, zato ker je tako ali tako kar se tiče ostalih pravic iz delovno-pravne
               zakonodaje je in mora biti tista, ki jih najbolj spoštuje. Se pa na področju javne
               uprave pogostokrat zgodi, da pride do mobinga ali trpinčenja zaradi tega, ker
               podrejeni nadrejenega opozori, da mogoče njegovo ravnanje ni v skladu z zakoni. Jaz
               bi si želel, da bi med zaposlenimi v javni upravi bilo čim več takih odgovornih
               zaposlenih. Zato bi mogoče bilo v zvezi s tem področjem smiselno urediti tudi
               področje, pa spet ne bom našel prave slovenske besede, v angleščini bi se temu reklo
               whistle blowing, se pravi zaščita whistle blowerjev tistih, ki opozorijo na neke
               nepravilnosti. Ali bi se temu v slovenščini reklo žvižgači, ali kako drugače, bom
               prepustil kakšni strokovni komisiji v razmislek. Sigurno pa bi to bilo dobro tako za
               zakonitejše in boljše delovanje javne uprave in na nek način bi s tem tudi javna
               uprava dala dober primer tudi delodajalcem v zasebnem sektorju, d vsakih pritožb
               zaposlenih ne jemljejo zgolj kot neko negodovanje naglasnim statusom ali pa kot slab
               odnos do dela, ampak se mogoče v marsikaterih  pripomba da videti iskreno željo po boljšem, pravilnejšem
               učinkovitejšem delovanju celega delovnega ali pa državnega sistema in da se skratka
               taka prijava ne bi vodila v to, da bi nekdo moral zapustiti svoje delovno mesto,
               ampak kvečjemu obratno. Morda bi zaradi tega celo moral biti nagrajen, ker je najbrž
               da s takim dejanjem izkazal večjo odgovornost do svojega dela, kot pa tisti, ki bi to
               moral že pred njim storiti. Hvala.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Vseeno sprašujem, če želi še kdo kakšno zadnjo besedo, še
               kaj podati? Če ne, potem res zaključujem z razpravo in prehajamo na odločanje o
               predlogih sklepov. Preden pa odločamo, bi se želela zahvaliti vsem vabljenim na to
               sejo. Res najlepša hvala za vse vaše prispevke, ki ste nam jih posredovali pisno že
               prej, pa tudi za vaše ustne sugestije danes na seji, pa tudi za konkretne podatke, ki
               smo jih dobili v zvezi s trpinčenjem na delovnem mestu. Upam, da smo vsi skupaj vsaj
               malo doprinesli k temu, da danes ozaveščamo tako tiste, ki so v nekem delovnem
               razmerju in smatrajo, da so trpinčeni na delovnem mestu, kot seveda tiste, ki so
               delodajalci in ki morajo dejansko še bistveno bolj zaščititi delavce in zagotoviti
               takšno okolje tem ljudem, v katerem bomo lahko učinkovito delali. Še enkrat se vam
               zahvaljujem za to, da ste dejansko se odzvali našemu povabilu. Če bomo v prihodnje
               pripravili še kakšno sejo na to temo, verjetno jo bomo, ker problematika je pereča,
               tudi konkretne peticije dobivamo glede tega. Potem boste seveda ponovno vabljeni.
               Najlepša hvala še enkrat.</p>
               <p>V tem trenutku torej prehajamo na odločanje o predlogih sklepov. Najprej bi želela
               dati na glasovanje seznanitveni sklep, in sicer Komisija za peticije, ter za
               človekove pravice in enake možnosti se je seznanila s problematiko mobbinga oziroma
               šikaniranja na delovnem mestu ali v zvezi z delom. Sprašujem, če želi kdo od članic
               in članov obrazložiti svoj glas? Če ne potem dajem takšen sklep na glasovanje.
               Glasujemo.</p>
               <p>Kdo je za? <stage>(6 članov.)</stage> Kdo jr proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Zdaj pa imamo pravzaprav tukaj najprej predloge sklepov, ki smo jih predlagali tako
               Komisija za peticije, človekove pravice in enake možnosti. Imamo 3 sklepe, prva dva
               sklepa, kot sem že prej v razpravi povedala, se dotikata vsebine varuhinje človekovih
               pravic in zadnji sklep, ki se pa dotika vsebine, ki nam je bila posredovana s strani
               inšpektorata za delo, gospoda Boruta Brezovarja. Na drugi strani pa imamo še sklep
               mag. Majde Potrata, ki pa je vsebinsko pravzaprav identičen prvemu in drugemu sklepu,
               ki smo ga predlagali kot komisija, zato zdaj sprašujem. Jaz sama menim, da je predlog
               komisije malce širši, da sta širša ta dva predloga in da bi najprej glasovali o tem,
               potem pa še o vašem, drugače vsebinsko se pa pravzaprav ne tepeta ali pa nista
               drugačna, ampak so sklepi isti in vsebinsko vezani na dopis varuhinje  človekovih pravic. Izvolite gospa
               Potrata.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Jaz mislim, da ni tako, kot ste ravnokar ugotovili. Meni je zaporedje, kako boste
               dali na glasovanje, glede zaporedja tako vseeno, ker boste vi odločili o tem. Ampak
               vidim pa bistveno razliko med vašim predlogom sklepa in mojim. Jaz sem namreč samo
               priporočila Vladi, da prouči dosedanjo ureditev pravnega varstva oseb in to je
               najširše, kar je mogoče, prouči in na Vladi je potem, da sama ugotovi ali bo kaj še
               zakone dopolnjevala ali ne. Tisto, zaradi česar pa jaz vašega predloga sklepa ne bom
               podprla in sem to v svoji razpravi že povedala, pa je, da bi na hiter, učinkovit in
               pregleden način uredila to področje. Jaz nisem za hitro spremembo zakonodaje in tudi
               ti strokovnjaki, ki so prihajali in kar so nam povedali so rekli, da ni problem v
               zakonodaji. Problem je v uresničevanju in zato vidim razliko med vašim predlogom
               sklepa in mojim predlogom. Jaz sicer nisem dopolnjevala kaj še pričakujem, da bo
               Vlada iz tega naredila, ampak jaz pričakujem eno analizo, in Vladi prepuščam, da bo
               potem ukrepala vnaprej, delno pa je to povedano v onem nadaljevanju, kaj pričakujem,
               da ko bo proučevala, naj bi vendarle pogledala to možnost ali bi sledila varuhinji in
               eno enotno vstopno točko opravila. Vi se pa stvar postavili na način, iz katerega je
               mogoče sklepati, da menite, da je za spopadanje s trpinčenjem na delovnem mestu
               pravzaprav kriva ali odgovorna slaba zakonodaja. Tega pa iz razprave nismo bili.
               Tako, da mi ne bo spet potem kaj pripisano, kar mi je bilo pripisano. Hvala lepa.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Jaz bi želela samo nekaj pojasniti, glede prvega sklepa.
               Tukaj ne gre za to, da bi jaz želela, da bi bila zakonodaja na hitro sprejeta. Če
               preberete natančno boste videli, da ne. Ampak, da bi sprejeli takšno zakonodajo, ki
               bi na hiter, učinkovit in pregleden način uredila to področje. To je bistvena
               razlika. Seveda je<gap n="..."/> Jaz sem natančno povzela varuhinjo človekovih pravic in sem
               izhajala iz te dikcije, kjer piše menimo, da stanje na področju preprečevanja,
               odkrivanja in odpravljanja posledic trpinčenja, šikaniranja in zlorabljanja na
               delovnem mestu ni zadovoljivo urejeno, varuh si bo tudi v prihodnje prizadeval, da bi
               sprejeli zakonodajo, ki bi na hiter, učinkovit in pregleden način uredila to
               področje. To je zapisala varuhinja človekovih pravic. In jaz sem izhajala izključno
               iz te vsebine. Saj bomo glasovali. Če želi še kdo podati - gospod Vito Rožej,
               izvolite.</p>
            </sp>
            <sp who="SDT5:RožejVito">

               <speaker>VITO ROŽEJ:</speaker>

               <p>Hvala lepa. Jaz razumem dober namen vseh teh treh predlogov sklepov. Prvega gospe
               Potrata in pri dveh, ki razumem, da jih imamo na mizi kot predlog sklepov komisije.
               Jaz tudi nisem izjav vabljenih gostov mogel, gotovo izluščiti, da zakonodaja ni
               zadovoljivo urejena, saj pravna praksa pravzaprav sploh še ni zaključila nobenega
               primera, tiste, kar sem razumel iz debate je, da pravzaprav s to prakso zdaj šele;
               skratka nismo še tako daleč z zakonsko prakso, da bi lahko z zagotovostjo trdili, da
               je zdajšnja zakonska ureditev, res ni zadovoljiva. Res, da ste seveda sami povedali,
               da ima varuhinja tukaj eksplicitno mnenje, tožilstvo in inšpektorat, recimo, nista
               bila tako specifična, vidim pa, da sicer učinkovitost hitrosti  in preglednost zakonodaje, če želite po svoje,
               drugi odstavek sklepa gospe Potrata, na nek način vključuje. Jaz bi bil najbolj
               vesel, če bi se seveda lahko poenotili o tem, da bi imeli zgolj en usklajen predlog
               sklepov, zato ker vsebina mislim, da ni za nikogar od nas problematična, mogoče samo
               dikcija, ki bi bila sprejemljivejša za vse članice in člane komisije.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Poglejte, jaz bi želela samo nekaj pojasniti. Res je, mi smo dosegli nek korak naprej
               na področju tako imenovanega mobinga oziroma z nekimi sankcionirajni predvsem glede
               zakonodaje. Mi smo uvedli, v prejšnjem mandatu, sprejeli Kazenski zakonik. 197. člen
               jasno pravi, da je mobing kaznivo dejanje, ki se kaznuje bodisi z dvema letoma zapora
               bodisi tremi leti itn., tudi je bila sprejeta novela zakona o delovnih razmerjih, 45.
               člen jasno opredeljuje in prepoveduje trpinčenje na delovnem mestu itn. Ampak jaz
               tukaj konkretno nisem izhajala iz tega, iz razprave v smislu, da zakonodaja ne bi
               bila dobra, ampak sem izhajala izključno iz zapisa dr. Zdenke Čebašek Travnik,
               Varuhinje človekovih pravic, ki pravi, da to področje ni zadovoljivo urejeno, in da
               varuh si bo v prihodnje prizadeval, da bi sprejeli takšno zakonodajo, ki bi na hiter,
               učinkov in pregleden način uredila to področje. Jaz sem izhajala samo iz tega dopisa,
               izključno, se pa strinjam, velik korak je bil narejen, sploh pod prejšnjo vlado, vse
               te stvari so bile pravzaprav sprejete pod prejšnjo vlado, ampak mislim da, verjetno
               ni odveč, če kdaj sprejmemo še kaj, kar bi bil še korak naprej in bi še izboljšalo
               morda stanje na tem področju. Jaz bom dala kar po vrsti to na glasovanje.</p>
               <p>Se opravičujem gospa Potrata, izvolite.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala. Poglejte, to kar ste gospa predsednica predlagali, tudi kot tretji predlog
               sklepa, je pravzaprav, če vlada prouči kakšno je pravno varstvo, lahko vsebuje tudi
               to, ker vi imate čisto konkreten člen, konkretnega zakona naveden in pri pregledu
               zakonodaje bodo morali ugotoviti, da nimajo kazenskih sankcij za to. Tisto, kar je
               glede na položaj naše komisije, ki nima neposrednega vpliva za sprejemanje
               zakonodaje, je to napotilo, da nekaj v tej zakonodaj, ki zadeva trpinčenje, ni tako
               urejeno, da bi bilo pravno varstvo oseb zagotovljeno. Torej ni določba 44. člena
               zakona o delovnih razmerjih slaba, ampak je slabo to, da ni predvidena sankcija iz
               tega člena. In to je v tem mojem prvem odstavku, kako je urejeno pravno varstvo oseb.
               Zdaj tisto kar mislim, mi ne smemo pozabiti, da je Državni zbor sprejel priporočila
               varuhinje k poročilu Varuha človekovih pravic za leto 2008, kjer sem pa prej prebrala
               in ne bom še enkrat brala, smo mi tudi sprejeli priporočilo varuha. Nismo pa mi čisti
               vsake stvari, ki jo kdorkoli, tako jaz razumem stvari, da se mi kot  komisija svobodno odločamo kaj je z našega
               vidika ustrezno in dovolj reči za to, da bo uresničeno tisto kar je naša skupna volja
               in naše skupno stališče glede teh stvari. Jaz pač mislim, da smo to tudi priporočilo
               že sprejeli, varuhinje, da naj bo več sodelovanja med institucijami, da naj bo več
               izobraževanja ozaveščanja posameznikov in družbe ter doslednost pri sankcioniranju
               tega pojava. To je potem s tistim prvim odstavkom, in tako. Jaz se sedaj ne bom več
               oglašala pri tem, ampak kot rečeno, jaz ne vidim nič slabega v tem, če bi sprejeli
               nekaj takega kar je širše splošne narave in je priporočilo vladi kaj naj stori. So pa
               bili tisti, ki so za urejanje tega področja, to je Urad za enake možnosti,
               zagovornica ki je vendarle tako postavljena, da ni samostojen organ, ampak je znotraj
               urada za enake možnosti, da lahko to posredujejo in vedo v kakšnem smislu je tekla
               naša razprava. Hvala lepa.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj dajem besedo še gospodu Magajni. Izvolite.</p>
            </sp>
            <sp who="SDT5:MagajnaAndrej">

               <speaker>ANDREJ MAGAJNA:</speaker>

               <p>Smo prebrali vse sklepe in priporočila, predloge. So samo po sebi vsi dobri. Nekod se
               podvajajo vsebinsko, nekod pa tudi razlikujejo, kar je tudi kolegica Majda Potrata
               opozorila. Je pa res, da je ta 1. točka predloga gospe Majde Potrata nekoliko širša
               in zajema, se ne omejuje zgolj na zakonodajo. Komisija za peticije, človekove
               pravice, priporočala je, da prouči dosedanjo ureditev pravnega varstva oseb, kar je
               pa, se mi zdi širši pojem in zato je boljša opredelitev. In bi bilo lahko to kot
               prva, je pač moj predlog, se pa zelo strinjam, da bi bilo pa treba opozoriti pa tudi
               na Zakon o delovnih razmerjih. Žal ni tega opozorila dal Inšpektorat za delo. Ne vem
               ali so oni kar zadovoljni, da tako poteka. Res imam občutek, da oni bolj
               <gap n="..."/><stage>/Nerazumljivo./</stage><gap n="..."/> težave, da ne morejo nekaj opravljati, da so omejeni pri
               svojih, ampak to pri vodji inšpektorata pogrešam, tiste male aktivnosti v tej smeri.
               Tudi poglejte, vsaka institucija mora tudi kaj predlagati ne samo ugotoviti, rečejo
               ne moremo reči nimamo pooblastil, nimamo sankcij, se strinjamo, ampak nimamo nič.
               Tako da, jaz podpiram to 1. točko gospe Majde Potrata in pa bi še predlagal, pa ta
               tretji sklep komisije, ki se nanaša na Zakon o delovnih razmerjih.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Prelagam, da gremo kar po vrsti. Glasujemo o sklepih.
               Najprej o sklepih komisije, potem pa še o sklepu mag. Potrate.</p>
               <p>Najprej dajem na glasovanje prvi sklep. Verjetno ga ni potrebno še enkrat brati, ga
               imate pred seboj. Glasujemo. 
               Kdo je za? <stage>(3 člani.)</stage> Kdo je proti? <stage>(2 člana.)</stage></p>
               <p>Ugotavljam, da je sklep sprejet.</p>
               <p>Smo pri drugem sklepu: Komisija za peticije ter za človekove pravice in enake
               možnosti priporoča Vladi Republike Slovenije, da preuči možnosti, da se za
               preprečevanje vseh oblik šikaniranja pooblasti en organ, ki se lahko specializiral za
               vsa s tem povezana vprašanja. Sprašujem, če želi kdo obrazložiti svoj glas? Izvolite,
               gospa Potrata.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Glede na to, da bo, predvidevam, ta sklep sprejet, potem bi želela, da bi vsaj poleg
               šikaniranja dali zraven še trpinčenje, zaradi tega, ker v veljavni zakonodaji
               obstajata oba izraza. Jaz sem privrženka, to sem nekajkrat povedala, izraza
               trpinčenje na delovnem mestu. Meni se zdi to tisti izraz, ki vse pokriva. Vi ste se
               odločili samo za tisti izraz, ki je v Kazenskem zakoniku in jaz predlagam vsaj to, da
               bi dali potem še trpinčenja in šikaniranja na delovnem mestu, da ja ne bi bilo<gap n="..."/></p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>V redu, bomo upoštevali ta predlog. Torej, Komisija za peticije ter za človekove
               pravice in enake možnosti priporoča Vladi Republike Slovenije, da preuči možnosti, da
               se za preprečevanje vseh oblik trpinčenja in šikaniranja pooblasti en organ, ki bi se
               lahko specializiral za vsa s tem povezana vprašanja. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Imamo še tretji sklep, ki je vezan na dopis inšpektorata za delo, čeprav je bilo prej
               tukaj omenjeno, da inšpektorat ni opozoril na to zadevo, pa je. Komisija za peticije
               ter za človekove pravice in enake možnosti ugotavlja, da kršitev 44. člena Zakona o
               delovnih razmerjih ni sankcionirana v kazenskih določbah navedenega zakona in tudi ni
               predvidena izdaja odločbe s strani Inšpektorata Republike Slovenije za delo, s katero
               bi inšpektor delodajalcu odredil, da zagotovi izvajanje zakona. Zaradi navedenega
               Komisija za peticije ter za človekove pravice in enake možnosti Vladi Republike
               Slovenije priporoča, da delovnopravno zakonodajo dopolni v skladu z zgoraj navedenim.
               Sprašujem, če želi kdo obrazložiti svoj glas pred glasovanjem? Gospod Magajna,
               izvolite.</p>
            </sp>
            <sp who="SDT5:MagajnaAndrej">

               <speaker>ANDREJ MAGAJNA:</speaker>

               <p>Hvala za besedo. Jaz se opravičujem za to mojo insinuacijo in sem vesel, da je
               inšpektorat dal to pobudo in mu je treba dati priznanje. Pa še v ostalih zadevah, če
               bo še tako naprej bomo veseli.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Dobro. Potem dajem takšen sklep na glasovanje. Glasujemo.</p>
               <p>Kdo je za? <stage>(4 člani.)</stage> Kdo je proti? <stage>(Nihče.)</stage></p>
               <p>Ugotavljamo, da je sklep sprejet.</p>
               <p>Prehajamo na odločanje o sklepu mag. Majda Potrata. Dajem takšen sklep na glasovanje.
               Želi še kdo obrazložiti svoj glas preden glasujemo? Ne. Potem dajem takšen sklep
               na<gap n="..."/>Samo nekaj še sprašujem, gospa Potrata, to nista ločena sklepa, samo eden?
               Skupen. Dobro. Potem glasujemo.</p>
               <p>Kdo je za? <stage>(5 članov.)</stage> Kdo je proti? <stage>(1 član.)</stage> Sklep je sprejet.</p>
               <p>Zdaj imamo tukaj podvajanje vsebine, ampak mislim, da ni nobene težave, nobenega
               problema. Tako, da prišli smo do konca te 1. točke. No, gospa Potrata, jaz sem prej
               obrazložila, da ne mislim, če kdo misli, potem k večjemu je to mislila gospa
               varuhinja, ker je tako zapisala, ker sem že prej obrazložila, da sem izhajala
               izključno iz njega dopisa in tudi jo citirala natančno. Sem pa mnenja, da verjetno
               lahko še vedno kaj izboljšamo, je pa prejšnja vlada storila izjemno velik korak
               naprej, se pa strinjam, kar prej vaše vlade niso mogle v vseh 12-ih letih kar so bile
               na oblasti, to pa tudi drži. Izvolite, gospa Potrata.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Poglejte, pred gosti nisem hotela, ampak napad, ki si ga je privoščil gospod Marinič
               na moj račun, je zdaj dobil še eno potrditev z vaše strani. Vi komentirate delo
               prejšnje vlade, pri tem ste pa pozabili, da je Zakon o delovnih razmerjih, kjer je
               bilo neprimerno ravnanje z ljudmi prvič v zakonu omenjeno v 6. členu bilo vendarle
               rezultat dela vlade v mandatu 2000-2004. Kaj je zdaj z vaše strani dobro, pa česar ni
               mogla v 12-ih leti narediti, to je tisto v čemer se midve bistveno razlikujeva in kar
               tudi neti to najino ne soglašanje na sejah delovnega telesa. Če bi se vi odrekli
               možnosti komentiranja, ker te možnosti kot predsednica niti nimate in si je ne bi
               smeli privoščiti, potem bi verjetno bilo počutje na teh sejah, vseh tistih, ki
               sodelujemo nekoliko boljše. Upam, da boste zdaj spet še pet stavkov zraven povedali.
               Hvala lepa.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Ne, gospa Potrata, povedala bom samo to, da vsak sam je odgovoren za tisto kar izreka
               in za to kako se obnaša. Zdaj pa<gap n="..."/><stage>/oglašanje iz klopi./</stage><gap n="..."/></p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p><gap n="..."/>nimate pravice po Poslovniku komentirati besed nastopajočega. Nimate te pravice,
               po Poslovniku ne.</p>
            </sp>
            <sp who="SDT5:IrglEva">

               <speaker>PREDSEDNICA EVA IRGL:</speaker>

               <p>Gospa Potrata, jaz tolmačim Poslovnik, jaz vodim sejo in ko vi imate svojo sejo
               Odbora za kulturo, šolstvo in šport vam nihče ne sega v besedo non stop tako kot vi
               počnete meni, sicer pa to vidijo tudi ostali že, to ni nič takšnega. Jaz bi prosila,
               da se preneha enkrat že s tem in s takšnimi insinuacijami.</p>
               <p>Prekinjam sejo, nadaljevali jo bomo takrat, ko vas bomo obvestili o novem terminu,
               zato ker je zdaj na vrsti zasedanje Kolegija Državnega zbora. Želim vam še naprej
               prijeten dan in tudi vikend. Najlepša hvala.</p>
               <stage type="time">(Seja je bila končana 26. februarja 2010 ob 11.46.)</stage>
            </sp>
         </div>
      </body>
   </text>
</TEI>