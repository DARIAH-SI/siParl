<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZO-Redna-016-2010-09-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">58A605E28A7ED38EC12577A0002E492B</idno>
               <idno type="custom" subtype="day">278A9C1C4645EC16C12577B2003CD453</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=278A9C1C4645EC16C12577B2003CD453</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZO-Redna-016-2010-09-30.OZO" n="016">
               <name>Redna</name>
               <date when="2010-09-30"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZO-Redna-016-2010-09-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZO-Redna-016-2010-09-30.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OBRAMBO</stage>
            <stage type="session">16. seja</stage>
            <stage type="date">(30. september 2010)</stage>
            <stage type="chairman">Sejo je vodil Jožef Jerovšek, predsednik Odbora za obrambo.</stage>
            <stage type="time">Seja se je pričela ob 12.05.</stage>


            <sp xml:id="SDT5-OZO-Redna-016-2010-09-30.sp1">

               <speaker>PREDSEDNIK JOŽEF JEROVŠEK:</speaker>

               <p>Lep pozdrav, ob pričetku 16. seje Odbora Državnega zbora za obrambo!</p>
               <p>Pričenjam 16. sejo Odbora Državnega zbora Republike Slovenije za obrambo, ki je bila
               sklicana na podlagi 47. člena Poslovnika Državnega zbora Republike Slovenije.
               Pozdravljam vse navzoče člane odbora, ministrico za obrambo dr. Ljubico Jelušič,
               druge vabljene, ter navzoče predstavnike medijev. Dovolite mi, da posebej pozdravim
               novega podpredsednika odbora, gospoda Janeza Kiklja, ki je nadomestil dosedanjega
               podpredsednika gospoda Bogdana Čepiča, ki se mu zahvaljujem za njegovo delo v odboru
               doslej.</p>
               <p>Obveščam vas, da so zadržani in se seje ne morejo udeležiti naslednji člani oziroma
               imamo nekatera obvestila o nadomeščanju: opravičil se je podpredsednik Zmago Jelinčič
               Plemeniti, poslanca Roberta Hrovata, pa nadomešča poslanec Miro Petek. Nadomeščanj
               nimamo. Obveščam vas, da so na sejo povabljeni ministrica za obrambo dr. Ljubica
               Jelušič, mag. Uroš Kek, državni sekretar, general major mag. Alojz Šteiner, načelnik
               generalštaba, Urad predsednika republike, kabinet predsednika Vlade, Zveza slovenskih
               časnikov in Zakonodajno-pravna služba.</p>
               <p>S sklicem seje ste prejeli naslednji dnevni red: vprašanja in pobude članov Odbora za
               obrambo in 2. točka predlog zakona o prepovedi proizvodnje, prodaje in uporabe
               kasetnega streliva, druga obravnava in kot 3. točka, točka razno. Ker v poslovniškem
               roku nisem prejel predlogov za razširitev dnevnega reda oziroma za umik predlagane
               točke dnevnega reda, je določen takšen dnevni red seje, kot ste ga prejeli s sklicem.
                   Prehajamo na <title>1. TOČKO
                  DNEVNEGA REDA - TO JE OBRAVNAVO VPRAŠANJ IN POBUD ČLANOV ODBORA ZA OBRAMBO.</title> Kdo želi postaviti vprašanja ministrici? Kolega Anderlič, izvolite.</p>
            </sp>
            <sp xml:id="SDT5-OZO-Redna-016-2010-09-30.sp2">

               <speaker>ANTON ANDERLIČ:</speaker>

               <p>Lepo pozdravljeni. Ne bi se rad izneveril sebi in pa delu tega odbora. Dve vprašanji
               imam, in sicer eno je povezano z nabavo ladje. Preprosto me zanima, kakšna je zdaj
               kalkulacija za končni strošek pri nabavi te ladje. Kot je meni znano je bil iz
               kompenzacije poplačan osnovni del, in sicer v višini 56,5 milijona evrov. Za opremo
               naj bi se še dodatno plačalo 7 milijonov 465 tisoč evrov. Za plačilo DDV-ja, po vseh
               pogodbah, pa še nadaljnjih 11 milijonov evrov. Med tem je bilo mogoče prebrati v
               medijih, da je bil najet nek agent ali kako se to imenuje, nek tujec, mislim, da so
               bili Nemci, ki so spremljali izgradnjo te ladje oziroma ...<stage>/Nerazumljivo./</stage>...,
               kakorkoli pač že, mislim, da se je tam govorilo okoli 100 tisoč evrov, kar naj bi
               stalo to nadzorovanje oziroma spremljanje. Vmes je bilo še, je bila ladja
               blagoslovljena, čeprav je po medijih bilo mogoče, v medijih bilo mogoče razbrati, da
               je bilo nekaj nasprotovanj, ampak vendarle takrat je bila kar obsežna delegacija,
               tudi to je bil nek strošek za to zadevo. Preprosto me zanima, kako v luči razvojnih
               programov in v definiciji končnega stroška, koliko je zdaj ta strošek predviden za to
               ladjo. Iz medijev je bilo mogoče prebrati, da se je zdaj pred kratkim pripravil
               predlog za finančni del obveznosti Republike Slovenije do dobavitelja, seveda
               predvsem v tistem delu, ko gre za oborožitev, usposabljanje in v tem delu bi bilo
               dobro slišati ali je že nabor osebja, ki se bo izšolal, ki se bo došolal, že izbran
               ali se še išče tisto število potrebno ljudi in koliko jih je konec koncev že na
               šolanju za upravljanje te ladje pri proizvajalcu. To je prvo vprašanje.</p>
               <p>Drugo vprašanje pa je povezano z Afganistanom. Tudi to je stalna tema. Bilo je mogoče
               prebrati v medijih, da je mednarodni inštitut za strateške študije v Londonu
               ugotovil, da so številni zaskrbljeni in da množična in to prav zaradi dejstva, da
               množična prisotnost tujih čet ne bo omogočila drugega, kot vzdrževanje in oskrbo
               talibanov, piše v medijih. Preprosto me zanima ali ste v tej luči tudi našega odhoda
               v Afganistan, novi obliki in seveda verjetno so vam te študije poznano, kajti
               sodelujejo v tem tudi predstavniki različnih inštitucij iz različnih držav, nanašajo
               se pa seveda na splošne stvari ali torej ste v luči teh novih strateških študij, ki
               so bile opravljene. Iz tega izhaja, da naj bi se pripravila nova strategija za
               Afganistan, o tem smo že kar nekajkrat govorili, tako na tem odboru, kot na Odboru za
               zunanjo politiko in ali na teh novih ugotovitvah, v teh novih spoznanjih tudi mi v
               Sloveniji, kaj razmišljamo ali je oblikovana kakšna skupina, ki se ukvarja s tem ali
               se to dela znotraj ustaljenih okvirov.</p>
            </sp>
            <sp xml:id="SDT5-OZO-Redna-016-2010-09-30.sp3">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Preden dam besedo gospe ministrici, bi rad povedal, da Janeza Janšo
               nadomešča dr. Peter Verlič. Gospa ministrica, izvolite. 
               </p>
            </sp>
            <sp xml:id="SDT5-OZO-Redna-016-2010-09-30.sp4">

               <speaker>DR. LJUBICA JELUŠIČ:</speaker>

               <p>Najlepša hvala. Lep pozdrav vsem skupaj. Kar se tiče vprašanja nabave ruske ladje,
               smo sedaj v situaciji, ko je za, torej osnovni kompenzacijski posel za to ladjo bilo
               v okviru povračila klirinškega dolga predvidenih 34,99 milijonov klirinških dolarjev,
               za usposabljanje, za nabavo bojnih kompletov in centra za upravljanje z ognjem, 7,46
               milijonov klirinških dolarjev, to znese skupaj 42,45 milijonov klirinških dolarjev.
               Kar se tiče sredstev, ki so bila potrebna za izvedbo nadzora nad gradnjo ladje, je ta
               nadzor po razpisu dobilo podjetje Germanische Laude in je ta nadzor izveden s
               sredstvi v višini 100 tisoč evrov. V tem trenutku je osebje, ki bo ladjo, torej
               posadka, ki bo z ladjo upravljala, na usposabljanju v Rusiji, v ladjedelnici. Osebje
               je bilo zagotovljeno v okvirih osebja, ki so že pripadniki Slovenske vojske, se
               pravi, da smo poiskali med zaposlenimi pripadniki tiste, ki so najbolj ustrezali
               potrebnim kriterijem in iz njih sestavili novo posadko za to ladjo. V medijih se je
               uporabljal tudi, v preteklem času en poseben podatek, in sicer, da naj bi Vlada za
               nabavo te ladje dodelila dodatnih 15 milijonov evrov. Jaz moram znova pojasniti na
               posebnost tega dolga. In sicer v lanskem letu, ko smo ugotovili, da v integralnem
               proračunu nimamo sredstev za dokončanje ladje, smo z ruskimi partnerji na pogajanjih
               ugotovili, da bodo končane ladje, to se pravi nabava bojnega kompleta, potem nabava
               centra za upravljanje z ognjem, bagire<stage>(?)</stage> in pa usposabljanje mornarjev, da bo za ta
               del obveznosti, ki so bile še potrebne za to, da bi se ladja dokončala, ruska stran
               poskrbela na naslednji način; in sicer ruska stran se je obvezala, da bo plačala
               preostanek klirinškega dolga v gotovini. Ta pogodba za ta namen je bila podpisana v
               letošnjem letu, pod pogojem, da bo država Slovenija potem iz tega poplačila
               klirinškega dolga v gotovini plačala dokončanje ladje in dokončanje ladje je zadevalo
               teh 7,46 milijona klirinških dolarjev. To je približno 5 milijonov evrov sredstev.
               Tako, da je v letošnjem letu v avgustu Ruska federacija dejansko nakazal Sloveniji na
               eno od slovenskih bank sredstva za poplačilo klirinškega dolga, ki seveda bistveno
               presegajo teh 15 milijonov, o katerih so mediji pisali, torej nakazanih je bilo 82,4
               milijona klirinških dolarjev. Ta sredstva so prišla v proračun, integralni proračun.
               Iz teh 82,4 milijona klirinških dolarjev je predvideno, da se pokrije 7,46 milijona
               klirinških dolarjev, ki so potrebni za usposabljanje bojni komplet in pa za center za
               upravljanje z ognjem. Iz tega denarja bo država uporabila tudi 10 milijonov evrov za
               poplačilo DDV-ja. Se pravi, stroškov, ki nastajajo v okvirih teh finančnih transakcij
               oziroma računovodskih transakcij. Skratka od 72,4 milijona klirinških dolarjev, ki
               jih je ruska federacija poplačala, je bilo za dokončanje ladje porabljenih 7,46
               milijona klirinških dolarjev. Iz tega je bilo porabljenih tudi 10 milijonov evrov za
               potrebe DDV-ja.</p>
               <p>Kar se tiče osebja, smo povedali, da gre za mornarje, ki so pravzaprav sestavljeni iz
               obstoječe sestave Slovenske vojske. Njihovo usposabljanje v tem trenutku, ki poteka v
               Rusiji se plačuje oziroma poteka prav iz naslova tega usposabljanja, ki  sodi v ta dodatek v dokončane
               pogodbe. Kar se tiče drugega vprašanja, se pravi, vprašanja nastajanja novih pogledov
               na tranzicijo v Afganistanu je pa tako, da v okvirih Zveze Nato tudi general Petraeus
               pripravlja novo strategijo. Mi računamo, da bomo na lizbonskem vrhu v novembru na
               zasedanju torej predsednikov Vlad in držav članic Nata in pa ministru za obrambo
               drugih udeleženih verjetno tudi prediskutirali novo strategijo, ki se po Petraeusu
               imenuje strategija tranzicije. Pri nastajanju te strategije sodelujejo tudi
               strokovnjaki iz naše države, od direktorjev za obrambno politiko do direktorjev za
               varnostno politiko iz Ministrstva za zunanje zadeve. Kar se tiče nastajanja pogleda
               Slovenije smo mi skladno s sklepom Odbora za obrambo dobili tudi sklep Vlade
               Republike Slovenije, da pristopimo k izdelavi strategije nadaljnjega sodelovanja
               Republike Slovenije v Afganistanu, skladno s tem, kar je bil sklep Odbora za zunanjo
               politiko in na tej podlagi, na podlagi vladne odločitve bo Ministrstvo za zunanje
               zadeve skupaj z Ministrstvom za obrambo opredelilo metodologijo nastanka te nove
               skupne strategije, za katero je bilo dogovorjeno, da se predloži do konca letošnjega
               leta.</p>
            </sp>
            <sp xml:id="SDT5-OZO-Redna-016-2010-09-30.sp5">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Dodatno vprašanje, gospod Anderlič.</p>
            </sp>
            <sp xml:id="SDT5-OZO-Redna-016-2010-09-30.sp6">

               <speaker>ANTON ANDERLIČ:</speaker>

               <p>Jaz predlagam, da dopisne oblike ali pa do naslednje seje pojasnite tako prvo
               vprašanje kot drugo.</p>
               <p>Kajti, po meni znanih podatkih in to, kar je v medijih poudarjeno je na osnovi tega
               sporazuma med Rusko federacijo in Slovenijo bilo zaprto 56.5 milijona evrov na računa
               Svetlika in v nadaljevanju nobenih klirinških dolarjev ni več govora, ampak so US
               dolarji, 7 milijonov plus 11, itd., ampak da ne bi tukaj sedaj siloviti, ker
               verjamem, da niste bili pripravljeni, verjetno ste spremljali medije pa ste to
               prebrali. Preprosto mene zanima in bi bilo prav, da davkoplačevalcev povemo, odločili
               smo se za ladjo, takrat so bile okvirne cifre podane, tudi na začetku se ni vedelo,
               da bo potrebno doplačilo, govorim še o prejšnjem mandatu, da bo treba za oborožitev,
               za usposabljanje, za mednarodnega agenta dodati še recimo po tem podatkih približno
               20 milijonov US dolarjev, ne klirinških dolarjev in sedaj bi bilo prav, da, ker je to
               praktično v zaključni fazi in da je že z naše strani skoraj, da prevzeta ne pa
               dokončno seveda umeščena v naš pač ta ustroj, da to pripravite, da bi vedeli, kaj bo
               pomenilo.</p>
               <p>Jaz mislim, da je to bolj korektno, drugače vam lahko jaz te stvari dam, ker jih
               berem iz sredstev javnega obveščanja in bi bilo zelo narobe, da bi si javnost narobe
               predstavljala. Ni vseeno, ali je 34 milijonov klirinških dolarjev ali je 56 milijonov
               evrov v zapiranju, ampak iz teh papirjev, kar jaz lahko vidim, so številke korektne,
               točne, zato bi bilo to prav narediti.</p>
               <p>Kar se pa drugega vprašanja tiče pa prav tako, ker je iz medijev mogoče prebrati.
               Zahodne države morajo spremeniti strategijo v Afganistanu in boj proti mednarodni
               mreži Al Kaida ter Talibanom utemeljiti predvsem na pogajanjih in ne na vojaški sili
               po poročanju francoske tiskovne agencije AIP, ocenjuje mednarodni institut za
               strateške študije v London in potem citirajo ameriške in vse ostale zadeve. Mene
               preprosto zanima, povedali ste in to se mi zdi velik korak naprej v razumevanju naše
               vloge, da sedaj proučujete, kako naprej, kakšne bi bile naše ideje, da preprosto do
               naslednje seje pripravite pač mogoče mnenje ali odnos do te študije,  ki je tudi nam pravzaprav dala
               neka izhodišča in konec koncev smo mi v tej skupini, ker gre konec koncev tako za
               članice Zveze Nato in strokovnjake znotraj te strukture. Rekli ste, da tudi nekateri
               naši tam sodelujejo in da na te obe stvari odgovorite na naslednji seji oziroma v
               pisni obliki.</p>
            </sp>
            <sp xml:id="SDT5-OZO-Redna-016-2010-09-30.sp7">

               <speaker>PREDSEDNIK JOŽEF JEROVŠEK:</speaker>

               <p>Dobro. To ni bilo vprašanje, to je bil predlog, jaz upam, da ste ga vzeli na znanje,
               vam bom dal tudi besedo. Gospa ministrica, samo še eno kratko vprašanje bi jaz
               imel.</p>
               <p>V ponedeljek smo na slovesnosti v Novem mestu pospremili na pot ali pred odhodom naš
               14. kontingent Slovenske vojske v misiji ISF, ki bo nastopal kot samostojni OMLT.
               Mene samo zanima, ali je njihov odhod in pa tudi povratek predhodnega kontingenta
               sedaj logistično urejen, glede transporta in vsega tega, ali se lahko pri kakšnem
               povratku ali njihovem odhodu pojavijo tudi kakšni zapleti kot so se že v preteklosti
               pojavljali pri odhodu in pri povratku naših vojakov iz Afganistana? Izvolite.</p>
            </sp>
            <sp xml:id="SDT5-OZO-Redna-016-2010-09-30.sp8">

               <speaker>DR. LJUBICA JELUŠIČ:</speaker>

               <p>Hvala. Da ne bi ostale nekatere stvari že danes neodgovorjene bi glede stroškov za
               nabavo ladje in pa celotnega aranžmaja z rusko federacijo iz naslova klirinškega
               dolga, vendarle rada povedala, da vprašanje, ki ste ga postavili, spoštovani gospod
               poslanec, se je nanašalo na nabavo ladje, jaz sem vam tudi odgovor dala za ladjo. V
               celotnem aranžmaju pri povračilu klirinškega dolga pa je šlo še za protizračne
               sisteme Igla, ki jih je prejšnja vlada tako kot tudi nabavo ladje dogovorila v okviru
               povračila tega klirinškega dolga in v številu, ki jo vi navajate je treba ušteti ali
               pa odšteti, kot vam je lažje, te protizračne sisteme Igla, ki so bili v višini,
               približno 17 milijonov klirinških dolarjev.</p>
               <p>Strinjam se s tem, da bomo na pisni način predstavili poročilo o stroških za to ladjo
               in za celotni dolg oziroma način povračila klirinškega dolga, tudi zaradi tega, ker
               bo prav, da v različnih valutah zapišemo, koliko kakšna stvar stane, da nebo teh
               zmešnjav nenehnih, ki verjamem, da begajo medije in javnost. Mi smo hoteli opozoriti
               na zavajanje, ki se je zgodilo v preteklih 14-ih dnevih s podatkov od novih dodatnih
               15-ih milijonih za Ministrstvo za obrambo in smo vam hvaležni, da ste to vprašanje
               tudi odprli, zaradi tega, ker bi Ruska federacija svojega klirinškega dolga do
               Slovenije na tak način z gotovino ne zapirala, če ne bi šlo za dokončanje ladje.
               Moram povedati, da se je nasprotna stran pri svojem delu pogodbe obnašala skrajno
               korektno, skratka, tako kot je bilo dogovorjeno tako so tudi naredili.</p>
               <p>Kar se tiče povpraševanja odhoda v Afganistan. Kontingent odhaja v večih skupinah in
               eden del borcev, ki so bili v ponedeljek tam je že šlo na pot. So tudi že v
               Afganistanu. Več delov teh pripadnikov in pripadnic je na poti torej v oktobru.
               Natančno, kako je urejen prevoz bo povedal načelnik generalštaba. Naj pa povem, da
               ena pripadnica in sicer v našem kontingentu številka 14 je namreč 88 slovenskih
               vojakov, dva civilna strokovnjaka in 11 ameriških vojakov. Od teh dveh civilnih
               strokovnjakov, je ena civilna strokovnjakinja v Afganistanu že od konca avgusta, eden
               civilni strokovnjak, tisti, ki je bil v postroju v ponedeljek bo pa šel v sredini
               oktobra na pot. Tako da, potujejo v različnih časovnih obdobjih. Mi smo tudi, zaradi
               njihove varnosti datume poskušali zadržati, ker smo  bili opozorjeni, da širjenje natančnih podatkov, kdaj
               posamezni kontingenti pridejo, lahko vpliva na varnost ljudi, ko pridejo v
               Afganistan. In tudi v zvezi s tem, prosimo tudi za razumevanje, da dokler ne bodo vsi
               tam ne bomo natančneje govorili, kdaj so prišli.</p>
               <p>Bi pa predlagala, če lahko načelnik še dopolni odgovor v zvezi z urejenostjo
               prihodov, povratka iz Afganistana, ki pa so, tako kot je bilo tako v lanskem letu
               vezani na prevoze, ki nam jih zagotavljajo v okviru programov mednarodne sile, ampak
               ti prevozi so urejeni, so načrtovani, lahko pa pride do zamikov za dan dva, zaradi
               posebnih okoliščin na letališčih ali v Haratu ali je drugje.</p>
            </sp>
            <sp xml:id="SDT5-OZO-Redna-016-2010-09-30.sp9">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Te posebne okoliščine so bile tudi v Bruslju, ko smo se vračali, tudi
               drugače od voznega reda, zaradi stavke. Gospod načelnik, izvolite.</p>
            </sp>
            <sp xml:id="SDT5-OZO-Redna-016-2010-09-30.sp10">

               <speaker>GOSPOD _____:</speaker>

               <p>Hvala za besedo, gospod predsednik. Spoštovani zbrani.</p>
               <p>Načrtovani premiki kontingenta in vračanje 13-ke sedaj v Sloveniji potekajo tako kot
               je bilo načrtovano. Tisto, kar je bilo do sedaj planirano je realizirano z izjemo
               dveh svarunov, ki bi sicer morale biti v Afganistanu, ampak to nismo uspeli
               pripeljati v Afganistan. V Afganistanu je iz 14 kontingenta prisotno skupaj 33
               pripadnikov, ostali, ki so še doma bodo šli čez dva tedna, tako kot je načrtovano.
               Tako kot smo vas že informirali na zaprti seji je prevoz v preostanka vojakov v
               Afganistanu in vračanje tistih, ki prehajajo v domovino povezano s tem, da pripeljemo
               novi kontingent v Shindat in potem tam poberemo vojake, ki se vračajo domov.</p>
               <p>Mi pričakujemo, da bodo ti premiki šli tako kot je načrtovano, ko mi rečemo, tako kot
               je načrtovano, seveda mislimo v danih okvirjih. Ti dani okviri niso na uro in minuto,
               ampak so v razponu, dveh, treh dneh, kar je odvisno od razpoložljivosti transportnih
               sredstev, ki jih dajo prevozniki ali pa seveda tudi od vremena. Pri premiku v
               Afganistan je to čakanje na različnih lokacijah, kjer je vkrcavajo malo manj
               občutljivo, seveda bolj občutljivo je takrat, kadar svojci čakajo vojake, ko se
               vračajo nazaj. Hvala lepa.</p>
            </sp>
            <sp xml:id="SDT5-OZO-Redna-016-2010-09-30.sp11">

               <speaker>PREDSEDNIK JOŽEF JEROVŠEK:</speaker>

               <p>Gospod Anderlič, imate še vprašanje?</p>
            </sp>
            <sp xml:id="SDT5-OZO-Redna-016-2010-09-30.sp12">

               <speaker>ANTON ANDERLIČ:</speaker>

               <p>Saj to v tistem tretjem delu je, tako kot pravi ministrica, potrebno je javnosti
               povedati, glede na to, da se o tem vprašanju v zvezi z ladjo že dolgo časa tudi
               polemično razpravlja. Ampak, kot je meni znano, zato je treba priti do točnih
               podatkov, je Ministrstvo za obrambo z ruskim, državnim podjetjem, Rosso Boro eksport
               sklenilo 5 pogodb in eden del je bil zaprt s klirinškim dolgom in sicer dobava ladje
               Svetljak in raketnih sistemov je bila izvedena na tak način kot kompenzacijski posel,
               medtem ko je za potrebno nabavo Centra za opravljanja z ognjem, bojnega kompleta
               streliva in usposabljanja je potrebno zagotoviti še 7 pa pol milijonov, ter za
               plačilo DDV po vseh petih pogodbah pa še nadaljnjih 11 milijonov, US dolarjev, ne
               klirinških dolarjev, to je v javnosti mogoče prebrati. Zato se mi zdi, da je treba to
               pojasniti in reči, to je paket, toliko nas bo stalo, ker smo to pred dvema, tremi
               leti se tako odločili in zadeva mora biti, potem pod črto jasna. Zato se mi zdi, da
               je to prav na način kot je ministrica predlagala, da zaključimo to razpravo.</p>
            </sp>
            <sp xml:id="SDT5-OZO-Redna-016-2010-09-30.sp13">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Ne vidim več drugih želja za postavljanje vprašanj, zaradi tega
               zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O PREPOVEDI PROIZVODNJE
                  PRODAJE IN UPORABE KASETNEGA STRELIVA -</title> Državnem zboru v obravnavo po rednem
               postopku predložila skupina poslancev, prvopodpisani gospod Anton Anderlič. Je
               objavljen na spletni strani Državnega zbora v Poročevalcu z dne 21. 7. 2010. Kot
               gradivo ste prejeli mnenje Zakonodajno-pravne službe, mnenje Vlade RS, mnenje
               Komisije DS za državno ureditev.  Do izteka poslovniškega roka mi bilo vloženih amandmajev. Pričenjam
               drugo obravnavo predloga zakona v kateri bomo opravili razpravo in glasovanje o
               posameznih členih predloga zakona. Želi predlagatelj zakona podati dopolnilno
               obrazložitev k členom predloženega zakona? Gospod Anderlič, izvolite.</p>
            </sp>
            <sp xml:id="SDT5-OZO-Redna-016-2010-09-30.sp14">

               <speaker>ANTON ANDERLIČ:</speaker>

               <p>Hvala lepa. Skupina poslancev je vložila ta zakon z namenom, da se utrdi, tako kot
               predvideva tudi 9. člen iz konvencije, ta obveza, da bo Slovenija uničila kasetno
               strelivo, da bo jasno se zavezala, da bo kaznovala tiste, ki bodo grešili. V 9. členu
               je nesporno jasno, država pogodbenica sprejme vse ustrezne pravne, upravne in druge
               ukrepe za izvajanje te konvencije, vključno z uvedbo kazenskih sankcij za
               preprečevanje in zatiranje dejavnosti, ki je državi pogodbenici prepovedana po tej
               konvenciji in jo opravljajo osebe ali se opravlja na ozemlju v njeni pristojnosti ali
               pod njenim nadzorom. Skratka, konvencija sama po sebi po našem pravnem redu deluje
               direktno, se uporablja neposredno in na ta način je razumeti tudi sugestije, opazke
               ali pripombe Zakonodajno-pravne službe, ki opozarja tudi na nekatere stvari, ki so
               povezane s kazenskim zakonikom in tako naprej kar se tiče vprašanja kazenskih sankcij
               v primeru kršitve konvencije oziroma zakona.</p>
               <p>Treba je vedeti, da je Državni zbor Republike Slovenije v preteklih petih, šestih
               letih bil zelo aktiven še pred tem, predno se je ta konvencija v okviru Organizacije
               združenih narodov sprejela, in preden so jo te države, ki jih je danes, mislim da
               119, tudi sprejele, da je že pred tem bila Republika Slovenija bila aktivna pri
               oblikovanju skupne deklaracije konference iz Osla o kasetnem strelivu iz leta 2008 in
               da smo se kaj kmalu pridružili tistim državam na čelu tega gibanja, če lahko tako
               rečemo, humanega, humanitarnega prispevka držav so bile predvsem predsednica
               avstrijskega parlamenta in predsednica norveškega parlamenta, ki so nas spodbujali v
               tistem času, da je treba kaj narediti. In Državni zbor je resda sprejel leta 2007
               deklaracijo z namenom, da čim več naredimo za to. Takrat, moram reči zelo iskreno, da
               niti nisem vedel, da posedujemo 1.800 kosov kasetnega streliva, ker takratno obrambno
               ministrstvo, niti vojska, nihče ni povedal, da mi s tem sploh razpolagamo. To sem
               izvedel šele kasneje, ko je ta konvencija, ki je bila sprejeta kasneje 2009, ko je
               zahtevala, da se prijavi oziroma 2008 je bila sprejeta, da se prijavi kaj vse imamo
               in iz tistega ven smo mi razbrali, da bi bilo prav, da storimo tudi kaj doma.</p>
               <p>Cilj predlagateljev tega zakona je predvsem ta, da se skrajša rok 8 let. Tudi s
               podporo predsednika Vlade, ki zagotavlja v odgovoru na poslansko pobudo, da bi v letu
               2011 in 2012 bilo to primerno in lahko to naredimo na ta način, da zagotovimo
               sredstva in tudi izpeljemo vse, kar je potrebno, od razpisov do dejanske oddaje
               naročila in uničenja.</p>
               <p>Nekaj je bilo vprašanj po tem času po sprejemu Zakona o ratifikaciji 15. julija 2009
               v Državnem zboru in nekaj odgovorov, predvsem pa nejasnosti iz odgovorov kdaj se bo
               to zgodilo. Kajti, treba je vedeti, da konvencija predvideva 8 letni rok  z možnostjo zaprositve za
               podaljšanje tega roka za uničenje, kar je povsem negotovo, dve leti je še do konca
               mandata te vlade, pa vmes bosta še dva mandata, recimo, vprašanje je, kako bo kakšna
               vlada gledala na to, ali bo to naredila zadnji trenutek ali bo pristopila prej k tem
               uničenju. To je predvsem bil ta osnovni namen in da se že v tem zakonu pokaže na to,
               da je vsak tisti, ki se bo prekršil proti tem zakonu, mu zagroženo toliko in toliko
               osnovne kazni, saj tudi danes smo videli, da recimo za enega našega kolega je bilo
               zahtevana 4 leta in 7 mesečna zaporna kazen, dobil je pa 5 let in še nekaj čez.
               Torej, pomeni, da če se oceni ali če sodišče ugotovi, da je to, kar je tukaj
               predvideno preskromno se lahko to tudi poveča. Jaz bi v nadaljevanju predvsem prosil
               to, da poskušamo razumeti in tudi sem vesel, da so se nekatere stvari tako od
               predsednika Vlade, kot tudi nekateri na obrambnem ministrstvu, Slovenski vojski
               pravzaprav lotili tega problema resno. In pričakujem, da bo tudi dve leti rok
               predolg, ampak kljub vsemu se mi zdi, da je to prava zadeva. Zato predlagam, da danes
               opravimo razpravo o namenu, o ciljih tega zakona. Mi smo pripravili predloge za
               spremembo dopolnitev glede na pomisleke Zakonodajno-pravne službe. Osredotočili bi se
               pa samo na namen, na cilje in na rok za uničenje tega streliva. Če bo to doseženo v
               krajšem roku toliko bolje, se bomo uvrstili med države brez tega streliva. Mi pa
               imamo izkušnje tudi na teh prostorih iz pred 20 let, kaj kasetno strelivo pomeni.
               Nobenih prestižnih, nobenih drugih namenov. Razumevanje desetletnih prizadevanj tudi
               Unicefa in nekaterih drugih mednarodnih organizacij. Na konferencah je bilo
               deklaracij sprejetih nešteto. Šteje, po našem trdnem prepričanju, samo tisto, kar
               država zaveže z zakonom in kar dejansko tudi naredi. V tem smislu bi potem ob koncu
               razprave videli, ali je mogoče na rediti danes tudi popravke teh členov. Če ne, bi pa
               predlagal tudi predsedniku, da mogoče na osnovi te razprave na redimo prihodnji teden
               kratko sejo in pripravimo zakon oziroma amandmaje na način kot bi iz razprave
               sledilo, da se ne bi tukaj pink pongali, ker konce koncev gre za, verjamem, vsem isti
               cilj, da Slovenija postane dežela brez tega streliva, da je prepovedan kakršenkoli
               transport, kakršnokoli igračkanje s temi stvarmi in da je to na koncu kaznivo, kar je
               že itak po drugih zakonih. Prej sem omenil nek primer, ki je tudi iz tega naslova
               posedovanja prepovedanega orožja tudi kakšen mesec si prislužil.</p>
            </sp>
            <sp xml:id="SDT5-OZO-Redna-016-2010-09-30.sp15">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Želi predstavnik Vlade? Gospa ministrica ali želite besedo? Izvolite.</p>
            </sp>
            <sp xml:id="SDT5-OZO-Redna-016-2010-09-30.sp16">

               <speaker>DR. LJUBICA JELUŠIČ:</speaker>

               <p>Najlepša hvala za besedo. Jaz bi v dveh delih predstavila stališče Vlade, in sicer v
               prvem delu bi vam predstavila stališče Vlade glede kasetnega streliva in njegovega
               uničevanja. V drugem delu pa bi predstavila stališče glede predlaganega zakona, tako
               kot je bil dan v proceduro, in sicer predlog zakona o prepovedi proizvodnje, prodaje
               in uporabe kasetnega streliva.</p>
               <p>Vlada je v lanskem letu, ko se je sprejemal rebalans, bila deležna opozoril in
               pričakovanja Državnega zbora in nekaterih poslancev, tudi pobudnikov tega gradiva, da
               bi bilo treba kasetno strelivo čim prej uničiti. Zavedali smo se, da v letu 2009 s
               sredstvi, ki so nam takrat ostala na razpolago in zavedajoč se, da je postopek
               uničevanja streliva dokaj zahteven, v lanskem letu tega posla nismo  začeli oziroma ga nismo mogli predvideti,
               pač pa smo v proračunu za leto 2010 poskušali očuvati tako rekoč nekaj sredstev s
               katerimi bi bilo mogoče uničevati oporečno strelivo in tudi granate kasetnega
               streliva za havbice 155 milimetrov, s katerimi razpolaga Ministrstvo za obrambo.
               Zavedali smo se tudi da je naša država s tem, ko je ratificirala konvencijo o
               kasetnem strelivu 15.7.2009, s tem tudi ugotovila oziroma potrdila da ta konvencija
               stopi v veljavo 1.8.2010, se pravi 1. avgusta 2010 je konvencija stopila v veljavo in
               s tem postala sestavni del našega notranjega pravnega reda. Mi smo na Ministrstvu za
               obrambo začeli s postopki obrambnega naročila uničenja streliva raket in minsko
               eksplozivnih sredstev že pred tem 1.8.2010. S tem postopkom smo tudi seznanili že
               Odbor za zunanjo politiko, ki nas je spraševal po naših ukrepih v zvezi z
               uresničevanjem konvencije o prepovedi kasetnega streliva. Mi smo obrambno naročilo za
               uničevanje streliva, raket in minsko eksplozivnih sredstev zapisali oziroma vpisali
               tudi naročilo za uničenja 1080 granat kasetnega streliva za havbice kalibra 155
               milimetrov zato, ker toliko kosov tega streliva ministrstvo za obrambo poseduje in
               20. maja 2010 je medresorska komisija, ki je sestavljena iz strokovnjakov različnih
               ministrstev in je dolžna dajati soglasja za obrambna in zaupna naročila, torej ta
               medresorska komisija je izdala soglasje za izvedbo naročil. Se pravi ta postopek
               formalno gledano teče od 20. maja 2010 dalje. Po tem, ko je medresorska komisija to
               soglasje izdala smo 21.6.2010 podpisali sklep o začetku postopka za uničenje streliva
               in ta sklep oziroma mednarodni razpis smo objavili 6. avgusta 2010 na portalu
               evropske obrambne agencije. Skratka, mi smo že preden je konvencija stopila v
               veljavo, to je 1.8.2010, sprožili vse tiste postopke, ki so znotraj država potrebni
               za to, da se začne takšne vrste obrambno naročilo in 6. avgusta, se pravi šest dni po
               začetku veljave konvencije, smo naročilo že objavili na portalu evropske obrambne
               agencije. Po izteku roka, ki je bil postavljen v tem naročilu, smo prejeli sedem
               ponudb in zdaj smo v fazi dopolnjevanja in pogajanj v zvezi z vsemi ponudniki in
               predvideno je, da bi pogodbo o uničevanju sklenili najbrž že v oktobru, najkasneje v
               novembru in mi pričakujemo, da se bo začelo uničevanje tega streliva tako oporečnega
               kot teh granat s kasetnim strelivom, da se bo začelo že v letošnjem letu in seveda
               ker je tega veliko, nadaljevalo v prihodnje leto, v začetek prihodnjega leta.
               Ocenjujemo, da smo s temi svojimi dejanji na Ministrstvu za obrambo podprli
               prizadevanja slovenskega državnega zbora in tudi poslancev v domačem in mednarodnem
               okolju glede tega, da bi naša država bila med tistimi, ki se bodo kasetnega streliva
               znebile med prvimi, se pravi, da bo tudi predstavnik Ministrstva za zunanje zadeve,
               ki bo sedaj skladno z zahtevo konvencije, ki pravi, da je treba v šestih mesecih po
               uveljavitvi konvencije poročati generalni skupščini Združenih narodov o ukrepih, ki
               so jih posamezne države sprejele glede dinamike uničevanja tega streliva, to se
               pravi, da bo ta naš predstavnik lahko res že poročal v teh šestih mesecih, da smo
               ukrenili celo vrsto stvari, ki bodo rok, ki ga je konvencija postavila, in to je osem
               let za uresničenje vsega tistega kar konvencija predvideva, torej da bo ta rok, ko bo
               šlo za Slovenijo vsaj glede uničenja streliva, dosežen bistveno, bistveno prej.</p>
               <p>Gremo še k vsebini zakona oziroma Predloga zakona o prepovedi proizvodnje prodaje in uporabe
               kasetnega streliva kot je bil vložen. Stališče Vlade glede tega zakona je, da je
               zakon nepotreben, saj je naša država že ratificirala konvencijo o kasetnem strelivu
               in z ratifikacijo, z Zakonom o ratifikaciji 15.7.2009 je ta konvencija z vsem kar je
               v njen napisano postala sestavni del slovenskega pravnega reda. In se uporablja
               neposredno skladno z Ustavo kot mednarodna pogodba.</p>
               <p>Drugič. Zakon o ratifikaciji določa, da je za izvedbo konvencije pristojno
               Ministrstvo za obrambo. Ker ta predloženi zakon govori o tem v svojem 2. členu, da je
               potrebno prijaviti vse kasetno strelivo od začetka veljave tega zakona Ministrstvu za
               obrambo, smatramo, da je ta 2. člen nepotreben, kajti že za samo konvencijo in z
               Zakonom o ratifikaciji konvencije je prav Ministrstvo za obrambo pristojno za izvedbo
               konvencije, se pravi, da dvakrat določimo isti organ za izvedbo določene naloge.</p>
               <p>Predlog govori v 3. členu o posebnem sankcioniranju tistih, ki bi kršili ta zakon in
               naše stališče je, da kazenske sankcije, ki se jih želi uveljaviti s tem 3. členom, so
               že zajete v obstoječem kazenskem zakoniku, in sicer v točki, ki govori o nedovoljeni
               proizvodnji in prometu z orožjem in strelivom.</p>
               <p>Pri razlikah med obstoječim Zakonom o ratifikaciji konvencije o kasetnem strelivu in
               sami vsebini konvencije o kasetnem strelivu in tem kar je sedaj predloženo v
               obravnavo bi radi ugotovili še naslednje. Prvič, zakon, ki bi ga želeli sprejeti
               sedaj dodatno v Državnem zboru k tistemu zakonu, ki je bil že lansko leto 15.7.
               sprejet, bi moral biti če drugo ne vsaj skladen s tistim kar je bilo že sprejeto
               15.7.2009. Drugič. Zakon, ki ga imamo danes v obravnavi v eni točki odstopa od
               tistega kar predvideva konvencija in sicer, ko gre za rok v katerem naj bi se kasetno
               strelivo uničilo. Konvencija je predvidela rok uresničevanja vseh stvari, ki so s
               konvencijo predpisane in jih je veliko, bistveno več kot samo uničevanje streliva,
               torej konvencija je predvidela osemletni rok, zakon, ki ga imamo pred sabo pa
               predvideva rok dveh let po začetku veljave tega predloženega zakona. Mi smo ravno s
               tem kar vam poročamo o postopkih, ki smo jih doslej izpeljali, želeli povedati, da bo
               naše delovanje šlo v smeri, da bomo zagotovo kasetno strelivo uničili v roku, ki je
               krajši od dveh let kot ga predvideva ta zakon in zato tudi v tem smislu mi menimo, da
               bi bilo nepotrebno opraviti celoten zakonodajni postopek za nekaj kar v vsakem
               primeru že izvajamo, torej imamo že v postopku izvedbe.</p>
               <p>Kot rečeno naj zaključim še enkrat s tem, naše stališče je, da bomo podprli potrebo
               Državnega zbora in Republike Slovenije, da se v mednarodnem okolju pokaže kot država,
               ki je med prvimi uresničila konvencijo o kasetnem strelivu in to bomo naredili, kot
               rečeno, že z izvedbo postopka uničenja v letošnjem in v prihodnjem letu.</p>
            </sp>
            <sp xml:id="SDT5-OZO-Redna-016-2010-09-30.sp17">

               <speaker>PREDSEDNIK JOŽEF JEROVŠEK:</speaker>

               <p>Hvala lepa...<stage>/oglašanje iz klopi./</stage>... Proceduralno? ..<stage>/oglašanje iz klopi./</stage>...Ni
               čisto običajno, gospod Anderlič. Ali vztrajate ali se boste potem kot prvi
               razpravljavec? Bi dal poročevalcem besedo. Predstavnico Zakonodajno-pravne službe bi
               prosil, če ima dodatno pojasnilo. 
               </p>
            </sp>
            <sp xml:id="SDT5-OZO-Redna-016-2010-09-30.sp18">

               <speaker>GOSPA ___________:</speaker>

               <p>Hvala za besedo. Zakonodajno-pravna služba je predlog zakona preučila z vidika svojih
               pristojnosti, se pravi skladnosti z Ustavo, pravnim sistemom iz
               zakonodajno-tehničnega vidika. Ta problematika kasetnega streliva, kot je bilo danes
               tukaj že večkrat poudarjeno, je sicer urejena v konvenciji o kasetnem strelivu, ki jo
               je Državni zbor ratificiral z zakonom in zato ta konvencija kot mednarodna pogodba v
               skladu z 8. členom Ustave Republike Slovenije se uporablja neposredno. Zato je naše
               prvo opozorilo bilo usmerjeno v to načelno neposredno uporabnost iz katerega izhaja,
               da je treba nujno sprejeti samo tiste predpise, ki so nujno potrebne za zagotavljanje
               neposredne uporabnosti te konvencije pri odločanju o pravicah in obveznostih
               posameznikov oziroma povedano z drugimi besedami, treba je sprejeti samo predpise, ki
               zagotavljajo izvajanje tistih določb konvencije, ki niso neposredno uporabne. Ostali
               poudarki, ki izhajajo iz našega pisnega mnenja pa se osredotočajo še na predlog
               zakonskega besedila, ki bi ga bilo treba preoblikovati tako, da bi imel tipizirano
               notranjo ureditev kot izhaja iz uveljavljanja nomotehnike, se pravi predmet zakona
               določanja osnovnih pojmov. K posameznim členom pa imamo naslednje pripombe, in sicer
               k 1. členu je treba pojasniti pojme, ki so uporabljeni v razmerah do obrazložitve, ki
               definira pojem posredovanja v samem predlogu besedila 1. člena ni zajet. Prav tako
               ocenjujemo, da bi bilo treba v zakonu opredeliti kot osnovni pojem kasetno strelivo.
               Sicer pa se je glavnina našega mnenja ukvarjala s 3. in 4. členom. S 3. členom je
               namreč neko dejanje inkriminirano, se pravi je določeno kot kaznivo dejanje, zato se
               zaradi tega odpira vprašanje tako imenovane stranske kazenske zakonodaje, se pravi
               določanje kaznivih dejanj izven posebnega dela kazenskega zakonika. Stranska kazenska
               zakonodaja je na splošno odsvetovana zaradi negativnih posledic, ki jih ima z
               uveljavljanjem načela zakonitosti, kar ogroža posebni del Kazenskega zakonika po
               katerem bi naj bila vsa kazniva dejanja izčrpno zajeta. Poleg tega pa v mnenju
               izpostavljamo tudi kaznivo dejanje iz 307. člena Kazenskega zakonika v katerem je po
               naši oceni dejanje kot je določeno v 3. členu predloga tega zakona že inkriminirano.
               V 4. členu pa po naši oceni gre za vsebinsko ureditev vprašanja odvzema predmetov, se
               pravi varnostnega ukrepa, ki je tudi urejen v splošnem delu Kazenskega zakonika, ki
               kot sistemski zakon velja za vsa kazniva dejanja določena v pravnem redu Republike
               Slovenije. Hvala.</p>
            </sp>
            <sp xml:id="SDT5-OZO-Redna-016-2010-09-30.sp19">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. In še predstavnika Državnega sveta sprašujem, če želi besedo? Izvolite,
               gospod Vnučec.</p>
            </sp>
            <sp xml:id="SDT5-OZO-Redna-016-2010-09-30.sp20">

               <speaker>BOGOMIR VNUČEC:</speaker>

               <p>Hvala za besedo. Komisija Državnega sveta podpira sicer uničenje kasetnega streliva,
               se pa strinja bolj kot s predlagatelji z Vlado, da je Vlada ustrezno poskrbela, da za
               to obstajajo že druge neposredno izvršljive konvencije na tem področju, zato menimo,
               da je ta zakon nepotreben in ga ne podpiramo. Hvala.</p>
            </sp>
            <sp xml:id="SDT5-OZO-Redna-016-2010-09-30.sp21">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospod Anderlič, v okviru predstavitve, v okviru predlagatelja.
               Izvolite.</p>
            </sp>
            <sp xml:id="SDT5-OZO-Redna-016-2010-09-30.sp22">

               <speaker>ANTON ANDERLIČ:</speaker>

               <p>Jaz resnično ne razumem ali je res potrebno vse obnoviti kar se je s tem vprašanjem
               dogajalo zadnjih 7 let. Če hočete bom tudi to naredil. Že tako ali tako bi lahko pred
               sprejetjem konvencije, ker je Državni zbor sprejel deklaracijo in predlagal Vladi že
               leta 2007 naj poskrbi za to, da bo to strelivo uničilo, pa je potem trajalo tudi že
               to, da je Vlada rabila leto dni, pa smo parkrat pozivali, da je pripravila Zakon o
               konvenciji, ki smo ga lani sprejeli v dveh členih. Zakon o ratifikaciji konvencije
               nič ne govori o naših posebnih obveznostih in ...<stage>/nerazumljivo./</stage>.. dva člena sta.
               Ratificira se konvencija o kasetnem strelivu sprejeta v Dublinu 30. maja 2008 in
               drugič, konvencija je v izvirniku angleškem jeziku in prevodu v slovenskem jeziku.
               Leto dni je trajalo, da smo to dobili  iz Vlade v Državni zbor, pa smo neštetokrat opozarjali.
               Potem je Državni zbor lani sprejel na pobudo Odbora za zunanjo politiko, ki je
               pristojen za to stvar, priporočilo Vladi, da naj Slovenija oziroma Slovenska vojska,
               Ministrstvo za obrambo in tako naprej, čim prej in ne šele v osmih letih uniči zaloge
               kasetnega streliva in pripravi ustrezno zakonodajo, na osnovi 8. člena konvencije,
               tako kot konvencija tudi predvideva, kar sem citiral uvodoma. Ker je bilo letos 27.
               maja na tem odboru postavljeno poslansko vprašanje, kaj se dogaja. Ker je bil odgovor
               podan s strani Ministrstva za obrambo, ne bom šel, pravim še bolj nazaj, ampak vam
               povem samo to, kaj se je dogajalo v teh zadnjih treh letih. Na kar je seveda 27. maja
               tega leta bilo odgovorjeno, da iz te moke ne bo kruha, da iz tega ne bo nič, ker ni
               denarja in tako naprej. Po tem je sledilo neko dopisovanje, ki ga ne bom omenjal
               zdaj, sem pa pisal predsedniku Vlade, ki je 12. julija odpisal meni in seveda tudi
               predstavnikom Ministrstva za obrambo. Jaz sem potem še tistim, ki so takrat se
               izražali, da gre za moj projekt in ne vem kaj, tudi to pismo še dodatno poslal. Ker
               verjamem, da je to, kar je bilo 27. maja povedano, da ni denarja, da se je z
               rebalansom zmanjšal denar in da ga tudi nadalje ne bo, je bila to ta odločitev, da
               gremo v zakon, da z zakonom naložimo, da je treba neko obveznost narediti, pomoč
               ministrstvu, pomoč vladi, da bo ta postavka nesporno prišla v proračun. Po tistem
               datumu, ko se je ta mašinerija, kot pravim sprožila, je stekla tudi akcija glede teh
               naročil in podobno. Še enkrat pravim, da je ta predlog zakona bistven v tistem delu,
               ki nalaga skrajšanje roka uničenju, ostalo se naj uporablja smiselno. Prepričani smo
               tudi, da je to gotovo lahko v ponos vsem in ne razumem, zakaj je treba sedaj to pomoč
               vladi ali pa konec koncev pričakovanja tako slovenske javnosti, kot tistih, ki so se
               ukvarjali s temi vprašanji, najmanj sedem let, da se še to na koncu zaključi z
               zakonom in se reče, prav, vsak bo naredil svoje in še kako dobro bo slišati drugo
               leto, ko boste to uničili in ko boste svetovni javnosti tam, ko se boste srečevali
               povedali. Mi smo pa po konvenciji to vse že naredili in smo med prvimi in to je
               vseeno, zato ne vidim potrebe, da bi nekatere stvari razčiščevali in to ni naperjeno
               proti nikomur, ampak v pomoč.</p>
            </sp>
            <sp xml:id="SDT5-OZO-Redna-016-2010-09-30.sp23">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Samo, da odprem razpravo. To sem dal še kot predlagatelj uvodno
               obrazložitev dodatno. Sedaj odpiram razpravo. Prehajamo na razpravo in glasovanje o
               posameznih členih in razpravo o amandmajih, če bodo predlagani. Gospa ministrica, če
               lahko se prvi vključite, drugače se je gospod Kumer že prijavil tudi. Kar
               izvolite.</p>
            </sp>
            <sp xml:id="SDT5-OZO-Redna-016-2010-09-30.sp24">

               <speaker>DR. LJUBICA JELUŠIČ:</speaker>

               <p>Samo pojasnilo je potrebno. Zakon o ratifikaciji konvencije o kasetnem strelivu ima
               štiri člene. Prva dva člena sta napisana na začetku tega zakona. 1. člen govori, da
               se ratificira konvencija o kasetnem strelivu, ki je bila sprejeta v Dublinu, 30. maja
               2008. S tem se da sklepati, da je naša Vlada, ki je začela z delom 21. novembra 2008,
               zelo hitro pristopila k uresničevanju te konvencije oziroma predpostavk v zvezi z
               ratifikacijo te konvencije. 
               V 2. členu je celotno besedilo konvencije v angleškem jeziku in v prevodu v slovenski
               jezik. V 3. členu, ki je na zadnji strani gradiva se vidi, da je za izvajanje
               konvencije zadolženo Ministrstvo za obrambo Republike Slovenije, v 4. členu se pa
               vidi, da je ta zakon začel veljati naslednji dan po objavi v Uradnem listu Republike
               Slovenije in sicer kot mednarodna pogodba.</p>
               <p>Jaz si upam trditi, da je naša vlada v okviru svojih zmogljivosti, se pravi, od 21.
               novembra 2008 do 15. julija 2009 zelo hitro izvedla ratifikacijo konvencije o
               kasetnem strelivu in absolutno v pravem času, kajti konvencija kot mednarodni
               pogodbeni akt je začela veljati 1. avgusta 2010 in naša vlada je to skupaj z Državnim
               zborom, zahvaljujoč tudi hitremu delu Državnega zbora, to konvencijo z zakonom
               ratificirala 15. 7. 2009. Skratka, jaz mislim, da lahko in vladi in Državnemu zboru
               izrečemo pohvalo za to, da je vse postopke doslej izvedla zelo hitro, kar se tiče
               Republike Slovenije in mislim, da tudi postopke, ki jih sedaj peljemo na Ministrstvu
               za obrambo izvajamo na način, da bistveno presegamo pričakovanja mednarodne
               skupnosti. Namreč, mednarodna skupnost pričakuje in tako je konvencije predpisala, da
               sploh s členom, ki govori o pregledni konferenci, da bo na pregledni konferenci, ki
               bo po šestih mesecih, po uveljavitvi konvencije predstavljeno, kakšne ukrepe
               nameravajo države sprejeti v zvezi z uresničevanjem te konvencije. Mi smo šli daleč
               naprej, mi ne samo, da bomo govorili čez šest mesecev; torej prvi avgust plus 6
               mesecev, da bomo govorili o tem, kakšne ukrepe bomo sprejeli. Nasprotno. Mi bomo že v
               tem času lahko povedali, da smo sprejeli konkretne ukrepe in jih začeli izvajati v
               zvezi z uničevanjem tega streliva. Prosim, da se to vseeno spoštuje, vsaj kar se moje
               vlade tiče.</p>
            </sp>
            <sp xml:id="SDT5-OZO-Redna-016-2010-09-30.sp25">

               <speaker>PREDSEDNIK JOŽEF JEROVŠEK:</speaker>

               <p>Replika, gospod Anderlič.</p>
            </sp>
            <sp xml:id="SDT5-OZO-Redna-016-2010-09-30.sp26">

               <speaker>ANTON ANDERLIČ:</speaker>

               <p>Še enkrat. Lepo vas prosim, da se ne počutite ogrožene. Jaz nisem naslovil na to
               Vlado ali na kogarkoli nobenega očitka. Jaz sem samo govoril o datumih, kdaj se je
               kaj dogajalo in da se je pač dogajalo tako, kot se je. Še enkrat ponavljam, kaj boste
               čez 6 mesecev naredili, tudi po 9. členu konvencije pravi, da je treba sprejeti
               pravne in druge zavezujoče stvari znotraj države. Če mi rečemo konvencijo smo
               naredili, zakon smo sprejeli in oddali smo naročilo, to je bistveni presežek. Drugače
               vam pa pravim, z datumom 6. 6., imam tukaj pismo, ne bom citiral vse, glava je
               Ministrstvo za obrambo, pa še nekaj naprej, kjer pravi "poskušali smo vam pojasniti,
               da lahko vaš projekt v narekovajih, v času, ko ni druge prioritete, počaka. Ne bom
               vsega naprej čital, kajti ni dostojno te hiše. Ni dostojno te hiše. Tako, da bi
               končali s tem, kdo koga tukaj kaj zaslišuje ali pa karkoli in na osnovi tega pisma
               sem potem pisal predsedniku Vlade, ki je odgovoril s tem pismom in zato lepo prosim,
               nihče ni bil na tapeti. Jaz sem pričakoval od prejšnje Vlade seveda, ker smo sprejeli
               v Državnem zboru deklaracijo, da bo naredila kaj več. Takrat niti izvedeli nismo,
               koliko tega imamo. Pri novi Vladi, kar je za pohvaliti, smo vsaj izvedeli, koliko
               tega streliva imamo. Torej je napredek. Toda od marca do novembra ni bilo vloženega
               zakona o ratifikaciji v Državni zbor, je samo po sebi razumljivo. To, da ste potem,
               ko ste to ugotovili, pa ne vi, ampak zunanje ministrstvo, ko je to pripravilo v imenu
               Vlade in je Vlada to poslala, v Državnem zboru je bilo relativno hitro in v tem delu
               je zagotovo treba pohvaliti to Vlado.</p>
            </sp>
            <sp xml:id="SDT5-OZO-Redna-016-2010-09-30.sp27">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj ima besedo kolega Kumer, se je priglasil k besedi.</p>
            </sp>
            <sp xml:id="SDT5-OZO-Redna-016-2010-09-30.sp28">

               <speaker>DUŠAN KUMER:</speaker>

               <p>Hvala za besedo. Jaz bom začel na tem koncu. Jaz mislim, da naša osnovna ideja
               preokupacija mora biti, da čim prej kasetno orožje, ki se nahaja v tem slovenskem
               prostoru izgine iz slovenskega prostora. Se pravi, da se uniči. Zato jaz idejo o tem,
               da je ta rok, ki je opredeljen h konvenciji podpiram, da ni skrajni rok 8 let, ampak
                   da v Sloveniji ta skrajni
               rok spravimo na dve leti. Tukaj jaz te stvari podpiram. Drugače pa mislim, da je sama
               vsebina konvencije dovolj močan zakonski akt, na podlagi katere seveda lahko v državi
               strežemo tej zadevi in ne nazadnje nato naložen tudi kazenski zakonik, tako kot je
               bilo rečeno, ki opredeljuje tudi inkriminirana dejanja na tem področju. Zato hočem še
               enkrat povedati in bom tako rekel. Čisto nič odveč ni, če je na podlagi 3. člena
               konvencije, ki imamo, ki govori v 2. točki, država pogodbenica se zavezuje, da bo čim
               prej, vendar najpozneje 8 let po začetku veljavnosti konvencije za to državo
               pogodbenico uničila in zagotovila uničenje vsega kasetnega streliva iz prvega
               odstavka. Država pogodbenica se zavezuje, da bo zagotovila skladnost načina uničenja
               z veljavnimi mednarodnimi standardi za varstvo javnega zdravja in okolja. Jaz sem za
               to, da tukaj mi drugo točko 3. člena spravimo na dve leti, da to ni osem let. In to
               je lahko naša, če mora biti to zakonska materija, makar je to zakon z enim ali dvemi
               členi, ki to opredeljuje drugače, kot je zapisano v konvenciji. To je neka podlaga,
               ki je zavezujoča. Zdaj bom pa dodal, da je zavezujoče, da to storimo in da so za to
               tudi zagotovljena, ker ne nazadnje za to so potrebna sredstva, da so za to
               zagotovljena v proračunu sredstva. Zaradi mene je lahko v tem zakonu, ki bi na
               podlagi samo tega pripravili, zavezujoče, da je dve leti in da zato v proračunu so
               100% zagotovljena sredstva, da se to lahko realizira v dveh letih. Jaz moram reči, da
               to idejo na ta način podpiram. Še enkrat pa to, kar sem že v preteklosti govoril,
               tako kot pa je zakon zdaj pripravljen, zato, ker je bogata ta konvencija, nima
               smisla, da mi sprejemamo zakon, ki je pod to konvencijo po svoji vsebini in moči. Za
               mene je močnejši pravni zakonski akt po svoji vsebini in moči je konvencija. Zato sem
               za ta del, da tukaj se pa vkopamo<stage>(?)</stage> in da gremo v zakonodajni postopek. Jaz sem celo
               predlagal, da bi lahko v Državnem zboru kak sklep sprejeli v zvezi s tem, ampak
               pravijo, seveda Vlade ni možno zavezati s strani Državnega zbora ali pa ministrstva,
               da morajo nekaj narediti in zato predlagam, da razmišljamo v te smeri in da se ne
               ustavljamo na predlogu zakona, ki je, ampak da čim prej pripravimo ta predlog zakona,
               to pride vlada sama ali pa mi poslanci v Državnem zboru in to opravimo še do konca
               leta, ne glede na to, kar Vlada, v tem trenutku vse pohvale vladi in Ministrstvu za
               obrambo, ki to opravlja. Ampak, da imamo res zavezujoč akt, ker mi smo že marsikaj
               obljubljali v tej državi, pa potem se iz razno raznih razlogov na koncu ni moglo
               uresničiti, pa zares so tudi objektivni razlogi obstajali, da se razumemo. Ne da bi
               zdaj, kdo ne bi hotel kaj storiti, ampak so obstajali vedno neki objektivni razlogi,
               da se nekaj ni moglo storiti. Na temp področju pa jaz mislil, da tukaj bi pa res
               mogli nekaj zavezujočega, če smo že 10 let v to vložili toliko truda.</p>
            </sp>
            <sp xml:id="SDT5-OZO-Redna-016-2010-09-30.sp29">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zdaj se želim tudi sam vključiti v to debato.</p>
               <p>Pred nami je predlog zakona, za katerega jaz menim, da so avtorje vodili dobri
               nameni, vendar kljub temu, pa je ta zakon zelo zanimiv, kajti iz samega predloga
               zakona, obrazložitev in vsega tega so razvidne še določene druge dileme. Namreč prav
               gotovo je jasno, da je kasetno strelivo, kasetne bombe, strelivo in vse to izredno
               nevarno in nehumani, nečloveški del znotraj oborožitve<stage>(?)</stage>, ki je tako samo po sebi
               zlo, ampak žal to zlo v svet obstaja. Seveda, končno smo prišli tako daleč, da so
               Združeni narodi sprejeli konvencijo o kasetnem strelivu, ki je bila tudi veljavno
               ratificirana  in je stopila v
               veljavo s 1. 8. 2010. Pravzaprav se ne zgodi zelo pogosto, da se na tem področju, ki
               zadeva oborožitev, sprejmejo tako zavezujoče konvencije. Je pa res, da že od zelo
               dolgo obstajajo določene konvencije, ki tudi v slučaju vojn določajo nekatere stvari,
               nekatero ...<stage>/Nerazumljivo./</stage> in ena od teh je tudi ta.</p>
               <p>Ko sem rekel, da ima ta zakon seveda več namenov oziroma pomenov je treba povedati,
               da je nesporno, da so predlagatelji tudi zasledovali cilj, da so s tem čim bolj
               všečni javnosti. Slovenska javnost, kar je pozitivno, ima pozitivno humanitarna proti
               vojna čustva, so prisotna v javnosti. Takšni sklepi naletijo na določeno odobravanje,
               kar je pravilno. Predlagatelji so se tega prav gotovo zavedali. Pisali pa so ta
               predlog v času, ko je praktično ta resolucija že skorajda stopila v velja, je že bila
               sprejeta. Par dni za tistim je stopila v veljavo. Iz tega pa izhaja tudi, da avtorji,
               podpisniki resolucije so sami vladni poslanci. S tem kažejo tudi določeno nezaupanje
               v ravnanje Vlade. In prav gotovo imajo s tem izkušnje in osnovo. Da smo lahko
               sigurni, da bo Vlada ratificirano konvencijo tudi izvedla, čeprav se po 8. členu
               Ustave mednarodne pogodbe, ki so ratificirane in objavljene, uporabljajo neposredno
               in so del pravnega reda te države. Torej, so s tem podpisniki in avtorji tega zakona
               nakazali, da ne morejo čisto zaupati Vladi, da bo spoštovala Ustavo oziroma imajo
               izkušnje, da se pač pri nas tudi Ustava vedno ne spoštuje in da ni politične volje
               dostikrat v času te vlade, da bi se to spoštovalo.</p>
               <p>Moj spomin seže tako daleč, da se zavedam, da to drži, da konvencije, ratificirani
               zakoni in tudi sprejete resolucije, recimo, Evropskega parlamenta, velja splošno
               načelo, da so take resolucije tudi zavezujoče za našo stran, pa vendar se
               predlagatelji še prav dobro zavedajo, da temu ni tako, da smo imeli ravni lani
               primer, da so tudi nekateri podpisniki zelo nasprotovali resoluciji Evropskega
               parlamenta o proglasitvi 23. avgusta kot dneva spomina na vse tri totalitarne sisteme
               in da je bilo to zelo problematično, tudi za nekatere podpisnike, da bi se to na nek
               način s potrditvijo tudi v tukajšnjem parlamentu naložilo Vladi in se predstavilo
               tudi javnosti, da je to neka zavezujoča zadeva. Celo tako daleč je šlo, da del te
               aktualne politike sodeluje pri sprejemanju takih konvencij, resolucij, kot je bilo
               pri tej resoluciji, da so vsi slovenski poslanci v Evropskem parlamentu to resolucijo
               potrdili, potem pa je takratna poslanka Mojca Drčar Murko za domačo javnost dejala,
               da je resolucija skropucalo.</p>
               <p>Tu je gotovo pri podpisnikih del tega  kar Jung<stage>(?)</stage> pravi, ne zavedno planilo na dan, in da je ta strah, da ta
               vlada tega ne bi izvedla, prišel na plano, in so seveda napisali zakon, ki določa
               tisto, kar zavezuje Slovenijo, ratificirana pogodba. Seveda, Vlada se je v svojem
               poročilu, odzivu tudi zavezala oziroma nam sporoča, da vse priprave na mednarodni
               razpis že potekajo in da bo ta rok bistveno krajši, kot ga predvideva ratificirana
               konvencija. Iz tega stališča sem jaz legalist. Jaz bi želel verjeti, da imamo Vlado,
               ki ima zaveze in politično voljo, da tisto, kar zapiše, da se tudi verjame, sploh na
               takšnem državotvornem resorju, na dano besedo. To si želim, ker se mi zdi, da za neko
               normalno državo je to normalno in da je to tudi zavezujoče, tudi če ni prelito
               direktno v besedilo posebnega zakona. Vemo, in to je verjetno izkušnja tudi
               podpisnikov, da pri nas deluje dostikrat paradržava. Da, recimo, v nasprotju z
               veljavno zakonodajo, da se pojavi kakšen akt, ki negira pravzaprav zakone, recimo,
               tak primer je bil zaprtje obvoznice in navedbe, da se bo porušil nek nadvoz, ki ga je
               sedaj minister seveda ovrgel, ampak to se pojavi. Paradržava ima moč in zaradi tega
               je to vaše nezaupanje v dano vlado pravzaprav na mestu. Kljub temu bom jaz, ko bomo
               glasovali o tem, bom pustil, da se vladni poslanci sami odločate, ali gre zaupati
               sedanji vladi, da bo tisto, kar pravi, izvedla, kar je dala besedo, kar jo zavezuje
               tudi mednarodna konvencija, in da bo to izvedla, kot pravi tudi, v bistveno krajšem
               roku, kot ga predvideva celoten zakon, ali pa boste potrdili, da tega zaupanja ta
               vlada ni potrebna oziroma si ga ne zasluži in bomo pospremili zakon v nadaljnjo
               obravnavo, kar je tudi prav, ker bomo imeli priložnost, da bomo to dilemo ali zaupati
               ali ne, lahko še bolj natančno opredelili in bo tudi morda že kaj več znanega na
               kakšen se lahko približamo temu zaupanju.</p>
               <p>Sedaj ima besedo kolega Verlič.</p>
            </sp>
            <sp xml:id="SDT5-OZO-Redna-016-2010-09-30.sp30">

               <speaker>DR. PETER VERLIČ:</speaker>

               <p>Hvala lepa. Lep pozdrav tudi v mojem imenu. Kar se tiče tega zakona in
               predlagateljev, to so same koalicijske poslanke in poslanci. Bi se kar strinjal, z
               besedami predsednika, da bi človek dobil občutek, da pravzaprav koalicijski poslanci
               ne podpirajo Vlade. Kajti, če vidimo mnenje Vlade in tudi izjavo ministrice, je ta
               zakona nepotreben. Če pa preberemo mnenje še Zakonodajno-pravne službe pa vidimo, da
               je zakon še slab. Se pravi, predlagatelji s prvopodpisanim poslancem gospodom
               Anderličem so v proceduro poslali slab zakon, po mnenju Zakonodajno-pravne službe, po
               mnenju Vlade pa nepotreben zakon. Se pa strinjam z razpravo gospoda poslanca Kumra,
               ki pravi, da namen je pa pravi, da se pravzaprav tega kasetnega streliva čim prej
               znebimo.</p>
               <p>Zato bi vprašal gospo ministrico, kajti v tem mnenju Vlade, če sem jaz prav razumel,
               piše, da bodo v novembru  2010
               sproženo neko naročilo za uničenje tega streliva in da naj bi to strelivo bilo do
               začetka prihodnjega leta tudi uničeno. Ali gre to za teh tisoč osemdeset kosov nekega
               streliva za havbice in ali je to potem vso strelivo? Ker potem ne razumem skrajšanja
               roka za dve leti, če pa naj bi ga do začetka prihodnjega leta se vsega že znebili ali
               pa sem jaz to zdaj malo narobe razumel. Ker v tem primeru potem pa res mislim, da
               bomo lahko poročali, da smo se tega že znebili oziroma, če je potem skrajšanje roka,
               ki ga jaz razumem, da ga ni potrebno dati zdaj v zakon, če imamo konvencijo, najbrž
               so ti roki potem tudi odvisni od same tehnologije uničevanja. Kaj, če se zaveže pa se
               reče naj bo to uničeno v treh tednih pa potem tega zakonsko ni možno izvršiti. Zato
               sprašujem vas morda za pojasnilo. Hvala lepa.</p>
            </sp>
            <sp xml:id="SDT5-OZO-Redna-016-2010-09-30.sp31">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Anderlič se je javil k besedi.</p>
            </sp>
            <sp xml:id="SDT5-OZO-Redna-016-2010-09-30.sp32">

               <speaker>ANTON ANDERLIČ:</speaker>

               <p>Jaz pri teh letih ne smem biti več začuden nad ničemer zato tudi nisem nad citiranjem
               Junga pa para držav pa ne vem kaj. Težko pa razumem, da neko humano, plemenito zadevo
               tako grozno skarikirate! Če je Anglija država z dolgo parlamentarno tradicijo, če je
               Avstrija, če je Belgija in še druge države pristopila na takšen način kot smo mi to
               tukaj zastavili res ni na mestu posmehovanje. In tukaj se delimo samo na tiste, ki
               smo za to da Slovenija postane država brez kasetnega streliva in to na način kot smo
               postavili. Če bi res bilo tako bi že leta 2007, 2005, konec koncev takrat, ko smo
               postali samostojna držav in je že takrat bilo spoznanje na Medvedjaku katastrofalno
               in tistega streliva ne bi skladiščili v slovenskih skladiščih Slovenske vojske.</p>
               <p>Vi veste, da smo v zadnjih nekaj letih bili priča kraje orožja iz postojnske
               vojašnice... Recimo iz skladišča teritorialne obrambe ni bilo mogoče ugotoviti koliko
               tega je bilo tam na skladišču, ko so... V poročilu Odbora za obrambo ni bilo seznama
               koliko tega je, poročilo smo lani dobili, kakor je rekel, je bila tam kraja. Niso
               mogli zagotoviti, ker se je nekaj skladiščilo in tukaj gre samo za to. In če mislite,
               da Angleži, Belgijci in ostali delajo to zato, ker ne znajo pisati zakonov, zato ker
               ne znajo konvencij uporabljati v svojem pravu ali kakor koli drugače potem se motite.
               Ta razprava in to bi bilo hudičevo racionalno in smiselno, če ne bi imeli na svetu
               nekaj držav, največjih proizvajalk tega streliva, ki konvencije niso podpisale in je
               ne bodo ratificirale, na čelu z Združenimi državami Amerike in še kakšne druge
               države. in da bomo mi lahko predmet transporta in ne vem česa še po tej državi, da se
               je potrebno za to boriti da res postanemo, če ne drugega otok kar se tega tiče.</p>
               <p>Jaz nimam problema z zaupanjem tej Vladi, ampak osemletni rok, preberite konvencije
               in boste videli, gospod Verlič, preberite si. Vsaka vlada, vsaka država lahko v teh
               osmih letih zaprosi, da to podaljša ali zaradi tega, ker nima denarja za uničenje ali
               se je ponesrečilo javno naročilo. Zaveza je seveda dana, ampak kaj pa če javno
               naročilo ne bo uspelo? Kaj pa, če ne bo... In tako naprej in tako naprej. In tukaj
               gre samo za to! Prav, vi mislite, da je to zgolj, ne vem da deluje para država pa
               nezaupanje. Daleč od tega! Zaupanje je še kakšno ampak, če jaz preberem iz odgovora
               iz začetka junija, da moj projekt, lepo vas prosim, kaj pa imam jaz s tem, jaz nisem
               niti vedel do pred dveh let, da mi sploh posedujemo to strelivo, zavzemam se pa za to, da ne bodo nastradali
               nedolžni otroci in civilisti po vsem svetu. Mogoče z našo pomočjo, da bo kdo udrl v
               skladišče in odpeljal na kakšno območje, kjer je ta uporaba na dnevnem redu.</p>
               <p>Tako da očitki pa podtikanja in tako naprej nimajo nobene veze. Jaz sem hotel in vsi
               podpisniki, ki smo tukaj pomagati vladi, ministrstvu pravzaprav in Slovenski vojski,
               ki je ugotavljalo, da se ji zmanjšujejo sredstva, da ji država to za ta namen mora
               zagotoviti denar. To je bila pomoč kajti tako kot je tukaj zapisano iz odgovora iz
               junija meseca je razvidno, da so težave, da so zadrege, da se zmanjšujejo sredstva in
               da ne bodo mogli... Ker po drugi strani bi človek rekel kako pa kar naenkrat pa zdaj
               lahko o tem govorimo, da je tako gotovo, če imam pisni dokument tukaj od junija
               meseca da seveda sredstev za te namene ni. Dogovorimo se vsi skupaj, tukaj ni
               vprašanje pozicije - opozicije. V prejšnjem mandatu, ko sem bil jaz opozicija, gospod
               Jerovšek in gospod Verlič sem govoril popolnoma enako. Skupaj s Petrom Bašičem sva
               naredila deklaracijo, dolgo časa je trajalo, da sva jo lahko spravila, dve leti
               skoraj, da sva jo lahko spravila skozi Državni zbor. Tudi tedanja pozicija je to
               razumela, da je to potrebno podpreti. To so dejstva, vse ostalo je podtikanje in ne
               bom se več oglašal na takšne, bom rekel jungovske in ne vem katere očitke, ki nimajo
               nobene veze s stvarjo. Res, če ne razumete plemenitega, humanega početja potem seveda
               vztrajajte po poti militarizma in drugih stvari. Ampak to ni moj problem.</p>
            </sp>
            <sp xml:id="SDT5-OZO-Redna-016-2010-09-30.sp33">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Saj bom tudi sam repliciral kolegu Anderliču.</p>
            </sp>
            <sp xml:id="SDT5-OZO-Redna-016-2010-09-30.sp34">

               <speaker>ANTON ANDERLIČ:</speaker>

               <p>Replika na repliko težko. Jaz sem tam repliciral.</p>
            </sp>
            <sp xml:id="SDT5-OZO-Redna-016-2010-09-30.sp35">

               <speaker>PREDSEDNIK JOŽEF JEROVŠEK:</speaker>

               <p>Dobro potem bom pa dal... Bo prvo gospod Kumer, ki želi iti v razpravo, izvolite
               gospod Kumer.</p>
            </sp>
            <sp xml:id="SDT5-OZO-Redna-016-2010-09-30.sp36">

               <speaker>DUŠAN KUMER:</speaker>

               <p>Hvala lepa za besedo.</p>
               <p>Jaz bom še enkrat na glas poudaril; jaz mislim, da tisti, ki so podpisali ta predlog
               zakona imajo dober namen. Še enkrat, in nima po mojem nobene zveze z zaupanjem in
               politikantskimi zadevami do Vlade čeprav so podpisali poslanke in poslanci
               koalicije.</p>
               <p>Jaz sem prej varianto o tem, da je samo en člen zakona, ki bi na te dve leti, jaz še
               enkrat dajem mojo varianto, če bo ta predlog zakona zdaj zavrnjen potem seveda dve
               stvari je potrebno pa na temu odboru narediti! Najmanj kar je potrebno, sprejeti
               sklep, da Ministrstvo za obrambo vsake tri mesece poroča. Poroča temu Odboru za
               obrambo o poteku uničenja tega kasetnega orožja.</p>
               <p>In drugo, kar je zelo pomembno, če ne bomo šli v zakonsko materijo, da imamo
               zagotovilo, da zato je letos in drugo leto zagotovljen denar v proračunu. To pa mora
               dati ministrstvo oziroma Vlada, zdaj pa jaz vztrajam, na pisnem zagotovilu, da to bo.
               Potem seveda jaz od zakonske materije, kot poslanec in član tega odbora odstopam.
               Ampak v pisnem zagotovilu, da ta denar bo in da bo vsake tri mesece obrambno
               ministrstvo poročalo temu odboru kako potka uničenje teh tisoč osemdeset raket za te
               tablice tega kasetnega orožja.</p>
            </sp>
            <sp xml:id="SDT5-OZO-Redna-016-2010-09-30.sp37">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zdaj pa sem na vrsti.</p>
               <p>Torej, kolega Anderlič, niste dobro poslušali. Ni šlo za nobeno karikiranje humane in
               plemenite zadeve, ampak sem celo rekel, da verjamem tudi v dobre namene. In sem pa
               tudi poudaril, da imate osnovo za nezaupanje v institucije te države, v odgovornost
               tudi Vlade. Vi dajete v času zakon sedanje vlade, ki ima še dve leti mandat, kar
               predvidevate tudi za to in vlada to obljublja in seveda ta  dvom ste izrazili podpisniki vladni poslanci in na
               nek način vas moram pohvaliti za to odkritosrčnost. Gotovo!</p>
               <p>In ko ste že omenili Medvedjek se spomnim seveda tistih žrtev, tistega kmeta in
               tistih šoferjev in seveda bi bilo še boljše, če bi vas, mislim vas, ampak to ne
               jemati kot očitek, če bi recimo ta plemeniti čut že takrat, ko ste bili zvezni
               poslanec ne vem 1988, 1989 leta pa mislim da je bila Vika Potočnik predsednica Odbora
               za obrambo zvezne skupščine, da bi recimo že takrat tam dol dosegli, da bi se
               prepovedalo kasetno orožje. Potem Medvedjeka verjetno v takšni obliki ne bi bilo, ker
               tam je bila uporabljena kasetna bomba. Ampak to zdaj, saj bi bilo iluzorno tudi, če
               bi bilo predlagano verjetno Jugo generali tega ne bi podprli in sprejeli.</p>
               <p>Ampak vse je relativno in ravno zaradi tega se je meni ta dilema odprla kje so te
               osnove, da ne moremo zdaj Vladi zaupati. Jaz bi želel, jaz sem delegalist, jaz želim
               in seveda pa zavračam absolutno vaš očitek o militarizmu, če se je name nanašal. Jaz
               sem pa res anti-militarist v vsakem slučaju in zaradi tega sem tudi postavil
               poslansko vprašanje, ki ga je Vlada zavrnila, žal, neverjetno, da sem protestiral
               proti temu, da poslanec Juri reklamira fašistični slogan, Mussolinijev slogan, pod
               katerim so naši slovenski primorski vojaki se morali iti militarističnih akcij v času
               vojne. Ampak in stranka in predsednik Vlade so zavrnili odgovor na vprašanje, ne
               dovoljeno, tako da očitke kdo militaristične sloge prinaša na dan, tiste naslovite na
               kolega poslanca recimo. To je izrazito militaristično dejanje, tisti slogan
               Mussolinijev. ...<stage>/Nerazumljivo./</stage>... in je prvi slogan fašizma. Toliko.</p>
               <p>Torej, še enkrat, znotraj vladnih poslancev se boste odločili ali je ta zakon
               potreben. Če se boste odločili da, bo to meni osnova, da se bom z vsem srcem boril,
               da ga sprejmemo, da bomo zavezali vlado v katero vi ne zaupate. Toliko verjetno lahko
               iz tega izpeljem in to ni nobeno karikiraje, to ni nobeno karikiranje! Tudi dejansko
               je v tem času ogromno delovanja para države, ki je močnejša od Vlade. Tisti primer
               inšpektorja, ki ga minister Vlačič sedaj pravi, da je neosnovano, ampak ne ukrepa. Je
               neosnovan akt bil, ta inšpektor bi moral leteti davno, kajti naredil je paniko, da je
               splošna nevarnost, da se bodo zrušili nadvozi potem pa nič. Ja no, takšne so osnove
               za nezaupanje, ki je prisotno pri vas, pri meni tudi na nek način ampak želim, ker je
               to državotvorni resor biti legalist in želim, da me potrdite v zaupanju, da bo v temu
               slučaju to narejeno. Bi pa položil ministrici seveda tudi pa pravzaprav tudi mogoče
               nekaterim krogom, ki se hitro pojavijo, da v zvezi s temi obrambnimi zadevami pri
               takšnem uničevanju, da se ne bi kupčkalo in trgovalo po nepotrebnem pri tem, ko bo
               šlo za uničenje.</p>
               <p>Vem, da je regulativa zelo podrobna, ampak mislim da to uničenje pravzaprav se ne
               morem sprijazniti, da ga ni možno recimo, da ga je potrebno izven države uničiti. Jaz
               mislim da se to da uničiti v tej državi in da bi se to moralo dati in da se bi moralo
               dati uničiti z nižjimi stroški kot pa če ga bo potrebno peljati na uničenje v tujino.
               Ker vem iz preteklosti, da je včasih bilo tudi se kakšne stvari po nepotrebnem
               uničevale v tujini. Toliko, hvala.</p>
               <p>Replika? Gospod Anderlič.</p>
            </sp>
            <sp xml:id="SDT5-OZO-Redna-016-2010-09-30.sp38">

               <speaker>ANTON ANDERLIČ:</speaker>

               <p>Gospod Jerovšek. Povsem napačno ste razumeli moje  navedbe. Nikjer nisem govoril o nobeni para državi, o
               nobenem nezaupanju, ampak sem govoril samo o tem, da tako kot nekatere druge države,
               z daljšo tradicijo, z večjo odgovornostjo poslancev in poslank do nekaterih pomembnih
               vprašanj, ki se tičejo oboroževanja in streliva in podobno, da preprosto zaradi tega,
               ker konvencija predvideva osem plus možnost, da se podaljša ta rok smo mi želeli, da
               se v Sloveniji to naredi v dveh letih. To, kaj je zaupanje kaj ni zaupanje, to nima
               nobene veze s tem.</p>
               <p>Še enkrat pravim, to je zaradi zaupanja, da bo Vlada to naredila in jaz sem vam tudi
               citiral prej pismo, kjer se predsednik vlade sam opredeljuje do tega dvoletnega roka
               in mi bi radi pomagali, prispevali svoj delež k tej stvari, da bomo resnično prišli
               do teh stvari. Kar se tiče zgodovino, če bi jaz vedel, da v Sloveniji obstaja to
               strelivo, prej sem mislil v tistih letih, ko sem se z deklaracijo zavzemal na osnovi
               tudi tistih mednarodnih razprav. Ni bila to, bom rekel naša pogruntavščina, smo se
               zavzemali predvsem za transport prepovedati, za posedovanje in tako naprej in tako
               naprej. Šele kasneje smo izvedeli, da mi razpolagamo tudi s temi stvarmi in to
               takrat, ko so se začele kraje iz skladišč slovenske vojske in teritorialne obrambe.
               Šele takrat in nas je zaskrbelo. In to je to, ampak resnično, glede na to, da vidim,
               da se vi želite ukvarjati s para državo, z jugom in z vsemi ostalimi, tukaj za tem ni
               nobene para države! Jaz sem poslanec Državnega zbora in ostalih štirinajst kolegov in
               kolegic so poslanci Državnega zbora in nehajte vpletati s temi insinuacijami, kajti
               to pa res nisem dolžan poslušati kar naprej in naprej in pri vsaki točki.</p>
            </sp>
            <sp xml:id="SDT5-OZO-Redna-016-2010-09-30.sp39">

               <speaker>PREDSEDNIK JOŽEF JEROVŠEK:</speaker>

               <p>Jaz sem samo rekel, da para država da je prav. Kolega Verlič.</p>
            </sp>
            <sp xml:id="SDT5-OZO-Redna-016-2010-09-30.sp40">

               <speaker>DR. PETER VERLIČ:</speaker>

               <p>Hvala lepa. Jaz se moram oglasiti, ker ko sem razpravljal v zvezi s predlogom zakona
               sem razpravljal v zvezi z besedilom zakona in me je zmotilo, da sem zaradi tega
               obsojen militarizma. Tako sem jaz razumel! In mislim, da sem natančno razumel. Jaz
               sem razpravljal o vsebini zakona, predloženega zakona katerega prvopodpisani
               predlagatelj je gospod poslanec Anderlič. In sem samo povzel tisto kar je napisala
               Vlada, Vlada je dala svoje stališče, da je zakon nepotreben zaradi sprejete in
               podpisane in ratificirane konvencije. In dovolil sem si, da na podlagi mnenja
               Zakonodajno-pravne službe, njihovih pripomb menim, da je besedilo predloženega zakona
               slabo. Samo to! Samo za to gre.</p>
               <p>In glede na vprašanje, ki je bilo, da bi se pa rok skrajšal sem seveda samo postavil
               vprašanje kako je ta izvršljivost tega, da se čim prej rešimo tega streliva in tukaj
               moramo zaupati vladi. Jaz mislim, da je iz odgovora ven bilo to jasno in samo za to
               je šlo. Samo za to!</p>
            </sp>
            <sp xml:id="SDT5-OZO-Redna-016-2010-09-30.sp41">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Anderlič ima repliko potem pa ste gospa ministrica.</p>
            </sp>
            <sp xml:id="SDT5-OZO-Redna-016-2010-09-30.sp42">

               <speaker>ANTON ANDERLIČ:</speaker>

               <p>Gospod Verlič, govoril ste o stvari, ki je niste prebral in o stvari, ki nima nobene
               zveze. Še enkrat vam povem, tendenca zakona gre v drugo smer kot vi razlagate. Ampak
               meni je OK, jaz bom samo zahteval, da dobim odgovore izpred dveh mesecev, ki jih
               nisem dobil, odgovore na dodatna pisanja, ki so bila zato, da vidim kdo kako gleda na
               te stvari in kdo je, bom rekel, na strani humanizma in kdo ni. Saj na koncu to šteje in nič
               drugega.</p>
            </sp>
            <sp xml:id="SDT5-OZO-Redna-016-2010-09-30.sp43">

               <speaker>PREDSEDNIK JOŽEF JEROVŠEK:</speaker>

               <p>Hvala lepa, gospa ministrica.</p>
            </sp>
            <sp xml:id="SDT5-OZO-Redna-016-2010-09-30.sp44">

               <speaker>DR. LJUBICA JELUŠIČ:</speaker>

               <p>Hvala. Dovolite, jaz moram podati nekaj pojasnil.</p>
            </sp>
            <sp xml:id="SDT5-OZO-Redna-016-2010-09-30.sp45">

               <speaker>PREDSEDNIK JOŽEF JEROVŠEK:</speaker>

               <p>Sedaj še nismo preverjali. Oprostite, to pa ne. Oprostite, ko bomo prišli do
               glasovanja bomo. Sem že dal besedo, gospe predsednici. Potem, dobite
               proceduralno.</p>
            </sp>
            <sp xml:id="SDT5-OZO-Redna-016-2010-09-30.sp46">

               <speaker>DR. LJUBICA JELUŠIČ:</speaker>

               <p>Vprašanje je zadevalo stališče Vlade in to stališče je Vlada 26. 8. 2010 pisali, ko
               še nismo vedeli, kako uspešen bo postopek pridobivanja ustreznih ponudb. Takrat smo
               predvidevali, vedeli smo, da imamo objavljeno na IBB-ju, že 6. 8. 2010, naše
               naročilo. Vedeli smo tudi, da je bil v septembru postavljen rok za zbiranje ponudb in
               vedeli smo, da glede na priporočila Računskega sodišča potrebno izvajati pogajanja z
               vsemi ponudniki, zato smo predpostavljali, da bo potrebno nekaj čaka, da ta pogajanja
               izpeljemo in ta pogajanja so tekla, sedaj v drugi polovici septembra, in mislim, da
               bodo zaključena, Direktorat za logistiko, direktor za logistiko bo povedal, bodo
               zaključena v oktobru, zato se tukaj v tem besedilu omenja, da bo postopek za izvedbo
               obrambnega naročila končan do oktobra oziroma začetka novembra, s tem je bilo to
               povezano. Takrat, torej konec, v začetku novembra naj bi bile sklenjene ustrezne
               pogodbe o uničenju.</p>
               <p>Naše naročilo zadeva tako to kasetno strelivo kot tudi drugo oporečno strelivo in
               minsko eksplozivna sredstva. Vemo tudi, da so potem potrebna določena dovoljenja,
               odvisno od tehnoloških postopkov in pa seveda ustrezne ponudbe, kajti ta, ki bo dobil
               ta posel bo moral izpolnjevati vse predpisane pogoje in v zvezi s tem, ko bo potreben
               prevoz kamorkoli tega streliva bo potrebno pridobiti tudi ustrezna dovoljenja za
               varno uničenje tega streliva in tudi nadzor z naše strani, ker smo mi end jouser tega
               streliva in ga moramo spremljati do konca, torej, moramo poskrbeti za to, da bo tudi
               pod našim nadzorom dokončno uničeno. Se pravi, da zaradi tega so predvideni določeni
               postopki, preden se bo začelo voziti strelivo ven. Mi smo pa predvideli v tem
               obrambnem naročilu dve vrsti streliva, ki ga je treba uničiti in sicer tako imenovano
               oporečno strelivo, tisto, ki mu je potekel rok uporabe, je slabo pakirano, obstaja
               sum, da bi lahko povzročilo kakšno nesrečno in neoporečno strelivo. Moram povedati,
               da za to kasetno strelivo velja, da je neoporečno. V tem smislu, da je dobro
               zapakirano, da mu ni potekel rok uporabe. Nenazadnje ne smemo pozabiti, da ga je
               država kupila sredi 90-ih let, gre za granate, da ne bo nesporazumov, to niso rakete,
               ampak granate. To so granate, ki so bile kupljene pri izraelskem proizvajalcu IMI in
               so granate za izraelske habvice. Torej, vemo, da bo postopek tega pretovora precej
               zahteven, ker to granate, ki imajo najmanj 50 kil vsaka in ni tako enostavno s tem
               zelo nevarnim poslom. V vsaki od teh granat je namreč na stotine majhnih delcev, ki
               eksplodirajo in opravljati to na slovenskem ozemlju bi bilo tudi po moji presoji
               precej zahteven proces. Tisto, kar moramo tudi po konvenciji zagotoviti je, da na
               varen način uničimo, varen z vidika zdravja, da uničimo to strelivo.</p>
               <p>Konvencija v 3. členu res govori o osmih letih, ampak dajmo brati to pravilno. Pravi,
               najpozneje v osmih letih. Tisto, kar poudarja ta konvencija je pa, da čimprej uničimo
               to strelivo. Mi smo jo brali tako, da to strelivo uničimo čimprej, kajti s tem, ko
               smo država pogodbenica konvencije o kasetnem strelivu smo se tudi zavezali, da nikoli
               več tega streliva, četudi bi bilo uporabno, ne bomo uporabljali. Mi, država se je k
               temu zavezala.</p>
               <p>Kar se tiče primerjave z drugimi državami je potrebno povedati, da sta Belgija in
               Avstrija dober primer držav, ki so že pred sprejemom konvencije in konvencije je bila
               sprejeta v Dublinu 30. maja 2008, ti dve državi sta svoje zakone sprejele že pred
               konvencijo, torej,  so hotele
               predčasno pokazati svojo zavezanost. Ena je to sprejela, leta 2006, ena pa januarja
               2008. Kar se pa tiče Velike Britanije, je tudi zanima, ker je konvencijo torej
               poseben Zakon o kasetnem strelivu sprejela na začetku letošnjega leta, vendar s
               posebnim namenom, namreč, v zakon si je zapisala neko izjemo, in sicer, posedovanje
               tega streliva za namen varnega uničenja. Kar pomeni, da si je v svoj zakon zapisala
               premik tega streliva na ustrezno mesto, kjer bi bilo možno to strelivo ustrezno
               uničiti. Zapisala si je še eno posebno, in sicer, izgovorila si je določen delež teh
               sredstev za namene usposabljanja glede uničevanja in prepoznavanja tovrstnega
               streliva. Tukaj je tudi stvar presoje naše države, če mislite, da si bomo nenazadnje
               tudi s tem zakonom, kot je bil sedaj predlagan v 1. členu, prepovedali tudi to,
               torej, znanje za uničevanje tovrstnega streliva.</p>
               <p>Kot povedano, tisti, ki bo uničeval to strelivo bo moral izpolnjevati vse predpisane
               pogoje in pri tem bomo morali ravnati v skladu s pravili o torej Zakon o javnih
               naročilih, četudi gre za obrambno naročilo in ustrezen ponudnik bo izbran po
               pravilih, ki jih predpisuje ta zakona. Jaz si ne upam trditi, ali bo to v Sloveniji
               ali bo to kje drugje. Tisti, ki bo predpisane pogoje uresničeval, tisti bo to
               uničeval. Naša naloga pa je, da spremljamo uničevanje do konca.</p>
            </sp>
            <sp xml:id="SDT5-OZO-Redna-016-2010-09-30.sp47">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Kikl je prvi. Proceduralno! Izvolite, gospod Godec.</p>
            </sp>
            <sp xml:id="SDT5-OZO-Redna-016-2010-09-30.sp48">

               <speaker>JOŠKO GODEC:</speaker>

               <p>Spoštovani, gospod predsednik. Prosim, če bi ugotovili prisotnost na seji, če smo
               sploh sklepčni, lahko glasujemo o kakršnikoli odločitvi, skladno z našim Poslovnikom.
               Pred vsakim nadaljevanjem prosim, če izvedete. To je moj proceduralni predlog.</p>
            </sp>
            <sp xml:id="SDT5-OZO-Redna-016-2010-09-30.sp49">

               <speaker>PREDSEDNIK JOŽEF JEROVŠEK:</speaker>

               <p>Kolega Godec, vaš proceduralni predlog v tem trenutku ne more držati, ker tik, ko
               bodo prišli do glasovanja bomo seveda ugotovili, ali smo sklepčni, kajti ogromno krat
               je bilo med samim potekom debate, ni sklepčnosti in ni nič narobe. Če ima gospod
               Anderlič, verjetno je bolj izkušen maček, pa bo že tak proceduralni predlog dal, da
               bo lahko izvedel to, kar so se vladni poslanci sedaj odločili, da se ne želijo
               opredeliti do tega zakona. Izvolite, gospod Anderlič.</p>
            </sp>
            <sp xml:id="SDT5-OZO-Redna-016-2010-09-30.sp50">

               <speaker>ANTON ANDERLIČ:</speaker>

               <p>Gospod Jerovšek, jaz sem pač tukaj in poznam Poslovnik, zelo dobro, vam priporočam,
               da se ga držite. Poslovnik ne sporno govori, ne more se razpravljati in nadaljevati
               razprava o tistih zadevah, o katerih se odloča. In pri tej točki se odloča, nadaljuje
               se pa lahko seja z razpravo o tistih stvareh, o katerih se ne odloča. Zato, ker
               vidim, da ni pogojev bom tudi jaz seveda šel iz te seje, ker na nesklepčni seji, pri
               točki, pri kateri je predvideno odločanje ne mislim, sodelovati. Prosim, da to
               ugotovite, poglejte v Poslovnik, če ne vam bo gospod sekretar to prebral, da je to
               korektno in edino tolmačenje, ki ga je mogoče ob taki situaciji dati.</p>
               <p>To, da se nekaj razpravlja, sem vam povedal. Samo v primeru, ko se pri točki ne
               odloča. O tistih stvareh se lahko razpravlja. Ni res, da se razpravlja, do takrat, ko
               pride na vrsto odločanje, ampak se točka sama v celoti razume, da se o njej odloča in
               zato ne more biti nadaljnje razprave.</p>
            </sp>
            <sp xml:id="SDT5-OZO-Redna-016-2010-09-30.sp51">

               <speaker>PREDSEDNIK JOŽEF JEROVŠEK:</speaker>

               <p>Kolega Anderlič, jaz sem vam hvaležen za to izraženo mnenje, da imate sedaj
               pravzaprav, ko ste samo član tega odbora, drugačno mnenje kot ste ga imeli takrat, ko
               ste bil predsedujoči. Ker pravzaprav se spominjam situacije, podobne situacije, tekla
               seja, razprava naprej tekla, jaz sem mislil, da boste sami predlagali prekinitev ali
               karkoli, potem bi morali glasovati in ugotoviti, da smo nesklepčni in bi bilo
               zadoščeno.</p>
            </sp>
            <sp xml:id="SDT5-OZO-Redna-016-2010-09-30.sp52">

               <speaker>ANTON ANDERLIČ:</speaker>

               <p>Proceduralno.</p>
            </sp>
            <sp xml:id="SDT5-OZO-Redna-016-2010-09-30.sp53">

               <speaker>PREDSEDNIK JOŽEF JEROVŠEK:</speaker>

               <p>Izvolite.</p>
            </sp>
            <sp xml:id="SDT5-OZO-Redna-016-2010-09-30.sp54">

               <speaker>ANTON ANDERLIČ:</speaker>

               <p>Ustregel bom vaši želji, ker sem mislim, da boste to na tej prvi osnovni naredil,
               predlagam, da prekinemo sejo in predlagam, da daste to na glasovanje.</p>
            </sp>
            <sp xml:id="SDT5-OZO-Redna-016-2010-09-30.sp55">

               <speaker>PREDSEDNIK JOŽEF JEROVŠEK:</speaker>

               <p>Gospod Anderlič, to bom pa vsekakor storil, saj sem že prej povedal, da ste se
               odločili, da se o tem lastnem zakonu ne želite izjasniti in ste se pač poslužili
               proceduralne možnosti, da preprečite to  in dajem na glasovanje predlog sklepa, da se ta točka
               prekine.</p>
               <p>Kdo je za? <stage>(?)</stage></p>
               <p>Sedaj pa ugotavljam, da nismo sklepčni. Da je prisotnih samo. Dajmo, prijavimo
               se.</p>
               <p>Kdo je za tak sklep? <stage>(?)</stage></p>
               <p>Torej, sklep ni sprejet, ker nismo sklepčni, ampak ugotavljam, da smo nesklepčni. Žal
               je posledica tega, da moramo sejo prekiniti, ker vidim, da bolje, da bi se vladni
               poslanci udeležili, ker nadaljevanja ni. Torej, zahvaljujem se za udeležbo. Sejo bomo
               dokončali oziroma točko bomo dokončali na eni ali na predhodni seji odbora. Bomo pa
               nadaljevali. Boste sklic, dobili. Hvala lepa.</p>
               <p>Imeli smo sicer eden sklep pod Razno, glede obiska madžarskega odbora, bomo to morali
               tudi takrat. Jaz se zahvaljujem za udeležbo in vas vabim na nadaljevanje te seje.
               Hvala lepa. <stage type="time">(SEJA JE BILA PREKINJENA 30. SEPTEMBRA 2010 OB 13.54.)</stage>
               </p>
            </sp>
         </div>
      </body>
   </text>
</TEI>