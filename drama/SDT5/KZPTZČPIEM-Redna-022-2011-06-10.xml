<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-KZPTZČPIEM-Redna-022-2011-06-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">DF799B050779A1E8C1257895003A7ABD</idno>
               <idno type="custom" subtype="day">7074B27E3AC4E58CC12578AE00414350</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=7074B27E3AC4E58CC12578AE00414350</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KZPTZČPIEM-Redna-022-2011-06-10.KZPTZČPIEM" n="022">
               <name>Redna</name>
               <date when="2011-06-10"/>
            </setting>
         </settingDesc>
         <particDesc>
            <listOrg>
               <org xml:id="SDT5-KZPTZČPIEM-Redna-022-2011-06-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KZPTZČPIEM-Redna-022-2011-06-10.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">22. seja</stage>
            <stage type="date">(10. junij 2011)</stage>
            <stage type="chairman">Sejo je vodila Eva Irgl, predsednica komisije.</stage>
            <stage type="time">Seja se je pričela ob 14.00.</stage>


            <sp xml:id="SDT5-KZPTZČPIEM-Redna-022-2011-06-10.sp1">

               <speaker>PREDSEDNICA EVA IRGL:</speaker>

               <p>Dober dan in lepo pozdravljeni. Pričenjam 22. sejo Komisije za peticije ter za
               človekove pravice in enake možnosti. Lepo pozdravljam članico komisije, člena in vse
               ostale prisotne.</p>
               <p>Obveščam vas, da so zadržani in se seje ne morejo udeležiti naslednji člani komisije,
               gospod Andrej Magajna, gospod Franc Bogovič, gospod Vito Rožej ter gospod Milan
               Gumzar. <stage type="mag"/> (Nadaljevanje) Na seji kot nadomestni
               člani komisije pa s pooblastili sodelujejo namesto poslanca gospoda Branka Mariniča
               gospod Jožef Jerovšek, ki ga lepo pozdravljam, namesto gospoda Sama Bevka pa gospod
               Alan Bukovnik, ki ga tudi lepo pozdravljam, mislim, da je prvič na naši komisiji.</p>
               <p>Prehajamo na določitev dnevnega reda seje. S sklicem seje ste prejeli naslednji
               dnevni red: Analiza institucionalne ureditve spodbujanja enakosti in varstva pred
               diskriminacijo v Republiki Sloveniji, 1. točka, ter 2. točka Svet EU delovni dokument
               služb evropske komisije, napredek v zvezi z enakostjo žensk in moških letno poročilo
               2010 ter 3. točka razno.</p>
               <p>Dne 9. junija 2011 pa sem kot je razvidno iz predloga za razširitev na predlog Mlade
               Slovenije predlagala razširitev dnevnega reda, z novo, 1.a. točko in sicer z naslovom
               neprimerne izjave izrečene dne 30. maja 2011 v oddaji Dobro jutro glede hude jame.
               Gradivo ste prejeli.</p>
               <p>Na podlagi smiselne uporabe 9. odstavka 46. člena Poslovnika razprava o predlogu za
               razširitev dnevnega reda ni mogoča, lahko pa seveda v tem predlogu komisiji sporočijo
               stališča predstavniki poslanskih skupin.</p>
               <p>In zato zdaj sprašujem ali želi kdo v imenu poslanske skupine predstaviti stališče o
               predlogu za razširitev dnevnega reda seje, izvolite gospa Potrata.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp2">

               <speaker>MAG. MAJDA POTRATA:</speaker>

               <p>Hvala gospa predsednica. Članicam in članom komisije je znano dejstvo, da skušam ob
               vsaki priložnosti zastopati stališče po katerem naj bi bile izpolnjene poslovniške
               obveznosti pri določanju tako dnevnega reda, poimenovanj točk sklepov in vsega
               drugega, zato se najprej oglašam v imenu poslanske skupine s tega izrazito formalnega
               stališča.</p>
               <p>Če gledamo uvrstitev točke dnevnega in predlog za razširitev je ta točka poimenovana
               drugače kot je zapisano v gradivu, ki ste nam ga priložili in to gradivo je izrazito
               strankarsko gradivo, zunaj parlamentarne stranke, ki predlaga sklic seje komisije,
               kot pravi za peticije, o tem smo brali tudi v medijih, da bo tak predlog no in potem
               je Mlada Slovenija, tu podmladek Nove Slovenije, predlagala sklic izredne seje na
               kateri bi obsodila izjave Iva Godniča, gosta oddaje Dobro jutro na nacionalni
               televiziji dne 30. maja 2011.</p>
               <p>Tudi tu obstajajo razlike med poimenovanjem točke in navedbami in glede na to, da je
               to zahteva za sklic izredne seje, zdaj pa postaja to točka redne seje obstaja
               neskladje že tukaj, gradivo je pa tako kakršno je bilo. Ni niti kakšne posebne
               obrazložitve niti ni nobenih predlaganih sklepov, ki bi jih človek pričakoval glede
               na to, da ste vi, kot predsednica komisije uvrstili točko na dnevni red in bi
               pričakovala, da bi gradivo ustrezno predlagani širitvi, ker to je v vaši
               pristojnosti, ker ste predsednica, tudi naredili.</p>
               <p>Obstaja torej več razlogov zaradi katerih po sodbi Socialnih demokratov poslovniške
               zahteve za širitev dnevnega reda niso izpolnjene.</p>
               <p>Ker pa je tema o kateri bomo govorili take narave, da se ne bomo mogli izogniti
               političnim špekulacijam in obsodbam v naprej, ne bom nasprotovala širitvi dnevnega
               reda, mislim pa, da morate upoštevati, da ni gradivo ustrezno pripravljeno, da
               širitev ni ustrezno utemeljena in da nimamo predlaganih sklepov. Še enkrat pa povem,
               zaradi tega ker je izjava o kateri naj bi se izrekali vsaj tako zahteva Nova
               Slovenija, da moramo celo obsoditi to izjavo, oni nam že sklep predlagajo, vi pa
               sklepa niste predlagali, torej glede tega ne bomo nasprotovali širitvi dnevnega reda,
               imejte pa v mislih našo pripombo, da neprimerna izjava v tem primeru obstaja, jo
               štejemo za<stage type="mag"/> (Nadaljevanje) neprimerno ampak
               točka dnevnega reda pa ni uvrščena v skladu s Poslovnikom in je to precedens in bi
               pričakovali, da bi vedno takrat kadar se pojavijo predlogi za obravnavo kakšne točke
               v zvezi s sovražnim govorom ali neprimernimi izjavami bili tako rahločutni in
               razumevajoči do tiste skupine, ki se čuti prizadeta, da bi to točko uvrstili na
               dnevni red. Sama sem vam že kdaj predlagala, da kakšno točko uvrstite pa ste rekli,
               da če to hočem imeti pa naj to naredim, torej niste kot predsednica tega naredili, v
               to se zdaj ne bom spuščala in vas ne bom spominjala tudi na to kako ste marsikdaj kaj
               tudi sami zahtevali, da se uvrsti ampak kot rečeno, da sklenem še enkrat. Poslovniško
               je to neustrezen predlog, kar pa zadeva izjavo o kateri bo govora, pa tudi sama
               štejem za neprimerno. Hvala.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp3">

               <speaker>PREDSEDNICA EVA IRGL:</speaker>

               <p>Najlepša hvala tudi vam, se vam zahvaljujemo za to vašo dodatno obrazložitev in
               pojasnitev, naj pa samo rečem, da če bi sklicala izredno sejo bi vi seveda takoj
               dobili pa druge razloge zakaj ni nekaj primerno, tako da to smo že navajeni ampak
               hvala bogu, se pa strinjate z nami, da je ta izjava zagotovo neprimerna, zdaj pa
               dajem besedo gospodu Jerovšku, izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp4">

               <speaker>MAG. MAJDA POTRATA:</speaker>

               <p>Ni poslovniških razlogov za sklic seje</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp5">

               <speaker>PREDSEDNICA EVA IRGL:</speaker>

               <p>Izvolite gospod Jerovšek.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp6">

               <speaker>JOŽEF JEROVŠEK:</speaker>

               <p>Hvala lepa. Ne vem s česa gospa Potrata vleče razloge, da tu ni poslovniških razlogov
               za sklic seje, pa ne želim .../Nerazumljivo./... kajti točka je bila sklicana
               regularno, širitev seje se lahko skliče na tak način.</p>
               <p>Zdaj drugo je vprašanje ali so predlagatelji izredne seje, če bodo s tem pa potem v
               celoti zadovoljni ampak mi smo parlamentarci in mi vemo, da na takšen način se lahko
               točke dnevnega reda skličejo, kakršne so širitve in pravzaprav sem vesel, da je pa le
               toliko bilo neke odgovornosti, da se ta točka ne bo zavrnila, če sem prav razumel,
               kajti če bi naš Državni zbor šel mimo tega z zavračanjem, da se bi o tem razpravljal
               potem mislim, da bi izjemno, izjemno čutil sliko in čutno sporočilo pošiljal
               slovenski javnosti, kajti nekaj tako strašanskega kot se je iz te izjave pošilja tako
               sporočilo, pa mislim, da že dolgo ni bilo na slovenskih tleh in naš Državni zbor in
               tudi ta komisija, ki se specialno ukvarja z to problematiko, takšno problematiko, ki
               spada v ta obseg, se mora posvetiti temu, kaj se dogaja, kakšno je stanje duha, da do
               tako pošastne izjave sploh pride. Kajti če ne bi slišali, če ne bi prebrali, bi dobro
               nameren človek se prav gotovo rekel, da česa podobnega v eni normalni državi, pri
               normalnih ljudeh ni možno ampak se je zgodilo in zaradi tega seveda je popolnoma
               jasno, da je o tem potrebno razpravljati in da je skrajni čas pravzaprav, ker vemo da
               smo obremenjeni s temi urniki, da ni vedno časa za sklice, zaradi tega bomo to
               razpravljali v petek popoldan ampak seveda popolnoma regularno sklicana točka
               dnevnega reda in upam da bomo to tudi potrdili. Hvala lepa.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp7">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Naj samo pojasnim, da je podmladek Nove Slovenije 2. junija
               na nas naslovil zahtevo oziroma prošnjo oziroma pobudo, da skličemo sejo komisije za
               peticije ter za človekove pravice in enake možnosti, ker smo pravzaprav edino
               parlamentarno telo, ki lahko razpravlja tudi o vseh oblikah sovražnega govora in
               glede na to, da je prišlo v tem primeru zares, da gre za res skrajno neprimerne
               izjave in glede na to, da je te izjave obsodila tudi varuhinja človekovih pravic,
               celo več, gospa varuhinja je celo dejala, da je to zrelo za <stage type="mag"/> (Nadaljevanje) kazensko ovadbo in glede na to, da je te izjave
               obsodila tudi varuhinja pravic gledalcev, gospa Miša Molk, pa tudi združenje
               novinarjev in publicistov, sem se na podlagi vsega tega odločila, da vendarle skličem
               oziroma razširim ta dnevni red današnje seje tudi s to točko dnevnega reda. To se mi
               zdi absolutno primerno. Gre za aktualen dogodek, če bi mi čakali na izredno sejo,
               nujno sejo in seveda iskali datume, potem bi to še trajalo ampak se mi zdi, da v
               nekem trenutku je potrebno opozoriti takoj, če pride do takšnih izjav, ki so se
               zgodile v primeru oddaje Dobro jutro in ki jih je izrekel igralec, gospod Ivo Godnič.
               Zato sem tudi sklicala to sejo oziroma želim, da se razširi dnevni red še s to
               točko.</p>
               <p>Sprašujem, če želi še kdo v imenu poslanske skupine, vidim da drugih poslanskih
               skupin niti tukaj ni predstavnikov, zato ugotavljam, da so vsi tisti, ki ste želeli
               pojasniti svoja stališča do tega predloga jih lahko pojasnili, zato prehajam na
               glasovanje o razširitvi dnevnega reda.</p>
               <p>Kdo je za predlagano razširitev dnevnega reda seje? Glasujemo. Glasovanje teče.
               .../Glas iz dvorane./... Ne teče? Očitno ja.</p>
               <p>Kdo je za? (1 član.) Kdo je proti? (Nihče.)</p>
               <p>Ugotavljam, da je sklep vendarle sprejet.</p>
               <p>Prehajamo na obravnavo nove <title> 1.A TOČKE DNEVNEGA REDA, </title>z naslovom <title>NEPRIMERNE IZJAVE IZREČENE DNE 30. MAJA 2011 V ODDAJI DOBRO JUTRO, GLEDE HUDE
               JAME.</title>
               </p>
               <p>Naj povem, da sem na sejo vabila predlagatelje te točke dnevnega reda, to je Mlada
               Slovenija in z nami je predsednik Mlade Slovenije, gospod Jernej Vrtovec in mu damo
               zdaj tudi besedo za uvodno obrazložitev. Izvolite. Pa še mikrofon če vključite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp8">

               <speaker>ALAN BUKOVNIK:</speaker>

               <p>.../Mikrofon ni vključen./... Predsednica, proceduralno prosim.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp9">

               <speaker>PREDSEDNICA EVA IRGL:</speaker>

               <p>Se opravičujemIzvolite proceduralno.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp10">

               <speaker>ALAN BUKOVNIK:</speaker>

               <p>.../Mikrofon ni vključen./... Ker mi šele zdaj utripajo te lučke, bi prosil, če se ta
               glasovalna naprava resetira. Ok.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp11">

               <speaker>PREDSEDNICA EVA IRGL:</speaker>

               <p>No očitno se je resetirala, pa tudi rezultat je zdaj realen. Izvolite gospod
               Vrtovec.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp12">

               <speaker>JERNEJ VRTOVEC:</speaker>

               <p>Najlepša hvala za besedo. Spoštovane poslanke in poslanci, tako kot je že predsednica
               uvodoma povedala je pomladek Nove Slovenije, govorim o podmladku Mladi Sloveniji, dne
               2. junija poslal dopis oziroma prošnjo za sklic seje komisije, ki danes tukaj
               zaseda.</p>
               <p>Nas v podmladku dejansko ne zanima terminologija, ali je to izredna ali redna seja.
               Dajte se tega zavedati, nas dejansko zanima to in tudi želimo, da poslanke in
               poslanci, ta komisija obsodi tovrstne izjave in dejanja, ki so vse pogostejša v
               slovenski javnosti. Menimo, da na javnih mestih ni prostora za nestrpne izjave, ni
               prostora za nestrpnost, v Sloveniji ne sme biti mesta za nasilje in sleherno nasilje,
               pozivanje k nasilju je potrebno obsoditi in se vam zahvaljujem, da ste izglasovali to
               točko in jo uvrstili na dnevni red.</p>
               <p>Kot je bilo že rečeno je podmladek Nove Slovenije kot prva organizacija opozorila na
               to izjavo igralca, gledališčnika Iva Godniča v oddaji Dobro jutro na televiziji
               Slovenija 1. Opozorili smo javnost, da na javnih mestih ne sme biti tovrstnega
               besednjaka. Napovedali smo tudi in tudi uresničili svoje napovedi, prejšnji petek,
               danes teden, in vložili kazensko ovadbo zoper Iva Godniča. Sklicevali smo se na 297.
               člen kazenskega zakonika in tudi na 63. člen Ustave Republike Slovenije.</p>
               <p>Upamo, da bo ta tožba padla na plodna tla in da bomo enkrat za vedno obsodili
               sleherno omadeževanje zločinov zoper človečnosti, kar je tudi v 297. členu kazenskega
               zakonika opredeljeno.</p>
               <p>Torej naša želja, pa ne samo naša želja, ampak tudi želja večine slovenske javnosti
               je, da danes komisija, vi poslanke in poslanci obsodite<stage type="mag"/> (Nadaljevanje) tovrstne izjave. Prosim?</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp13">

               <speaker>MAG. MAJDA POTRATA:</speaker>

               <p>.../Mikrofon ni vključen./... Saj bom potem razpravljala.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp14">

               <speaker>PREDSEDNICA EVA IRGL:</speaker>

               <p>Gospa Potrata dovolite, da gospod Vrtovec pove, do konca, potem...</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp15">

               <speaker>MAG. MAJDA POTRATA:</speaker>

               <p>.../Mikrofon ni vključen./... ...večina slovenske javnost obsoja, jaz sem ga pa samo
               vprašala od kod mu podatek, da to večina slovenske javnosti...</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp16">

               <speaker>PREDSEDNICA EVA IRGL:</speaker>

               <p>... Prepričana sem, da dejansko večina slovenske javnosti to obsoja.</p>
               <p>Izvolite gospod Vrtovec</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp17">

               <speaker>JERNEJ VRTOVEC:</speaker>

               <p>Ja, večina slovenske javnosti in ljudi Slovenk in Slovencev, verjamem, da je strpnih
               in obsojajo sleherno nasilje, drugače ne bi bili demokratična in pravna država. In
               zaradi tega apeliramo na vas, da tudi vi poslanke in poslanci na načelni ravni to
               obsodite in Nova Slovenija in tudi njen podmladek, naj samo spomnim, da smo v lanskem
               letu tudi obsodili napad na Caffe open v Ljubljani, med drugim. Prav tako smo
               obsodili, ko smo obsodili izgrede in nasilje pred Državnim zborom ter kamenjanje
               Državnega zbora, se pravi imejmo enake vatle za vsak besednjak, ki poziva k nasilju,
               širi sovraštvo ali pa smo ob takem besednjakom priča nestrpnosti do drugače mislečih
               in gledalke in gledalci so bili tistega dne, tistega torka 30. maja priča, s strani
               Iva Godniča nestrpnosti do drugače mislečih, širjenju sovraštva, grožnjam, pozivanje
               k nasilju, sovražnemu govoru in tudi ne nazadnje k ubojem. </p>
               <p>To je z moje strani zaenkrat vse, na vrsti bom tudi za vaša vprašanja. Hvala.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp18">

               <speaker>PREDSEDNICA EVA IRGL:</speaker>

               <p>Najlepša hvala tudi vam za ta uvodna pojasnila. Zdaj pa odpiram razpravo k tej točki
               dnevnega reda poslank in poslancev oziroma članice in članov komisije za peticije ter
               za človekove pravice in enake možnosti in če se ne motim, se je kot prva k razpravi
               že prijavila gospa mag. Majda Potrata, izvolite gospa potrata. Pa če se izključite
               gospod Vrtovec. Izvolite gospa Potrata.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp19">

               <speaker>MAG. MAJDA POTRATA:</speaker>

               <p>Hvala lepa gospa predsednica. Še enkrat poudarjam, da moje pripombe o tem, da niso
               izpolnjeni poslovniški pogoji za uvrstitev te točke dnevnega reda, so zvezani
               izključno z gradivom, ki ga imamo za ta sklic in z obrazložitvijo. Zdaj tako je,
               verjamem, da politične stranke niso dolžne upoštevati proceduralnih zadev, je pa to
               tisti, ki sklicuje sestanek dolžan in glede na to, da je Nova Slovenija bila
               parlamentarna stranka verjamem, da v politični praksi pozna razliko med redno in
               izredno oziroma to kar pomeni sejo odbora nujno sejo.</p>
               <p>Tisto kar se mi zdi potrebno povedati je uvodoma to, natančno sem prebrala mnenje
               varuhinje gledalčevih pravic in zdi se mi, da je dogodek in odmeve na dogodek
               postavila ustrezen kontekst. To je bila javna oddaja v ponedeljek 30. maja zjutraj in
               je gospa Miša Molk postavila ta dogodek tudi v kontekst siceršnjega odnosa do zvrsti
               s katero se gospod Godnič ukvarja, to pa je satira, to je javno nastopanje in mislim,
               da v tem primeru je treba pritrditi vsemu tistemu kar je napisala, da je nastop v
               oddaji bil ne kot lik, ki ga pogosto kot igralec Ivo Godnič igra, ampak kot oseba,
               nekostumirana oseba v javni oddaji. Seveda je treba upoštevati tudi širši kontekst in
               v tem kontekstu ni mogoče prezreti, da se v naši družbi opravlja precejšnja
               polarizacija kar zadeva preteklost. In iz tega družbenega konteksta, kjer je gospod
               Godnič z odstotki operiral, mi smo pa prej neko posplošeno izjavo slišali, iz tega
               konteksta je izpeljal tudi misel, ki jo je ob koncu relativiziral in povedal, da je
               to kar je rekel, samo trenutek, da najdem, da je to sarkazem in cinizem. <stage type="mag"/> (Nadaljevanje) To kljub vsemu ga ne odvezuje
               odgovornosti za javno izjavo in mislim, da je bila izrečena tako, da je prizadela
               veliko ljudi in je žaljiva. Na to so se odzvali tudi drugi. Ampak jaz bi se znova
               sklicevala na mnenje varuhinje gledalčevih pravic, ki ob koncu zapiše, torej to njeno
               misel sem že poudarila, da ni šlo za Godničev igralski nastop ampak za intervju z
               njim in iz tega konteksta je izjava neprimerna ampak končuje pa tako, v vsakem
               primeru ima Ivo Godnič pravico, da za svojim mnenjem in posledičnimi izjavami stoji
               in sam presodi ali meni, da bi se moral komu opravičiti ali ne. Satira je bila
               preprosto premalo zaznavna in znotraj celotnega konteksta iz povedanega premalo
               prepričljiva, da bi lahko služila kot izgovor. Kogar je izjava prizadela ima prav
               tako pravico glasno izraziti svoje stališče. Skoraj nemogoče pa bi bilo zagovarjati
               mnenje, da Ivo Godnič ni prestopil meje spodbujanja sovraštva, nestrpnosti in
               zmanjševanja pomena hudih kaznivih dejanj zoper človečnost. Torej dve stvari sta
               silno pomembni kot rečeno, da ne gre za igralski nastop in da gre za Godničevo
               odgovornost za izrečeno. Skušala sem najti odgovor na vprašanje, ki me je
               vznemirjalo, ali se je Godnič kakorkoli v katerem koli kontekstu za izjavo opravičil,
               sem iskala in našla tole, Godnič žal mi je če sem koga užali in pravi Godnič nam je
               danes povedal, da mu žal če je koga užali, saj da ni imel tega namena. Satira je po
               navadi taka, da nekoga nasmeje, drugega ne, ima bodice in lahko koga prizadene,
               vendar to ni bil moj namen.</p>
               <p>Jaz si ne upam soditi o tem kakšen je bil njegov namen, še enkrat pa povem, da sama
               štejem to njegovo izjavo za žaljivo in bi pričakovala opravičilo.</p>
               <p>Še enkrat pravim, ne vem ali je bilo še kaj drugega povedanega, ampak glede na to, da
               je bilo omenjeno v obrazložitvi tudi kakšen je kontekst oziroma v razpravi kakšen je
               družbeni kontekst v katerem nekatere zadeve se izrekajo in jih spremljajo, bi pa rada
               opozorila, da če smo tako zelo natančni in govorimo o nesprejemljivosti izjav, potem
               zame enako velja tudi za vse tisto, kar je bilo napisano pod spletna sporočila o tem
               dogodku in ta sporočila so na isti ravni, če ne hujša, kot so bila ta, zaradi tega,
               ker tista so vendarle iz nekega sobesedila nastajala in niso na nikogar osebno
               merila, tole kar je pa nekdo napisal, pa ne bom vsega prebrala, ker je prehud
               besednjak, bom povedala samo tisto s čimer se končuje, "sodba v imenu Tita ti ne
               gine." Torej ko smo občutljivi za besede, ko smo občutljivi za sovražni govor, moramo
               biti občutljivi za vsak izrek sovražnega govora. Tisto kar sem pa zaznala tudi v tem
               dopisu je, mislim, da je bilo zdaj tudi pojasnjeno, da je Mlada Slovenija tako ali
               tako zadevo vložila na sodišče in bo ta izjava predmet razsodbe ustreznega organa, ki
               se bo opredeljevalo do tega dogodka in do izrečene sodbe.</p>
               <p>To je pa zdaj drug problem, ki ga vidim, da imamo mi sejo te komisije, <stage type="mag"/> (nadaljevanje) na kateri se pričakuje s strani
               predlagateljev te seje obsodba, o nekem odprte pravnem postopku. To je pa tista
               stvar, ki je pa po moje vredna premisleka in posebej tehtnega razmisleka o tem,
               kakšne utegnejo biti posledice in kako posegamo sami v dogodke, ki so se zvrstili po
               tistem, kar je bilo napovedano. Tu če jaz prav berem, ste napovedali tožbo oziroma
               kazensko ovadbo, inštitucije, ki so zato pristojne in odgovorne bodo svoje delo,
               prepričana sem, opravile, je pa tu v gradivo še eno odprto vprašanje, ki se mi
               zastavlja, obrnili ste se tudi na Vrhovno državno tožilstvo in odgovore še čakate,
               torej je tudi s tega stališča odziva Vrhovnega državnega tožilstva stvar še
               odprta.</p>
               <p>Torej sama še enkrat poudarjam, štejem izjavo za izrazito neprimerno, ampak rada bi
               vas pa opozorila, da se naša komisija ni nikoli sestala na enako neprimerne izjave,
               ki so bile celo posredovane tuji javnosti, ki so bile celo izrečene iz stališča naših
               uradnih predstavnikov ob različnih priložnostih, na različnih simpozijih ali pa tudi
               v slovenski javnosti, kjer se partizanstvo izenačuje z zločinstvom, kjer se partizane
               označuje kot zločince, kjer se za partizane uporablja izraz hostniki in še kakšen
               slabšalni izraz in ko govorimo o sovražnem govoru in ko govorimo o spodbujanju
               nestrpnosti in o žaljivosti, potem je treba biti v resnici izrazito natančen in odprt
               za to, da kar ene prizadene, ni nujno da prizadene druge, ampak če smo na Komisiji za
               peticije ter za človekove pravice in enake možnosti in moramo imeti uvid v vse pojave
               sovražnega govora.</p>
               <p>Hvala.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp20">

               <speaker>PREDSEDNICA EVA IRGL:</speaker>

               <p> Gospod Jerovšek, beseda je vaša, izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp21">

               <speaker>JOŽEF JEROVŠEK:</speaker>

               <p> Hvala lepa. Imamo razpravo o, po mojem mnenju, eni najhujših izjav ali pa dejanj,
               ki je bila usmerjena zoper človečnost.</p>
               <p>Čisto na začetku moram reči, da nisem razumel moje predhodnice oziroma, če je res
               tako mislila, da kar prizadene ene, ni nujno da prizadene druge. Jaz upam, da vse
               čuteče ljudi, ki so jim vrednote človeštva in pa človečnost neka norma, neka
               vrednota, je ta izjava prizadela. In dejansko moram reči, da se čudim, da pravi, da
               so bile enako neprimerne izjave pogosto plasirane v javnost. Jaz bi želel vedeti,
               katere so enako neprimerne izjave, vrednostno na istem nivoju. Kajti, omalovaževanje
               zločinov zoper človečnost, poveličevanje genocida in hudodelstev, je v mnogih državah
               kaznivo dejanje. Edino tako se je Nemčija lahko osvobodila razmišljanj
               .../Nerazumljivo./... nacističnega razmišljanja, denacificirala in ne moremo se
               sprijazniti, da se pa ponekod lahko poveličuje zločine oziroma na kraj zločina
               pošilja nove in nove trume ljudi. Ta izjava ni nič drugega<stage type="mag"/> (nadaljevanje) kot pozivanje k obračunu z množico ljudi, k čiščenju,
               zdaj ne vem, mislim, ni ravno etično čiščenje, ampak čiščenje določene kategorije
               ljudi in te stvari, ki jih je igralec Godnič na tak način povzel in izrazil, in
               pravzaprav ni nič novega to pri njemu, to poveličevanje zločinov, so ne samo, da so
               po kazenskem zakoniku kazniva, so tudi v koliziji z ustavo slovensko, s 17. členom,
               ki pravi, da je človekovo življenje nedotakljivo in igralec Godnič pa kar 8 odstotkov
               slovenskega prebivalstva pošilja v grob, v neko Hudo jamo in seveda je prav tako v
               izjemnem nasprotju 63. členom slovenske ustave, ki prepoveduje spodbujanje k
               neenakopravnosti, nestrpnosti in prepoved spodbujanja k nasilju in vojni. Ta njegova
               izjava je spodbujanje k nasilju.</p>
               <p>Morda se bo celo našel kdo, ki ga bo to spodbudilo k obračunavanju s kom in se bo
               opravičeval, če je bilo v preteklosti to dovoljeno, zakaj ne bi bilo danes. Jaz
               mislim, da na tem področju pa moramo biti brez ideoloških razlik in da vsaj v tej
               hiši moramo enotno obsojati genocid, hudodelstvo, zločin. In ni nobenega
               relativiziranja in ga ne sme biti in ga ne more biti. In se ni možno pozivati, da je
               to v kakršnikoli povezavi s partizanstvom, ker to je napad na partizanstvo, taka je
               njegova izjava, na pošteno partizanstvo, ki ga je bilo praktično, saj zločini niso
               bili storjeni v imenu partizanstva, to je bila zloraba partizanstva. Zaradi tega imam
               tudi pravico, ker sem potomec družine, ki je trpela pod nacizmom, podpirala
               vsestransko partizanstvo in seveda potem trpela tudi pod komunizmom.</p>
               <p>Nobenega relativiziranja, še enkrat pravim in vesel sem da so v tej zadevi bili vsaj
               nekateri odzivi nekaterih osebnosti in ljudi, ki so tokrat začutili, dane morejo
               ostali ravnodušni ob tem širjenju nestrpnosti med Slovenci.</p>
               <p>Varuhinja človekovih pravic, hvala bogu, se je tokrat odzvala in tudi zagovornica
               gledalčevih pravic, gospa Miša Molk, seveda je pa frapantna odsotnost nekaterih
               drugih reakcij. Jaz mislim, da bi se pri tej zadevi predsednik republike moral
               odzvati. Jaz mislim, da nam bo takšno pomanjkanje nekaterih odzivov katastrofalno
               škodovalo pri glasovanju za članico Varnostnega sveta. Kako naj država stopi v
               pozicijo zagovarjanja vrednot, če najbolj odgovorni ljudje v državi, se na tako
               pošastno izjavo ne odzovejo. Zdi se mi tudi, da je očitna odsotnost preganjanja tega
               po uradni dolžnosti. Jaz mislim, da se ta<stage type="mag"/>
               (nadaljevanje) zadeva bi morala preganjati po uradni dolžnosti. In zaradi tega imamo
               institucije in kazniva dejanja, ki se preganjajo po uradni dolžnosti, preganjajo. Tu
               je tudi relativiziranje in odstopanje od dolžnosti.</p>
               <p>Poglejte, pri nas, v naši družbi je žal ogromno zagovarjanja pobojev,
               relativiziranja, ampak mi smo se skoraj v enakem času lahko soočili, kako je z
               občutljivostjo do tega v drugih državah, primerljivih po zgodovini, primerljivih po
               tem, da so bili soočeni s totalitarnim nasiljem. Tu so nekateri zagovarjali igralca,
               ne tu, nekateri so poskušali zagovarjati in relativizirati, tako kot on sam osebno, z
               njegovo vlogo igralca, humorista in tako naprej, umetnika, celo umetniško svobodo.
               Vendar popolnoma jasno je, tako kot je tudi zapisano, to ni bila humoristična oddaja
               in tudi umetniki si ne morejo privoščiti vsega. Na enak način kot je v istem času
               reagirala javnost v .../Nerazumljivo./... v Franciji, ko je Lars von Trier, in
               mislim, da je umetnik malo višjega ranga kot gospod Godnič, izrekel neprimerne besede
               in izrazil razumevanje do nacizma in Hitlerja. V trenutku je postal persona non
               grata. Kljub vsem njegovim filmskim nagradam, ne vem, katere vse najvišje nagrade
               filmskih festivalov je že prejel. Tu pa ni bilo relativiziranja in odstopanja od
               tega, kaj si človeštvo lahko dovoli in kaj si ne more dovoliti in jaz upam da se bodo
               zdrznili vsi pri nas, ki so doslej skušali relativizirati in upravičevati to kot neko
               licencia poetica.</p>
               <p>Tu na ta način ne gre in ne sme, zaradi odgovornosti do ljudi, namreč ravno tisti
               dan, ko so bile zjutraj izrečene te besede, nisem še jih bil do večera prebral, pa
               sem bil zvečer na predstavitvi knjige o Hudi jami izpod peresa zgodovinarja Ferenca
               in še dveh soavtorjev. Ko smo gledali tisti film, s temi prizori iz Hude jame,
               mislim, da tako hudih prizorov ni možno najti v Evropi. Takrat so omenjali, da so
               bile zjutraj izrečene te nezaslišane besede. In človek se lahko vpraša, kakšno je
               stanje duha v tej državi, da je kaj takega sploh mogoče.</p>
               <p>Upajmo, da je bo prišla streznitev. Imam dober občutek, da ne bo afront zagovarjanja
               tega ravnanja, da smo zmožni skupnega pogleda, kajti tisti, ki do tega se ne
               opredelijo, ali pa niso sposobni opredelitve ali pa celo zagovarjajo, tistih se
               pravzaprav moramo bati. Ker tu je drugače, kot še med nami živečimi zločinci, <stage type="mag"/>(Nadaljevanje) ki so morda odgovorni za to, taka
               dejanja, kot je Huda jama. Tu se strinjam z Ljubom Sircem, ki je bil po vojni tudi
               obsojen na smrt po nedolžnem, ki je rekel, da tisti zločinci, ki osebno niso prišli
               do tega, da bi jih pekla vest, da bi zaradi tega trpeli, tisti tako niso ljudje, so
               pošasti in za take ni pomoči, to so izrodki človeštva. Upam, da se izrodki človeštva
               ne rojevajo ponovno in da se jih celo ne odobrava. Zaradi tega je tudi obravnava na
               tukajšnji komisiji in opredelitev do tega izjemno pomembna. Jaz upam, da se bo tudi
               minister za šolstvo vključil v debato, ki je tukaj, in se opredelil do tega, kajti on
               je najodgovornejši za mlade rodove. Jaz ga pravzaprav mnogokrat pohvalim, dostikrat,
               kljub temu, da sem v opoziciji, sem se strinjal z njegovimi stališči. O tej zadevi še
               nisem slišal njegove izjave, njegove opredelitve, mislim pa, da je prav, če je tu med
               nami, da tudi kaj reče na to zadevo. Kajti mladi rod ne more samostojno presojati o
               tem, zato morajo tisti, ki so v tej družbi odgovorni za izobraževanje in vzgojo
               najmlajših rodov, tudi reči kakšno besedo, in upam, da bo tako. Hvala lepa.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp22">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Preden dam besedo gospodu Križmanu, ima triminutno repliko gospa Potrata.
               Izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp23">

               <speaker>MAG. MAJDA POTRATA:</speaker>

               <p>Hvala. Bom gledala, da bom v treh minutah povedala.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp24">

               <speaker>PREDSEDNICA EVA IRGL:</speaker>

               <p>No, saj vas bom jaz opozorila, kar izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp25">

               <speaker>MAG. MAJDA POTRATA:</speaker>

               <p>Sem prepričana, da ne boste zamudili te priložnosti.</p>
               <p>Gospod Jerovšek, vi ste me citirali v tistem delu, kar prizadene ene, ne prizadene
               drugih. Moje besede so se nanašale na to, da mene prizadene, kadar se o partizanih
               govori kot o zločincih. Če se o komandantu Stanetu govori kot o zločincu in če se o
               partizanih govori kot o gošarjih ali hostarjih, ker je to žalitev; na to se je
               nanašalo. Mislim pa, da sem najmanj trikrat povedala, da se mi zdijo Godničeve besede
               neprimerne in žaljive.</p>
               <p>Jaz verjamem, da vam je beseda "čiščenje" blizu, zaradi tega, ker vaš predsednik
               stranke napoveduje čiščenje. Tudi je bilo od katerega vaših strankarskih kolegov
               mogoče slišati, da bodo zapirali ljudi, a baje se mu je zareklo. Ampak tisto, kar se
               pa vam ni zareklo, ste pa trdili, da zagovarjajo nekateri ali da zagovarjamo poboje.
               Mislim, da ga ni ne v tem prostoru ne v naši stranki Socialnih demokratov, ki ne bi
               večkrat javno ob vsaki priložnosti, ko je bilo to mogoče, povedal, da obsoja
               zunajsodne in povojne poboje. Zato, oprostite, se mi zdi potrebno na to vnovično laž
               reagirati.</p>
               <p>Poseben problem, ki pa ga nočete videti in je res problem, pa je, kaj delajo naši
               zgodovini in rezistenci tisti v Evropi, ki spreminjajo zgodovino in ki skušajo
               zgodovinsko resnico relativizirati. Če bi šli samo pregledati literaturo, ki je
               nastala v času NOB, bi videli, kakšne humanistične vsebine in sporočila je nosila
               poleg odporniških, seveda, in bojevitih, zdaj pa se to skuša pokazati kot nekaj, kar
               bi nas moralo postaviti v vrsto genocidnih narodov. Oprostite, jaz nisem pripadnica
               genocidnega naroda in tudi ne generacije, ki je naslednica teh. Bila je vojna, bili
               so zločini, so obsodbe in obžalovanja vredni, samo, prosim, ne s potvarjanjem
               zgodovine zdaj nekaj speljevati na mlin svojih interpretacij. Bi bilo dobro, če bi
               natančno poslušali.<stage type="mag"/>(Nadaljevanje) Za vse
               drugo, kar bi bilo mogoče še reči, se pa odpovedujem, ker sem zdaj to povedala v roku
               treh minut. Hvala lepa.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp26">

               <speaker>PREDSEDNICA EVA IRGL:</speaker>

               <p>Gospod Križman, izvolite. /Oglašanje v ozadju./ Ja, se je prijavil k razpravi.
               Izvolite, gospod Križman. Spoštujemo red.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp27">

               <speaker>MARIJAN KRIŽMAN:</speaker>

               <p>Red mora biti, tudi če je slab, se strinjam.</p>
               <p>Prebral sem gradiva, ki so bila ob tej priložnosti poslana, in bom tu nekaj prebral,
               ker tisti, ki to poslušajo, prav gotovo nimajo tega gradiva. In sicer to, kar je Ivo
               Godnič v oddaji med drugim dejal, da "je treba teh 8%, ki Josipa Broza Tita ne
               ocenjujejo kot pozitivno osebnost, pospraviti v rov Svete Barbare, saj je tam spet
               prostor." Gre za hud napad na drugače misleče in nestrpnost Iva Godniča. Gre za podlo
               izjavo in neposredno grožnjo s strani gledališčnika, ki terja odgovornost, zatrjuje,
               domnevam, Mlada Slovenija. Dalje tekst: "V kolikor se Ivo Godnič takoj ne opraviči
               državljanom za izrečene besede, bomo v Mladi Sloveniji podmladki NSi zoper njega
               vložili kazensko ovadbo zaradi sovražnega in nestrpnega govora, pozivanja k nasilju
               ter omalovaževanja za zločine zoper človečnost." Torej, tožba je bila že vložena. Ja
               ali ne? Ali "by the way"? /Oglašanje v ozadju, medsebojni pogovor./ No, jaz vas
               prosim samo... /izgovori nerazločno/... govoriti, kje to je. Vemo, da je to narejeno,
               kajne, drugi komentarji me ne zanimajo. Je pa zanimivo, tudi v prispevku gospe Miše
               Molk, predzadnji odstavek, ki govori, da "k spodnjemu epilogu intervjuja je vsekakor
               prispevala tudi voditeljica oddaje Jana Tavčar, ki ni bila ustrezno pripravljena z
               dodatnimi vprašanji ali pripombo, ampak je Godničeve izjave pospremila le s
               hihitanjem. Vsak profesionalni voditelj oddaje bi se moral zavedati nesprejemljivega
               govora, kaj šele takšnega, ki lahko tako predvidljivo sproži močne negativne odzive v
               javnosti, in bi morala ustrezno vsebinsko odreagirati, kajti ni šlo za Godničev
               igralski nastop, ampak za intervju z njim." In tako dalje in tako dalje.</p>
               <p>Zdaj, poglejte, jaz sem Primorec, mi, Primorci, z gnusom gledamo na narodne
               izdajalce, res z gnusom. Ampak tudi sam sem opredeljen do takih stvari in ta
               opredelitev je pri meni stalna. Neprimerne izjave in strašenje ljudi ni primerno in
               tudi jaz ga seveda obsojam. To pa ne pomeni, da, kot sem prej izjavil, da Primorci,
               ki smo bili 24 let pod fašizmom, z gnusom gledamo na domače izdajalce, da je treba
               nadaljevati s tem. Ta zgodba je zame končana, obsodba je že bila, obžalovanje je že
               tudi bilo in zame je ta zgodba končana. Ostaja pa dejstvo, da je gospod Godnič že
               dobil tožbo in ne bi želel biti tisti, ki bi zdaj tu s to javno sejo, ki jo javnost
               spremlja, vplival in navajal sodišču, kaj mora sodišče narediti. Sodišče naredi
               tisto, kar je njegova dolžnost. Tožba je, spisana je prav gotovo, dejanje je poznano
               in tožilec mora opraviti svoje delo. Jaz ne želim prispevati k tej zgodbi nič več kot
               tisto, kar je dolžno sodišče narediti.</p>
               <p>Sam trdim še enkrat, da je to neprimerna izjava, po mojem tudi popolnoma nepotrebna.
               In jaz bi se od te izjave distanciral in bi nehal zganjati cirkus, zato da bi še
               naprej po tem dejanju vzbujal kakršnekoli nestrpnosti med ljudmi. Sodišču pa
               prepuščam njegovo nalogo in, kot rečeno, še enkrat, ne želim s svojim prispevkom
               vplivati na sodišče, kaj naj naredi; ono že ve, kaj mora narediti, in upam, da bo
               tudi naredilo. <stage type="mag"/>
               </p>
            </sp>
            <sp xml:id="SDT5-KZPTZČPIEM-Redna-022-2011-06-10.sp28">

               <speaker>PREDSEDNICA EVA IRGL:</speaker>

               <p>Najlepša hvala, gospod Križman.</p>
               <p>Preden dam besedo naprej gospodu Vrtovcu in gospodu Jerovšku, želim tudi sama
               razpravljati v zvezi s to točko dnevnega reda, glede neprimernih izjav gospoda Iva
               Godniča v oddaji Dobro jutro 30. maja 2011.</p>
               <p>No, jaz ne bom rekla, da Komisija za peticije ter za človekove pravice in enake
               možnosti, zato ker obravnava takšno izjavo, zdaj cirkus. Mislim, da komisija, kot je
               naša komisija, mora obravnavati takšne izjave, ker je prav, da opozarja, da se takšne
               izjave ne smejo nikdar več ponoviti. S takšno izjavo je gospod Ivo Godnič namreč
               posegel v zagotovo boleča čustva vseh tistih, ki imajo v Barbara rovu oziroma v Hudi
               jami pobite ljudi, ki so bili izvensodno pobiti. Kako naj Slovenci pričakujemo neke
               vrste spravo, ki se je začela s spravo v Rogu, ampak, žal, do tiste prave sprave še
               nismo prišli. Kako naj dosežemo to spravo in kako naj poenotimo slovenski narod, ki
               je na tej točki precej razdeljen, če pa ga vedno znova razdvajamo s takšnimi in
               podobnimi izjavami. Pa ne samo z izjavami, tudi s spornimi odlikovanji, kot je bilo
               odlikovanje gospodu Ertlu s strani predsednika države. Gospod Ertl je vodil Službo
               državne varnosti, ki je bila zločinska organizacija, ampak za te zasluge je danes
               dobil odlikovanje predsednika države. Leta 2010 se je to zgodilo, se pravi, v neki
               civilizirani družbi, v državi, v kateri kljub vsemu vlada demokracija in kjer bi se
               morale spoštovati neke norme. Ampak pri nas je očitno in več kot očitno vse
               postavljeno na glavo. In tu bomo morali začeti od začetka, to je dejstvo. Da ne
               govorim o tem, da se leta 2009 poimenuje ulico po tovarišu Titu. Vse to so takšna
               dejanja in poteze, ki slovenski narod razdvajajo, ponovno razdvajajo, in ne vem,
               zakaj je to potrebno. In takšne ideje, se ve, od kje prihajajo.</p>
               <p>Glede obsodbe pobojev. Gospa Potrata, vi ste dejali, da obsojate povojne poboje,
               ampak v isti sapi pa poveličujete tistega, ki je povojne poboje zaukazal. Nihče od
               Socialnih demokratov se ni distanciral kadarkoli... /Oglašanje v ozadju./</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp29">

               <speaker>MAG. MAJDA POTRATA:</speaker>

               <p>/Brez mikrofona./ Zahtevam besedo! Kako morete tako lagati!</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp30">

               <speaker>PREDSEDNICA EVA IRGL:</speaker>

               <p>Gospa Potrata, smem jaz kakšen stavek povedati do konca, preden se vi oglasite? Jaz
               vas pustim pri miru, ko govorite; dovolite, da tudi jaz povem svoje mnenje. Če boste
               želeli, mi boste lahko replicirali, boste imeli tri minute časa...</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp31">

               <speaker>MAG. MAJDA POTRATA:</speaker>

               <p>/Brez mikrofona./ Ne bom vam dala tega veselja, ampak dajte končno... /Govorita obe
               hkrati!/</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp32">

               <speaker>PREDSEDNICA EVA IRGL:</speaker>

               <p>Gospa Potrata, ali lahko povem do konca?</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp33">

               <speaker>MAG. MAJDA POTRATA:</speaker>

               <p>/Brez mikrofona./ ... povedati, kaj je res! Koga sem poveličevala?</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp34">

               <speaker>PREDSEDNICA EVA IRGL:</speaker>

               <p>Ali lahko povem do konca? Socialni demokrati in cel levi politični pol, bom pa tako
               rekla, obsojate povojne poboje, res je, ampak poveličujete pa tistega, ki je povojne
               poboje zaukazal. Če ne bi bilo to res, potem bi se odzvali takrat, ko je ljubljanska
               občina poimenovala ulico po tovarišu Titu. Še gospod Stanovnik je jasno sam povedal,
               kdo stoji za temi povojnimi poboji. Toda nihče, ampak res nihče iz te vlade se ni
               distanciral od takšnega dejanja. In tu jaz vidim glavni problem - v osnovi
               elementarna čustva ljudi vedno znova povozite. Ampak vsak Slovenec ima tudi osebno
               dostojanstvo, 54. člen ustave govori o tem. In ta pravica mu ne bi smela biti nikoli
               odvzeta, kar pa se dogaja s takšnimi dejanji. Se dogaja, in tudi s takšno izjavo, ki
               si jo je privoščil gospod Ivo Godnič.</p>
               <p>Naj v nadaljevanju naredim primerjavo z dvema izjavama, ki sta se zgodili v tem
               družbenopolitičnem prostoru. Ena se je zgodila leta 2006, druga pa, torej ta, o
               kateri danes govorimo, leta 2011. Govorim o izjavi gospoda Zmaga Jelinčiča v oddaji
               Piramida in seveda o <stage type="mag"/>(Nadaljevanje) izjavi
               Iva Godniča v oddaji Dobro jutro 30. maja. Rekla bom, obe izjavi sta neprimerni, sta
               sporni in se ne bi smeli zgoditi. Ampak problem je, ker ti dve izjavi - bom kasneje
               povedala, katera izjava je gospoda Jelinčiča -, nista bili enakovredno obravnavani
               oziroma tisti ljudje, ki bi se morali odzvati na obe izjavi, so se morda samo na eno.
               In poglejmo zdaj čisto natančno. Gospod Zmago Jelinčič je v oddaji Piramida novembra
               2006 izjavil naslednje: "Če v parlamentu ne bi imeli možnosti govoriti, bi se
               dogajalo to, kar se dogaja s cigani, ki furajo celo Slovenijo, cela Slovenija je pod
               vplivom ciganov, ki ne delajo drugega, kot da delajo škodo in konec koncev bo zaradi
               njih padla vlada." To je bila izjava gospoda Zmaga Jelinčiča. To je bil neke vrste,
               recimo, sovražni govor in seveda so se na to odzvali posamezniki.</p>
               <p>Druga izjava je bila izjava Iva Godniča v oddaji Dobro jutro 30. maja 2011: "In ali
               se je bolje živelo prej ali kasneje in je bilo več kot 90% ljudi za. Se pravi, jaz
               imam več kot 90%, 92% prijateljev, kar se Tita tiče, in zaveznikov. Teh 8 bomo pa -
               saj zdaj so Sveto Barbaro izpraznili, kajne, je spet prostor, a veste..." To je bila
               izjava gospoda Iva Godniča v oddaji Dobro jutro 30. maja 2011.</p>
               <p>Obe izjavi, če lahko precenim, po mojem mnenju sta neprimerni, ampak pri drugi izjavi
               gre pa vendar za izjavo, na katero bi se morali odzvati tisti najvišji predstavniki v
               tej državi. In poglejmo, kako so se na obe izjavi odzivali ljudje oziroma najvišji
               predstavniki. Nekdanji, zdaj že pokojni predsednik države, gospod Drnovšek, se je
               odzval na izjave gospoda Zmaga Jelinčiča in je dejal, da "je to najbolj sramotna
               oddaja v zgodovini samostojne Slovenije" in marsikoga je bilo res sram, da se to
               dogaja v Sloveniji. To je bila izjava gospoda Drnovška. Ampak zanimivo je, danes
               imamo predsednika države, gospoda Türka, ki pa se na izjavo gospoda Godniča, ko je
               bilo prizadeto veliko število ljudi, ko so jim bila poteptana tista osnovna človeška
               čustva, ker tu je v vprašanju človeško življenje, pa ni bilo nikakršne izjave. Nihče
               iz kabineta oziroma predsednik države tega ni prepoznal kot nekaj, na kar bi se bilo
               treba odzvati. Ampak verjetno je to v tem stilu, da se o drugorazrednih temah pač ne
               pogovarjamo. Pa bi lahko prav predsednik države dr. Danilo Türk, s tem ko bi obsodil
               takšno izjavo in takšno ravnanje, povezal slovenski narod. In to bi jaz pričakovala
               od predsednika države, ki je vendar najvišja avtoriteta v državi - to, da se odzove
               na takšne stvari in pokaže in prida jasno mejo, do kje pa nekdo lahko gre in do kje
               sme iti. Zato imamo tudi predsednika države, ne pa samo zato, da bi si rad širil
               določene pristojnosti, ker bi imel rad večji vpliv kot predsednik države. Ključno je,
               da je moralna avtoriteta. In če se takšna moralna avtoriteta ne odzove na takšno
               izjavo, potem je v tej državi nekaj hudo narobe.</p>
               <p>Gospod Borut Pahor, kaj je dejal na to izjavo: da zadeve ne pozna. Potem se je
               odzvala varuhinja človekovih pravic, gospa Zdenka Čebašek Travnik, ki je dejala, naj
               se gospod Godnič opraviči. Tu moram dati vse priznanje gospe varuhinji, ki včasih
               malce nerodno oziroma bom rekla, se včasih mogoče ne odzove na nekatere stvari,
               tokrat se pa je, je prepoznala, da je to pomembno. In ona je celo dejala, da je ta
               izjava nepremišljena in skrajno neprimerna, vsebuje pa tudi elemente javnega
               spodbujanja sovraštva in nestrpnosti ter omalovaževanja, smešenja in zmanjševanja
               pomena hudih kaznivih dejanj zoper človečnost. In pričakuje, da se bo avtor za
               izrečene besede gledalcem opravičil oziroma jih tudi pojasnil. Potem se je odzval
               podmladek Nove Slovenije, da gre za podlo izjavo, za neposredno grožnjo in tako
               naprej. <stage type="mag"/> (nadaljevanje) Zanimivo je to, da se
               je ob izjavi gospoda Zmaga Jelinčiča odzvalo Društvo novinarjev Slovenije, in kaj so
               zapisali: "Ogorčeni smo nad ravnanjem javnega zavoda RTV, ki poskuša zdaj odgovornost
               za sovražni govor in izraženo nestrpnost prevaliti na enega izmed udeležencev."
               Dodajajo, da je "oddaja Piramida nastala v okviru Televizije Slovenija, že z izbiro
               gostov v oddaji pa so odgovorni uredniki izbrali sovražni govor in nestrpnost kot
               koncept." To je bila izjava Društva novinarjev Slovenije, so se odzvali na to
               neprimerno izjavo Zmaga Jelinčiča. Ampak v primeru gospoda Iva Godniča se Društvo
               novinarjev Slovenije ni prav nič odzvalo, lepo modro so bili tiho, mogoče niso imeli
               časa, ker so ravno menjavali predsednika Društva novinarjev Slovenije, tudi to se
               lahko zgodi, kadrovske dileme v tej državi so včasih najbolj pomembna stvar, čeprav
               imamo drugih stvari bistveno več, o katerih bi se morali pogovarjati in
               razpravljati.</p>
               <p>Potem se je odzvala na izjavo gospoda Jelinčiča celotna TV Slovenija, kot institucija
               so se odzvalo, v tem primeru pa gospa Miša Molk, Varuhinja pravic gledalcev in
               poslušalcev. Ampak tisto, kar je pa, mogoče bi še to povedala, voditeljica Erika
               Žnidaršič je takrat v primeru gospoda Zmaga Jelinčiča nenehno poslanca opozarjala,
               opominjala na neprimerne besede, opozarjala je, da krši ustavo ta poslanec, da naj
               preneha z žaljenjem in tako naprej. Ampak v primeru izjave Iva Godniča pa se
               voditelja nista odzvala, sta se celo smejala. Skratka, tukaj vidimo te razlike med
               eno in drugo izjavo.</p>
               <p>Ampak tisto, kar je pa mene najbolj zmotilo, je pa civilna družba. Zakaj? Zato ker v
               primeru gospoda Jelinčiča se je odzval Mirovni inštitut, Mirovni inštitut, moram
               povedati, da tudi jaz kot predsednica komisije večkrat vabim na naše seje, ampak žal
               nimajo nikoli časa, da bi povedali in podali kakšno svoje mnenje, na različne teme, v
               prejšnjem mandatu, ko je komisijo vodila še gospa mag. Majda Potrata, so vedno našli
               čas in so obrazlagali na dolgo in počez in po dolgem vse probleme te države, predvsem
               pa nekdanje vlade, Janeza Janše, ampak zdaj niso imeli časa se odzvati na to kar je
               izrekel gospod Ivo Godnič.</p>
               <p>In naj povem, kaj so povedali ob primeru gospoda Zmaga Jelinčiča. Na v.d. urednika
               informativnega programa Rajka Geriča so naslovili protest, menijo, da je javna
               televizija prispevala širjenju nestrpnosti do Romov v Sloveniji in pri tem delovala v
               nasprotju s poslanstvom, ki ga določajo medijska zakonodaja in interni akti RTV
               Slovenija. Se strinjam, pravilno je, da so to storili, ampak enako bi morali storiti
               tudi v primeru oddaje Dobro jutro. Zakaj niso sedaj naslovili na odgovornega urednika
               programa tudi takšnega protesta? To bi jaz pričakovala od Mirovnega inštituta, ki ima
               vendarle neko moč v javnosti.</p>
               <p>In še zadnja stvar. Okrožno državno tožilstvo v Ljubljani je vložilo obtožni predlog
               zoper poslanca v Državnem zboru, Zmaga Jelinčiča, zaradi kaznivega dejanja zbujanja
               sovraštva, razdora ali nestrpnosti, ki temelji na kršitvi načela enakosti po 1.
               odstavku 300. člena Kazenskega zakonika. Verjetno ste že sami ugotovili, Okrožno
               državno tožilstvo se o zadevi Iva Godniča ni z ničemer odzvalo, pa čeprav je tudi
               Varuhinja človekovih pravic povedal v svoji izjavi, poleg tega, da je neprimerna in
               da vzbuja sovraštvo in napeljuje k sovraštvu in tako naprej, povedala da je ta izjava
               zrela tudi za kazenski pregon.</p>
               <p>Zakaj sem naredila to primerjavo, ne zaradi tega, ker bi tako blazno ljubila gospoda
               Zmaga Jelinčiča, ampak ker sem želela plastično prikazati, kako funkcionirajo pri nas
               določene institucije, kdaj se odzivajo, kdaj ne, predvsem očitno po nekih ideoloških
               potezah in to je problem te države. Mi vsi skupaj bi morali obsoditi to dejanje, ne
               glede na to za kakšno politično barvo gre. <stage type="mag"/>
               (nadaljevanje) Ne glede na to. In zato bom jaz tudi kot predsednica komisije
               predlagala, da Komisija za peticije ter za človekove pravice in enake možnosti, da se
               je seznanila z neprimernimi izjavami, izrečenimi dne 30. maja 2011 v oddaji Dobro
               jutro, glede Hude jame, in takšno ravnanje tudi obsoja. Mislim, da je to najmanj, res
               najmanj, kar lahko mi kot Komisija za peticije ter za človekove pravice in enake
               možnosti, storimo in da opozorimo slovenski družbeni prostor, da so takšne izjave
               popolnoma neprimerne in da se tudi ne smejo več nikoli zgoditi.</p>
               <p>Zdaj pa dajem besedo gospodu Vrtovcu, potem pa gospodu Jerovšku. Izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp35">

               <speaker>JERNEJ VRTOVEC:</speaker>

               <p> Hvala za besedo. Jaz hočem samo še enkrat par stvari poudariti, zakaj je Mlada
               Slovenija pač, zakaj smo podali kazensko ovadbo in tako naprej.</p>
               <p>Pa naj za uvod samo to povem, gospod Križman, jaz sem tudi Primorec, pa predsednica
               tudi, ne glede na to, s kje smo, s kod prihajamo, je potrebno se zavedati enega
               dejstva, da sleherno pozivanje k nasilju, k sovražnemu govoru, zagovarjanju zločinov
               in tako naprej, je potrebno narediti konec. Ne glede na to, ali je ta stvar sedaj na
               sodišču oziroma na državnem tožilstvu ali ne, je prav, da poslanke in poslanci, ki
               imate mandat ljudi, ki so vam zaupali, da v tem Državnem zboru zagovarjate njihove
               interese in jih tudi ščitite, je prav, da se do tega dejanja gospoda Godniča
               opredelite po svoji vesti. Ne nazadnje vam vest tudi trka.</p>
               <p>Jaz obžalujem, da se stranke vladajoče koalicije v tem primeru niso odzvale. Kljub
               temu, da gospe Potrata sedaj ni v tej dvorani, ampak jaz sem pričakoval kot nekdanjo
               predsednico te komisije, da bo ena izmed prvih, ki se bo odzvala na to nasilje in
               vedno, tudi od drugih koalicijskih strank, polna usta varovanja človekovih pravic in
               tako naprej, ob tem primeru pa neka nemost. Sem že prej poudaril, imejmo enako vatle
               za vse kršitve človekovih pravic v Sloveniji.</p>
               <p>Hočem še to poudariti, da 30. maja 2011 smo bili priča pozivanju k nasilju nad
               tistimi, ki nekdanjega predsednika propadle Jugoslavije Josipa Broza Tita ocenjujejo
               kot pozitivno osebnost. Če tega dejanja danes dejansko ne obsodimo, bomo vam povem,
               lahko kmalu priča različnim pozivom k nasilju nad tistimi, ki na primer, dam primer,
               Pahorjeve vlade, obstoječe koalicije, ocenjujejo kot slabo. Ampak teh ni samo 8
               odstotkov, kot je dejal gospod Godnič na nacionalni televiziji, ampak po anketah kar
               80 odstotkov. Ne moremo nobenega pozivati, da ga lahko pospravimo v določeno jamo,
               zdaj je bil Barbarin rov, čez 14 dni se lahko zgodi, da bo nekdo pozival nekoga v
               Škocjanske jame, v Postojnske jame in tako naprej.</p>
               <p>Zaradi tega je izrednega pomena to, da poslanke in poslanci zaščitite ljudi, ki so
               vam zaupali mandat in ta dejanja vedno, ne samo danes, vedno obsodite.</p>
               <p>Kot sem že dejal, mi smo pozvali na novinarski konferenci tudi predsednika Türka, da
               se oglasi na to temo, da jo obsodi, predsednik republike bi moral biti moralna
               avtoriteta in dejansko obžalujemo, da se v tem primeru ni oglasil.</p>
               <p>Kar se tiče, omenjeno je bilo Vrhovno državno tožilstvo. Novinarji sami so klicali na
               Vrhovno državno tožilstvo ali bo to tožilstvo samo sprožilo primer po uradni
               dolžnosti, pa ga ni a ne. Tako da, tudi tukaj gre za en precedens, ki se je
               pojavil.</p>
               <p>Kot sem pa že dejal, ne glede na to, da je podmladek Nove Slovenije to že vložil
               tožbo zoper Iva Godniča<stage type="mag"/> (nadaljevanje) in
               tega besednjaka, ki ga jev oddaji Dobro jutro uporabil, je na načelni ravni prav,
               zaradi, ponavljam, odgovornosti do ljudi, da tudi poslanke in poslanci to obsodite,
               oziroma se do tega dejanja opredelite. In ponavljam, kljub temu, da je bila tudi malo
               ideološka razprava v tej dvorani, jaz sem tudi Primorec, v tem primeru ne gre za
               nobeno ideologijo in ideološko vprašanje, gre za to, da obsodimo nasilje.</p>
               <p>Osebno v podmladku Nove Slovenije nas v tem primeru ne zanimajo ne partizani, ne
               domobranci, ne Nemci in tako naprej. In tudi slovenska javnost pričakuje, da Državni
               zbor obsoja tovrstna dejanja v javnosti. Hvala.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp36">

               <speaker>PREDSEDNICA EVA IRGL:</speaker>

               <p> Hvala tudi vam, gospod Križman, vi ste želeli.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp37">

               <speaker>MARIJAN KRIŽMAN:</speaker>

               <p> ...gospod Vrtovec omenil moje ime in povedal, kako bi se jaz moral opredeliti, to
               je moja stvar, kako se bom jaz opredelil, ni vaša. To je številka ena.</p>
               <p>In drugo, ne dovolim, da vi meni pravite, kaj bom jaz moral narediti. Ko boste vi
               poslanec, napravite tisto, kar se bo vam zdelo, da je prav, a prav. Toliko, da si ne
               boste vzeli preveč svobode, pa kar tukaj počez vsem delili, kaj bi kdo moral reči in
               kaj bi kdo moral narediti. In vas prosim, da preden govorite, kaj bi jaz in še kdo
               drug morali narediti, ali pa moja stranka, si preberite magnetogram današnje seje, če
               si pa premalo zapomnite, se pa izurite v spominu, to se da. Gospod Lukšič bo to
               verjetno bolje vedel kot jaz, kako se da uriti spomin.</p>
               <p>To vam govorim iz enega preprostega razloga. Zato ker sem v svojem nastopu med
               ostalim tudi dejal, da je izjava gospoda Godniča bila neprimerna, predvsem pa
               nepotrebna in s tem sem tudi zaključil mojo razpravo. Če pa želite govoriti v
               nedogled o temu, kaj bi člani SD morali govoriti, pa kar govorite, ampak jaz mislim,
               da smo to zaključili, saj smo odrasli, da tisti, ki smo svoje stališče povedali, ga
               ni treba več pozivati k temu, kaj misli in kaj bi on moral reči, kaj moram povedati,
               to vem jaz, še enkrat vam povem.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp38">

               <speaker>PREDSEDNICA EVA IRGL:</speaker>

               <p> Gospod Jerovšek, izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp39">

               <speaker>JOŽEF JEROVŠEK:</speaker>

               <p> Hvala lepa. Ja tu so bile nekatere distinkcije v odnosu do te izjave, ki ni samo
               neprimerna, ampak je to izjava zoper človečnost in mislim, da jo moramo prav
               poimenovati. Kajti številne izjave so neprimerne, pa še niso uperjene zoper
               človečnost, jih ne moremo tako kategorizirati, to pa vsekakor moramo. Jaz sem
               pravzaprav vesel, da se tudi v pismih bralcev sem zasledil nekaj odzivov, ki to
               izjavo tako kategorizirajo, se tako opredeljujejo do nje, pa da za razliko od
               nekaterih drugih, ko so se odzivali ljudje do raznega, kakšnih poimenovanj in česa
               podobnega, vemo, da se nekateri nepoboljšljivi boljševiki stalno oglašajo v pismih
               bralcev s poveličevanjem pač tudi stalinističnih zločinov in tako naprej, slovenskih
               stalinističnih načinov.</p>
               <p>Ampak, zdaj gospa Potrata je rekla, da njihove stranke so mnogokrat se vsi dosledno
               izrekli zoper, obsojali so poboje, zločine zoper človečnost, ne vem, če je rekla tudi
               žrtve montiranih procesov, to si nisem, ampak treba je reči, da temu čisto dosledno
               tako ni, kajti načelno verjetno vsi obsojajo tudi dachauske procese in žrtve
               dachauskega procesa, .../Nerazumljivo./... in vse druge dachauce, ki so bili
               pogubljeni in to je bil cvet slovenske kemije, jaz to vem kot kemik, ampak nedavno se
               je te dachauske poboje poveličevalo na slovenskem. Postavljal se je spomenik tistemu,
               ponovno, <stage type="mag"/> (Nadaljevanje) ki je svoje sošolce
               dal pogubiti, čeprav so prestali Dachau in tisti, ki je to postavil je bil kandidat
               SD-ja, stranke Socialnih demokratov, pa saj še eden poslanec, ki je bil tam zaposlen
               neposredno pred izvolitvijo, verjetno kaj je kdo prinesel k temu. Tako da žal ni
               empatije do zločina povsod, da se zločin še danes povečuje tudi s strani uradnih
               predstavnikov nekaterih strank.</p>
               <p>Upam, da so si vsi prebrali Torkarjevo knjigo Umirjanje na obroke, ki je bil tudi sam
               obsojen na smrt ampak se je po nekaj letih spuščen, mnogih del Stepišnik in ne vem
               kateri, so bili pa pogubljeni. Verjetno zaradi frustracije Kidričeve, zato ker je bil
               on filiran študent kemije, ostali pa so diplomirali in so bili cvet slovenske kemije.
               In to se danes poveličuje tak zločin s postavitvijo spomenika. V današnjem času,
               zaradi tega, v tem primeru seveda moramo biti jasni ob tem kar se tu, in moram tudi
               reči gospe Potrata pogojni zločini zame nimajo pozitivno vrednostjo partizanstva nič
               opraviti, saj partizanstva po vojni ni bilo več, vi pa to povezujete in škodite
               partizanstvu, ga napadate s tem in ga žalite in žalite tudi mene, ki imam pozitiven
               odnos do partizanstva in do prispevka moje družine do partizanstva. Ne po vojne
               poboje povezovati s partizanstvom. To je tako kot da bi Francozi poveličevali Petena,
               ki je bil pred tem nacionalni junak potem je pač naredil nedopustne grehe in ga ne
               poveličujejo, nekateri pa te distinkcije nimajo, da če se nekdo prekrši zoper
               človečnost, da enostavno ne more biti več poveličevan in dosti žalostno je, da se
               nekateri niso v stanju povzpeti na to.</p>
               <p>Ne bi tudi enačil napadov na igralca, ki je to zavestno naredil in očitno ne obsoja
               zločincev, ker drugače ga ne bi poveličeval, svojo figuro, ki je izdal ukaz za vse te
               zločine in to on poveličuje, to mu verjetno, in zato ne bi enačil, in tiste
               voditeljice mlade, ki sem prebral, da se je ogradila od povojnih
               .../Nerazumljivo./... Godnič se ni nikoli poveličuje naredbodajalca za zločine. To bi
               v normalni državi, kot je recimo Nemčiji, to če bi nekdo Hitlerja igral in njegove
               zločine poveličeval, bi bil kaznovan in zaprt, pri nas je drugače in ta voditeljica
               se je opravičila, obsodila v eno, prebral sem, da je rekla, da je študirala naslednjo
               vprašanje, da se sploh ni zavedala. Zdi se mi, da je pri mladih ljudeh to možno in
               vsaj odreagirala je, da je je ogradila, obsodila in se ogradila tudi od lastnega
               ravnanja. Starejši igralec pa ni sposoben te empatije. Samo žal tudi mnogi, kot je
               Eva Irgl navajala, niso sposobni te empatije, celo mirovni inštitut, ki v teh dneh
               praznuje neko obletnico, ki je po definiciji, svoji definiciji, da se ravno bori
               proti takšnim pojavom, se o tej stvari ni opredelil in to je problem naše družbe, da
               se ideološko opredeljujejo takšne inštitucije, zato ravno sinoči se mi zdi, da sem
               predstavnico mirovnega inštituta, ki je rekla, da so kot neodvisni <stage type="mag"/> (Nadaljevanje) intelektualci so se ustanovili, vprašanje,
               če so neodvisni če ob tej primerjavi niso sposobni distinkcije oziroma vsaj
               enakovredne obravnave, dveh dejanj, ki pa nista primerljivi po svoji grozljivosti.
               Tako da, še to bi rekle, to pa tudi kolegici Irglovi, ko je rekla, da je ta izjava
               prizadela tiste, ki imajo svojce v hudi jami, ne jaz mislim, da vse čuteče Slovence
               je prizadela in bi bilo srhljivo, če ne bi veliko, veliko večino takšna izjava
               prizadela, to bi bilo srhljivo spoznanje in me prav zanima, gospod minister, še
               enkrat vas pozivam, da se opredelite do te izjave. Hvala lepa.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp40">

               <speaker>PREDSEDNICA EVA IRGL:</speaker>

               <p>Najlepša hvala tudi vam gospod Jerovšek. Res je gospa Potrata, bili ste omenjeni, tri
               minute vam bom dala za razpravo in prosila bi, če se lahko normalno vendarle obnašamo
               na tej komisiji, potem pa je želel besedo še gospod Vrtovec. Izvolite gospa
               Potrata.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp41">

               <speaker>MAG. MAJDA POTRATA:</speaker>

               <p>Hvala gospa predsednica. Res bi bila moja iskrena želja, da bi se normalno poslušali
               in razumeli kar kdo govori in k repliki se javljam zaradi tega, ker takrat ko sem
               govorila o partizanstvu sem govorila v povezavi z izjavami, ki so nespoštljive do
               partizanstva in do komandanta Staneta. V nobenem kontekstu pa nisem povojnih pobojev
               povezovala s partizanstvom. In ni moj namen, da bi svojo osebno zgodovino razlagala
               in iz svoje osebne zgodovine in tudi družinske tragedije utemeljevala svoj odnos do
               zgodovine kakršnega imam. Ampak meni se zdi pač srhljivo, gospod Jerovšek, da na
               komisiji, ki se ji reče Komisija za peticije ter za človekove pravice in enake
               možnosti, ne spoštujemo sogovornikov do te mere, da ne bi v njihovi navzočnosti
               potvarjali izjav, to pa velja tako za vas, kot za gospo predsednico in jaz bi
               pričakovala, da bo kdaj gospa predsednica se tudi oglasila v prid komu, ko je njegovo
               človeško dostojanstvo ranjeno.</p>
               <p>Zdaj pa še nekaj. Poglejte, točko ste poimenovali 1.a bi morala biti uvrščena s tako
               oznako za 1. točko ampak sem vas pustila pri miru, ker če bi hoteli da je na prvem
               mestu, bi morala biti A 1. ampak to je samo spet stvar, ki jo prepuščam vaši
               sposobnosti vodenja in presojanja stvari, huje pa je, da gospod Jerovšek poziva k
               opredeljevanju ljudi, ki k tej točki sploh vabljeni niso bili. Gospa predsednica, vi
               ste k tej točki vabili samo Mlado Slovenijo, niti gospoda Godniča niste povabili in
               mu dali s tem enake možnosti, kot tistim, ki ga obtožujejo in mi smo baje komisija za
               enke možnosti. Hvala lepa.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp42">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Gospod Vrtovec izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp43">

               <speaker>JERNEJ VRTOVEC:</speaker>

               <p>Prej sem bič pač omenjen in se bom logično odzval. Jaz sem na enkratnem obisku danes
               v Državnem zboru, imam pač to priložnost, da smo pač v podmladku se nekako odzvali na
               te navedbe in zato še enkrat poudarjam, naše veselje nad tem, da je današnja seja
               sklicana oziroma da je ta točka dnevnega reda danes uvrščena na sejo. Gospod
               Križanič, zato vas vljudno prosim, da bodite žaljivi do tistih, ki že enkratno
               prihajajo v Državni zbor in zato sem zelo čuteč do tistih poslancev, ki dnevno morajo
               te strankarske boje in tako naprej redno prenašati. In dejansko mi ni vseeno, da je
               zaradi tega tudi Državni zbor in celotna politika zaradi takšnega obnašanja na slabem
               glasu.</p>
               <p>Nimam slabega spomina, opozarjam, da imam zelo dober spomin, to govorim za v bodoče,
               in nikakor vas v svoji izjavi danes nisem prepričeval kako morate ali pa poziv kako
               dajte vi glasovati, ne nisem pozival ampak sem samo predlagal, to kar sem predlagal
               že na novinarski konferenci in tudi nisem pozival, da se mora stranka SD <stage type="mag"/> (Nadaljevanje) opredeliti ampak sem samo
               povedal, da do danes se do te seje se stranka SD ni opredelila kot največja stranka v
               Sloveniji in tako naprej.</p>
               <p>In za konec še to, ker je ta stvar šla tudi malo v ideološka vprašanja, čeprav, še
               enkrat ponavljam, ne gre tukaj za ideologijo ampak zato, da nasilje obsojamo, jaz
               partizanstvo kot Primorec in TIGROSTVO spoštujem, ponavljam TIGROSTVO spoštujem, vsi
               moji stari starši so bili najprej tigrovci in potem partizani, ko je bilo tigrovstvo
               uničeno s strani že takrat izpostavljene primorsko in komunistične partije in eden
               moj dedek je bil tudi v .../Nerazumljivo./... pa je potem nazaj pršel pa kmalu v
               kočevskem rogu končal ali ni to zanimivo.</p>
               <p>Hočem to poudariti, da gre za določena načela, ki jih kot družba in predlagam, ki jih
               kod družba moramo spoštovati. Hvala.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp44">

               <speaker>PREDSEDNICA EVA IRGL:</speaker>

               <p>Hvala tudi vam. K repliki se je prijavil gospod Križman, izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp45">

               <speaker>MARIJAN KRIŽMAN:</speaker>

               <p>Zelo na kratko. Jaz obžalujem, da ste tako zelo čustveno vse to vzeli in ker ste
               mladi in nimate izkušenj vam več ne bom repliciral.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp46">

               <speaker>MAG. MAJDA POTRATA:</speaker>

               <p>Replika.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp47">

               <speaker>PREDSEDNICA EVA IRGL:</speaker>

               <p>Gospa Potrata vi pa niste bili imenovani, tako da vam ne bom. Gospa potrata, saj
               veste, da sem dobre volje, tako da vam bom dala besedo ampak vas izredno pa ni
               imenoval.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp48">

               <speaker>MAG. MAJDA POTRATA:</speaker>

               <p>Gospa predsednica to ni stvar vaše dobre volje in dobrega počutja ampak Poslovnika.
               Če je bila kakšna izjava napačna, jo imam popravit pravico in mladi gospod je očitno
               prezrl, da se je predsednik stranke Socialnih demokratov in predsednik Vlade do te
               izjave opredelil in jo štel za neprimerno in kadar kdo zagotavlja, da se kdo ni
               opravičil ali ni česa izrekel potem najprej preveri, kaj se je dogajalo. Je pa tako,
               ne glede na to kdo prihaja in kolikokrat kdo kot gost prihaja v Državni zbor kot
               poslanka pričakujem, da se do mene vede položaju in situaciji ustrezno. Hvala.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp49">

               <speaker>PREDSEDNICA EVA IRGL:</speaker>

               <p>Ugotavljam, da ni več prijavljenih k razpravi, razen če želi še kdo pojasniti svoje
               stališče.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp50">

               <speaker>MAG. MAJDA POTRATA:</speaker>

               <p>Jaz bom obrazložila k sklepu.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp51">

               <speaker>PREDSEDNICA EVA IRGL:</speaker>

               <p>Ja gospa Potrata. Takoj ko bomo tja prišli vam bom zagotovo prvi dala besedo. Tako da
               nič se bati.</p>
               <p>Torej ugotavljam, da ni več prijavljenih k razpravi, zato razpravo zaključujem in
               dajem na glasovanje naslednji predlog sklepa:</p>
               <p>Komisija za peticije ter za človekove pravice in enake možnosti se je seznanila z
               neprimernimi izjavami, izrečenimi dne 30. maja 2011 v oddaji Dobro jutro glede hude
               jame in tako ravnanje obstoja.</p>
               <p>Sprašujem, kdo želi obrazložiti glas. Gospa Potrata izvolite, seveda.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp52">

               <speaker>MAG. MAJDA POTRATA:</speaker>

               <p>Hvala. Predlaganega sklepa ne bom podprla. Mislim, da ne morem trditi, da sem se
               seznanila z dogodkom zaradi tega, ker nisem slišala pričevanja enega od udeležencev
               dogodka, ker ni bil na to sejo niti povabljen, to je gospod Godnič. Treba je vedno
               kadar govoriš o seznanitvi slišati obe plati, je pa problem tudi v zadnjem delu
               predlaganega sklepa, to sem pa že uvodoma povedala, zoper gospoda Godniča je podana
               kazenska ovadba in v odprtem primeru se kot odgovorna javna oseba ne mislim
               opredeljevati, še zlasti pa ne zaradi tega, ker je bilo to od mene tudi zahtevano.
               Hvala.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp53">

               <speaker>PREDSEDNICA EVA IRGL:</speaker>

               <p>Želi še kdo obrazložiti svoj glas? Gospod Jerovšek, izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp54">

               <speaker>JOŽEF JEROVŠEK:</speaker>

               <p>Saj je še tudi razprava o tem sklepu, lahko ne. Želel bi pomagati gospe Potrati, da
               bi se o tako pomembni zadevi lahko opredelila in če jo beseda seznanila moti, bi
               mogoče lahko zamenjali, da je Komisija za človekove pravice in enake možnosti
               razpravljala ampak bolj natančno o izjavah zoper človečnost kot so tudi nekateri
                  poudarili,<stage type="mag"/> (Nadaljevanje) kot tudi
               varuhinja človekovih pravic poudarja, izrečenimi 30. maja potem pa jaz upam, da proti
               tako bolj izostreni dikciji pa verjetno ne bi imela kaj proti, jo sprašujem gospo
               Potrato, kajti želim ji pomagati, da ne bi ostala na napačni strani, ko se govori o
               človečnosti ali pa izjavah zoper človečnost.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp55">

               <speaker>PREDSEDNICA EVA IRGL:</speaker>

               <p>Najlepša hvala. Zdaj če prav razumem, vi predlagate, da bi izoblikovali</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp56">

               <speaker>MAG. MAJDA POTRATA:</speaker>

               <p>Obrazložitev glasu je že.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp57">

               <speaker>PREDSEDNICA EVA IRGL:</speaker>

               <p>Gospa Potrata ali smem povedati kakšen stavek tudi sama, brez vaše pomoči. Jaz vem,
               da ste vi izjemno nervozni, da imate čez pol ure sestanek krizni nekaj metrov
               oddaljeno od tukaj tako da jaz vem, da ste v težki situaciji pa vendarle menim, da
               lahko mi tudi povemo svoje mnenje.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp58">

               <speaker>MAG. MAJDA POTRATA:</speaker>

               <p>Gospa predsednica postopkovno, postopkovno.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp59">

               <speaker>PREDSEDNICA EVA IRGL:</speaker>

               <p>Gospa Potrata, ko se boste umirili vam bom dala postopkovno. Najprej bi pa vendarle
               želela nekaj pojasniti? Ali smem nekaj pojasniti oziroma razčistiti z gospodom
               Jerovškom.</p>
               <p>Gospod Jerovšek, če sem vas prav razumela, vi ste želeli, da bi Komisija za peticije
               ter za človekove pravice in enake možnosti je opravila razpravo glede neprimernih
               izjav izrečenih dne 30. maja 2011 v oddaji Dobro jutro glede hude jame in takšno
               ravnanje obstoja.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp60">

               <speaker>JOŽEF JEROVŠEK:</speaker>

               <p>Tako.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp61">

               <speaker>PREDSEDNICA EVA IRGL:</speaker>

               <p>Prav, bom dala še en krog za razprave in postopkovno najprej gospa Potrata
               izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp62">

               <speaker>MAG. MAJDA POTRATA:</speaker>

               <p>Ja, gospa predsednica, ko ste meni dali besedo, ste pozvali k obrazložitvi glasu in
               jaz sem obrazložila glas. Po Poslovniku, če na Poslovnik sploh kaj daste, pri
               obrazložitvi glasu ni več ne razprave ne možnosti popravkov sklepov. Sklepi se lahko
               popravljajo in amandmirajo dokler je o njih razprava. Vi ste pa sami dali predlog
               sklepa na glasovanje in mi omogočili obrazložiti glas. Torej prosim, da zdaj, če ste
               že stvari tako na široko zastavili, prosim, da skušate ugotoviti iz mojih besed ali
               sem razburjena ali mogoče potrebujem kakšno pavzo za umiritev ali kaj, glede mojih
               težav in.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp63">

               <speaker>PREDSEDNICA EVA IRGL:</speaker>

               <p>To bo kolega Gorenjak poskrbel.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp64">

               <speaker>MAG. MAJDA POTRATA:</speaker>

               <p>In tistega kar imam ob 16.00 uri vas naj ne skrbi, ker je to moj osebni problem, zdaj
               vedo za to sejo tudi vsi tisti, ki do zdaj niso bili obveščeni o tem. Jaz si o vašem
               vodenju seje mislim svoje. Imate pa žal ob sebi tudi sekretarko, ki bi vam morala
               povedati kaj Poslovnik o posameznih rečeh govori. Vi ste dali možnost izreka o
               obrazložitvi glasu ne o razpravi in potem se lahko samo še glasuje. Hvala.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp65">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Jaz bi vseeno prosila gospo Potrata, da glede pristojnih
               služb strokovnih, pa vendarle ohranimo neko dostojanstvo do njih, svoje delo opravlja
               in mislim, da opravlja svoje delo korektno. Če ga ne bodo, se bom jaz z njimi
               pogovorila.</p>
               <p>Mislim, da je želel tudi gospod Križman besedo, izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp66">

               <speaker>MARIJAN KRIŽMAN:</speaker>

               <p>Hvala lepa. Torej, če se spomnite sem na zadnji, mislim, da je to bila prejšnja seja
               naše komisije, kasneje sem tudi v Državnem zboru povedal, ko smo tukaj razpravljali o
               državnem tožilcu na dolgo in široko, ki je kot takratni tožilec spisal obtožni
               predlog zoper župnika, ki je bil tudi prisoten in še nekaj drugih ljudi, tudi
               takratni sodnik je bil prisoten vendar nismo povabili tega gospoda o katerem smo
               govorili.</p>
               <p>Danes bi bilo zelo zanimivo, res tako kot pravi moja kolegica Potrata, slišati tudi
               drugo stran, ampak tudi danes prisotna spet samo ena stran, povabili smo samo gospoda
               Vrtovca. Ne vem kaj naj bi zdaj povedal obtoženi, zdaj že obtoženi, mogoče bi
               razprava šla v kakšno drugo stran. In zdaj bi prosil nekaj, v svojem lastnem namenu,
               da če bomo naslednjič imeli take zgodbe, poskušajte povabiti tudi drugo stran in tako
               bomo mogoče bolj končali bolj strpno, bolj normalno in bomo potem prišli do nekih
               sklepov, ki nas bodo nekako kot to komisijo spravili skupaj in se bomo seveda ali pa
               se bomo mogoče zgolj lažje odločali. <stage type="mag"/>
               (Nadaljevanje) Danes sem se, kot ste slišali in sem tudi prej povedal, ko sem
               repliciral gospodu Vrtovcu, podal svojo izjavo kaj si mislim o besedah, ki jih je
               izrekel gospod Godnič in o temu se več ne bom izrekel in tega več ne bom ponavljal,
               ker to ne bi imelo nobenega smisla, ker to bi potem postalo že burka ali pa smešnica.
               Jaz sem to zelo resno povedal in naredil in za tem stojim. Tega sklepa ne bom podprl,
               moja izjava pa ostaja v magnetogramu in upam, da ne boste zlorabili mojih prispevkov,
               ampak da se boste seveda držali tistega kar smo na tem sestanku spregovorili, kajti
               vse bolj me navdaja, da ta zgodba je namenjena še čemu drugemu ne samo obsodbi besed,
               ki jih je izrekel gospod Godnič. Hvala lepa.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp67">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Gospod Jerovšek, postopkovno ste želeli? .../Ne./... Kako
               pa?</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp68">

               <speaker>JOŽEF JEROVŠEK:</speaker>

               <p>Jaz sem prej, smatram, da se, kot vedno damo sklepe, ko je še možna debata. Jaz sem
               tako razumel.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp69">

               <speaker>PREDSEDNICA EVA IRGL:</speaker>

               <p>Jaz sem naredila napako, ko sem pozvala, da smo že tik pred glasovanjem, in da je
               potrebno obrazložiti glas. Sem pa razumela vašo intenco, da ste želeli gospe Potrati
               vendarle pomagati, da bi lahko vendarle sprejela sklep, ker zdaj ga ne more, ker se
               ni seznanila, kot je dejala, z neprimernimi izjavami, ker gospoda Godniča ni bilo na
               licu mesta, čeprav moram reči, da lahko še enkrat preberem izjavo, da bo bolj jasna,
               za vse tiste, ki si je morda niso prebrali, se pravi, jaz imam več kot 90, 92%
               prijateljev, kar se Tita tiče in zaveznikov. Teh 8 bomo pa, vsaj zdaj so Sveto
               Barbaro izpraznili, je spet prostor, veste. Torej, to je ta izjava, ki... .../Glas iz
               ozadja./... Gospa Potrata, ali smem jaz kdaj kakšen stavek povedati do konca, brez da
               vi vpadate vedno v mojo razpravo! Ker potem bom res mislila, da imate res resne
               probleme z menoj, ampak to opažajo že vsi v tem Državnem zboru. Zdaj pa mislim, da je
               potrebno se že enkrat začeti malce drugače obnašati.</p>
               <p>Sedaj pa dajem takšen predlog sklepa, kot sem ga povedala na začetku, na glasovanje.
               Komisija za peticije ter za človekove pravice in enake možnosti se je seznanila z
               neprimernimi izjavami, izrečenimi dne, 30. maja 2011 v oddaji Dobro jutri glede Hude
               jame in tako ravnanje obsoja. Takšen sklep dajem tudi na glasovanje. Glasujemo.</p>
               <p>Kdo je za? (2 člana.) Kdo je proti? (3 člani.)</p>
               <p>Ugotavljam, da sklep ni bil sprejet. Kar malce obžalujem takšno ravnanje te komisije.
               Mislim, da vendarle bi pa morali biti vse enotni pri takšni obsodbi.</p>
               <p>Zaključujem torej to točko dnevnega reda.</p>
               <p>Gospa Potrata, takoj vam bom dala postopkovno. Izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp70">

               <speaker>MAG. MAJDA POTRATA:</speaker>

               <p>Gospa predsednica, jaz protestno zapuščam sejo te komisije, če se mi ne boste
               opravičili zaradi žalitve in žalitev, množinsko, ki ste jih izrekli. Jaz ne vem kaj,
               jaz ne vem kaj o meni govorijo v Državnem zboru, tisto kar pa spremljajoči te seje
               lahko ugotovijo je, da sem vas nekajkrat opozorila na eklatantno kršenje poslovnika.
               In tudi to, da bi komentirate izide glasovanja po tistem, ko je bilo glasovanje, je
               ena od nedopustnih stvari, ker si jih predsednik delovnega telesa ne more privoščiti,
               ker je svobodna volja vsakega poslanca, kaj naredi s svojim glasom. In ko vi mislite,
               da imam jaz probleme z vami; jaz z vami, oprostite, nimam nobenih problemov. Imam pa
               probleme z vašim načinom vodenja te seje in z vašimi predstavami o tem, kako se
               uresničujejo človekove pravice in enake možnosti. In pričakujem vaše opravičilo.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp71">

               <speaker>PREDSEDNICA EVA IRGL:</speaker>

               <p>Izvolite, gospod Jerovšek. Postopkovno ste želeli.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp72">

               <speaker>JOŽEF JEROVŠEK:</speaker>

               <p>Ja, gospa predsednica. Jaz pa moram reči, da večinsko glasovanje zoper to, da bi se
               ogradili zoper izjavo, izjava zoper človečnost, se mi zdi skrunitev tega hrama
               demokracije. Nisem si mislil, da se bo kaj takšnega tukaj zgodilo in predlagam, gospa
               predsednica, da pozovete tiste, ki so se ogradili zoper obsodbo takšnega
                  ravnanja<stage type="mag"/> (nadaljevanje) takšnih izjav
               zoper človečnost, da jih pozovete v premislek, pa morda umaknejo svoje glasove zoper
               to. Hvala.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp73">

               <speaker>PREDSEDNICA EVA IRGL:</speaker>

               <p>Gospod Jerovšek, vi dobro veste, da tega ne morem storiti. Poslanci so sami zavezani
               svoji vesti in svojemu razmisleku kako glasujejo o določeni zadevi. Pač tako so
               glasovali in proti temu midva ne moreva nič.</p>
               <p>Zaključujem torej to točko dnevnega reda.</p>
               <p>Prehajamo na obravnavo <title> 1. TOČKO DNEVNEGA REDA - ANALIZA INSTITUCIONALNE UREDITVE
                  SPODBUJANJA ENAKOSTI IN VARSTVA PRED DISKRIMINACIJO V REPUBLIKI SLOVENIJI. </title>
               Naj povem, da so bili na sejo vabljeni: Vlada Republike Slovenije, dr. Igor Lukšič -
               predsednik Sveta Vlade Republike Slovenije za uresničevanje načela enakega
               obravnavanja, mag. gospa Tanja Salecl - direktorica Urada za enake možnosti, gospod
               Boštjan Vernik Šetinc - zagovornik načela enakosti. Vse lepo pozdravljam! Se
               opravičujem, ker ste toliko časa čakali na to točko dnevnega reda.</p>
               <p>S sklicem seje ste kot gradivo prejeli analizo, dodatno pa ste dne 3. 6. 2011 prejeli
               še prispevek zagovornika načela enakosti v zvezi z analizo. Naj samo pojasnim za
               začetek, da je Vlada Republike Slovenije na svoji 130. seji, dne 14. aprila 2011 se
               seznanila z analizo institucionalne ureditve spodbujanja enakosti in varstva pred
               diskriminacijo v Republiki Sloveniji, ki jo je pripravila medresorska delovna skupina
               za pripravo celovite institucionalne ureditve področja zagotavljanja enakosti in
               varstva pred diskriminacijo. Delovna skupina je tako pripravila analizo sedanje
               institucionalne ureditve, spodbujanja enakosti in varstva pred diskriminacijo v
               Republiki Sloveniji. Pregled mednarodnega evropskega in državnega normativnega
               okvira, primerjalni pregled ureditve področja v drugih državah članicah Evropske
               unije ter predlog rešitev za reorganizacijo in izboljšanje naše institucionalne
               ureditve. Vlada Republike Slovenije pa bo to analizo uporabila kot podlago za
               ureditev področja nediskriminacije in človekovih pravic v okviru celovite reforme
               državne uprave.</p>
               <p>Bom takoj, gospod Jerovšek. Naj samo še to povem, da je k navedeni analizi podal svoj
               prispevek tudi zagovornik načela enakosti in sicer z naslovom obveznosti države pri
               preprečevanju in odpravljanju diskriminacije. Po mnenju zagovornika so bistvene
               razlike med analizama zagovornika in delovne skupine o celovitosti pristopa v
               strokovni temeljitosti ter zlasti v dejstvu, da je zagovornik upošteval nekatere
               ključne mednarodno-pravne vidike, ki jih delovna skupina sploh ni pritegnila k
               razmisleku. Bistvena dodana vrednost zagovornikovega poročila naj bi bila zlasti tudi
               v informaciji o neizvajanju zakonodaje ter v plastični ponazoritvi vseh najhujših
               odprtih problemov na področju varstvenih mehanizmov. To sem želela pojasniti zato, da
               kasneje ne bo kakšne dileme pa tudi, če nas kdo spremlja, da bo bolj natančno vedel
               zakaj tudi predstavniki sedite tukaj in kaj je bilo storjenega v zvezi s to analizo.
               Predno pričnem z obravnavo te točke dnevnega reda, pa mislim, da je želel gospod
               Jerovšek proceduralno. Izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp74">

               <speaker>JOŽEF JEROVŠEK:</speaker>

               <p>Gospa predsednica! Bilo bi verjetno ponižujoče in zaničujoče do ministra in do
               spoštovanja gostov, ki so se odzvali, če bi razpravljali brez kvoruma. Gospa Potrata
               je povzročila zavestno nesklepčnost pri tej točki in jaz predlagam, da prekinete to
               sejo, se opravičimo pač povabljeni, kajti govoriti o spodbujanju in enakosti varstva
               pred diskriminacijo v Republiki Sloveniji brez kvoruma na tej komisiji, ki se s tem
               ukvarja, mislim da ni primerno. Prav tako ne moremo niti seznanitvenega sklepa
               sprejeti, to točko. Mislim da, žal zaradi odhoda napovedane odsotnosti gospe Potrate,
               pač ni možno to narediti. Hvala.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp75">

               <speaker>PREDSEDNICA EVA IRGL:</speaker>

               <p>Najlepša hvala vam, gospod Jerovšek. Mislim, glede na to, da so predstavniki tukaj
               toliko časa čakali, tudi gospod minister, mogoče če bi uvodno besedo vendarle
               povedali, potem pa bi jaz prekinila to sejo, res, zaradi tega ker... Hvala ker ste me
               tudi opozorili, ker dejansko nismo sklepčni in tudi o ničemer ne moremo odločati.
               Verjetno pa ni nobenemu v interesu, da ne bi sprejeli določenih sklepov, ki so
               pomembni za to komisijo in tudi za vas, ki ste pripravljali te dokumente.</p>
               <p>Ste želeli postopkovno gospod Križman? Izvolite. <stage type="mag"/> (nadaljevanje) Mi je pa žal, da se je to zgodilo, ker so nekateri
               protestno zapustili to sejo. Izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp76">

               <speaker>MARIJAN KRIŽMAN:</speaker>

               <p> Nič, sem samo želel podpreti vaš predlog, ker se mi zdi, da če opravimo večji del
               dela, če se to da, na naslednji seji naredili en /Nerazumljivo./ in glasovali in
               seveda to tudi sprejeli, jaz bi to predlagal, ker je res škoda, da /Nerazumljivo./,
               zdaj jih ni, zdaj zakaj jih ni, ne bom razpravljal, ker potem bi se zapletli v
               razpravo brez potrebe.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp77">

               <speaker>PREDSEDNICA EVA IRGL:</speaker>

               <p>No, jaz se zavedam te situacije, jaz mislim, da bi bilo najbolje tako, kot sem že v
               začetku predlagala, da damo najprej besedo gospodu Lukšiču in ostalim vabljenim,
               potem bi pa jaz prekinila to točko, zaradi tega ker dejansko ne moremo o ničemer
               odločati.</p>
               <p>Zdaj dajem besedo najprej dr. Igorju Lukšiču, predsedniku Sveta Vlade Republike
               Slovenije za uresničevanje načela enakega obravnavanja, sicer pa tudi ministru za
               šolstvo in šport. Izvolite, gospod Lukšič.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp78">

               <speaker>DR. IGOR LUKŠIČ:</speaker>

               <p> Hvala lepa za besedo. Jaz bom zelo kratek. Ker tu predstavljam Vlado, ne samo
               ministrstvo oziroma vladno komisijo, moram reči, da se mi zdi nenavadno za razmerje
               med Državnim zborom in Vlado, da točka, ki je bila najavljena kot prva, se jo izrine
               in se jo potem da na drugo mesto in se pusti tu prvopovabljene čakati uro pa 50
               minut. To se mi zdi nekorektno v razmerju dveh vej oblasti. Tako da upam da se to ne
               bo dogajalo tudi naprej. Jaz sem tudi bil korekten in tudi kolegi čakamo zaradi tega,
               ker se nam zdi ta tema zelo pomembna, namreč v primerjavi s tisto prejšnjo ni šlo za
               oceno nekih trendov, ampak je šlo za eno samo izjavo, tu pa gre vendarle za vprašanje
               institucionalne ureditve, s čimer se prvenstveno mora Državni zbor ukvarjati.</p>
               <p>Mi smo na Vladi obravnavali predlog, vi veste, da ima Slovenija že dlje časa problem
               s to institucionalno ureditvijo zagovornika enakih možnosti, da nikakor ne rešimo
               tega problema na tak način, da bi ustrezal standardom, da bi ustrezal pričakovanjem
               enega dela javnosti in stroke, ki misli, da bi Slovenija na tem področju morala
               narediti kaj več. Zmeraj se najde nekaj izgovorov o tem, da ni finančnih možnosti, da
               ni pravih rešitev, da je treba zadeva čakati, ko bo na vrsti neka celovita prenova,
               zato je prav, da bi mogoče Državno zbor ali pa prav ta komisija dala še neko dodatno
               podporo naporom, da se tu stvari vendarle premaknejo. Neki predlogi so izdelani,
               kolegi, ki se s tem podrobno ukvarjajo, na Uradu za enake možnosti in zagovornik sta
               izdelala neke analize in predloge, jaz mislim, da je zadeva vendarle do te mere
               zrela, da bi lahko naredili kakšen korak naprej, tako da jaz bi na tej točki
               zaključil, predsednica, hvala lepa za besedo.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp79">

               <speaker>PREDSEDNICA EVA IRGL:</speaker>

               <p>Ja, najlepša hvala za te uvodne pojasnitve, zdaj pa dajem besedo gospe mag. Tanji
               Salecl, direktorici Urada za enake možnosti. Izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp80">

               <speaker>MAG. TANJA SALECL:</speaker>

               <p> Hvala za besedo in lep pozdrav vsem.</p>
               <p>Mene zelo veseli, da ste to točko uvrstili na dnevni red in tudi skupaj s poročilom
               zagovornika, to poročilo je bila priloga tej analizi, ki jo je naredila delovna
               skupina in še z nekaj drugih vidikov osvetljuje situacijo, kajti delovna skupina je v
               prvi vrsti se usmerila na ta organizacijska vprašanja, kajti rešitev, ki naj bi jo
               predlagala ta delovna skupina, je celovita ureditev institucionalnega varstva, pred
               diskriminacijo na eni strani in na drugi strani teh organov, ki oblikujejo politiko,
               ne diskriminacije.</p>
               <p>Kajti, problem, kot je že minister Lukšič rekel, v Sloveniji je, da nimamo jasne
                  razmejitve<stage type="mag"/> (nadaljevanje) med tema dvema
               organoma. Na eni strani moramo mi imeti organi, ki oblikujejo politiko, to so zdaj v
               tem trenutku razni uradi vladni, kot je naš urad, Urad za narodnosti, znotraj
               ministrstev nekateri direktorati in na drugi strani moramo imeti to neodvisno
               institucijo zagovornika, oziroma tako imenovani "equality body", v tem trenutku te
               naloge, ki naj bi jih izvajal "equality body" izvaja delno zagovornik načela
               enakosti, ki je organizacijsko pozicioniran v Uradu za enake možnosti in v bistvu je
               samo pri svojem delu vsebinsko neodvisen in samostojen, kar se kaže tudi v tem
               posebnem poročilu, ki ga je izdelal, ampak to ni tista prava razmejitev, ki bi jo v
               Sloveniji potrebovali in tudi že na tej komisiji je bilo to vprašanje večkrat
               izpostavljeno in tudi Varuhinja človekovih pravic v svojih poročilih je na to že
               večkrat opozorila. Zato ta analiza naj bi služila res temu razmisleku, kako v
               prihodnje urediti in predvsem razmejiti ti dve nalogi na področju enakosti in
               nediskriminacije, da ne bi bilo tako, bom rekla, majčkeno zmešano in ni jasno, kaj
               eden dela, kaj drugi, seveda pa je potrebno tukaj okrepiti, dopolniti te naloge, ki
               bi jih ta institut, neodvisen na področju varstva pred diskriminacijo opravljal, ker
               zdaj opravlja samo en del, to je nudenje neodvisne pomoči žrtvam domnevne
               diskriminacije, ne pa neodvisnih analiz, raznih poročil, priporočil. To je zdaj tako
               malo pomešano, nekaj delajo sami organi, ki oblikujejo politiko, ampak že po svoji
               funkciji ne morejo biti neodvisni v teh poročilih. Tako da ta razprava bi bila tukaj
               zelo dobrodošla v tej smeri, da nekje v Sloveniji naredimo tej situaciji konec, damo
               nek nov navdih za rešitev te nastale situacije, mogoče bi omenila še to, da ena od
               rešitev, ki je v tem dokumentu, tej analizi, se nanaša tudi na ta razmišljanja Vlade,
               ki so že bila v preteklosti in ta bi bilo mogoče potrebno tudi reorganizirati, te
               organe oblikovanja politike, v enoten organ, da bi bila ta politika na področju
               enakosti in nediskriminacije za različne družbene skupine lahko bolj celovita, še
               učinkovita, ta analiza je tudi pokazala, da eni organi izvajamo ene naloge, drugi
               druge in manjka tudi neko enotno politično vodstvo, kaj so tiste ključne naloge. To
               je tudi en ta razmislek za v prihodnje, zlasti Vladi.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp81">

               <speaker>PREDSEDNICA EVA IRGL:</speaker>

               <p>Hvala za ta uvodna pojasnila, zdaj dajem besedo še zagovorniku načela enakosti,
               gospodu Boštjanu Verniku Šetincu, izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp82">

               <speaker>BOŠTJAN VERNIK ŠETINC:</speaker>

               <p> Ja, najlepša hvala. Ja, jaz pozdravljam odločitev Državnega zbora oziroma komisije,
               ki se je odločila uvrstiti to temo med pomembne teme, s katerimi se ukvarja.</p>
               <p>Pravzaprav ne vem, kje bi dobro začel. Mogoče pri tem, kar je bila prejšnja točka
               dnevnega reda. Jaz mislim, da težave, ki jih imamo s problemi v slovenski družbi pač,
               po eni strani si jih težko priznamo, po drugi strani pa jih neustrezno naslavljamo.
               Zakaj mislim, da je prejšnja točka bil simptom tega problema, zato ker v Sloveniji
               nimamo specializiranega organa, ki bi bil poklican v situaciji, kakršna nastane ad
               hoc, se takoj opredeliti do tega vprašanja. To ugotavlja tudi univerzalno periodično
               poročilo, ki smo ga predstavili v OZN in smo bili opozorjeni na to dejstvo s strani
               organov OZN, ki skrbijo za nadzor nad konvencijami, pomembnimi za varstvo človekovih
               pravic. Mi recimo ne moremo poročati o tem, koliko imamo zločinov in sovraštva v
               Sloveniji. Če OVSE sestavlja vsako leto poročilo o dejavnostih na tem področju
               različnih držav članic, vsakič znova ad hoc se lovijo te informacije, neke drobtinice
               po različnih institucijah in dejstvo je, da vsi pri nas najprej pogledajo na policijo
               in tožilstvo. Mislim, da to ni tisti način, ki bi v takem primeru dal tisti odgovor,
               ki ga pogrešamo, da bi se nekdo lahko tudi na ta način opredelil do teh vprašanj.</p>
               <p>Poleg tega, recimo<stage type="mag"/> (nadaljevanje) ob
               prejšnjem vprašanju se v kontekstu zbujanja nestrpnosti pa sovraštva, kazenskopravnem
               vidiku tega vprašanja, ne moremo pogovarjati, zaradi tega, ker politično prepričanje
               ni tista osebna okoliščina, zaradi katere bi lahko nekdo bil preganjan zaradi "head
               speacha".</p>
               <p>Imamo dva primera pravnomočnih sodb sodišč o "head speachu". Oba dva sta iz začetka
               prejšnjega desetletja, 1998 in 2002 mislim, da. Obe sodbi sta pogojni, ker so
               storilci obžalovali to dejanje in ker niso napovedali pritožbe, sta brez
               obrazložitve. Kako mislimo, da bo zdaj tožilstvo pa policija, gotovo o tem, kaj je
               zdaj prepovedano in kaj ni. Konec koncev se je kazenski zakonik spremenil leta 2008
               na tem področju in je zdaj vprašanje, kaj je s tem.</p>
               <p>To govorim zaradi tega, ker hočem ponazoriti, da je pravzaprav, najpomembnejša
               vprašanja, povezana z diskriminacijo, recimo tudi povračilni ukrepi, recimo to, da
               spodbujanje diskriminacije kot tako, razen z ustavo, sploh ni prepovedano, kaj šele
               sankcionirano. Odobravanje diskriminacije, opravičevanje diskriminacije, to imamo
               mogoče prepovedano, ni pa sankcionirano, mogoče v primeru genocida še, ker so tako
               jasne mednarodne norme, ampak na drugih področjih pač nimamo te stvari urejene.</p>
               <p>Toliko samo uvodoma. Jaz mislim, da je osnovni problem v tem, da je diskriminacija
               tabu in da je težko drezati v njega, če se pač na ravni tabuja z njim ukvarja ena ali
               pa druga stran. Ta tabu se pravzaprav, recimo razklanost politična, prenaša iz
               generacije v generacijo, otroci, ki so danes stari 5, 7 let, so že obremenjeni zaradi
               tega, ker so bili njihovi dedki opredeljeni in lahko tudi neke posledice trpijo
               zaradi tega.</p>
               <p>Skratka tema je pravzaprav iracionalna. Razlogi, zakaj prihaja do diskriminacije in
               do teh pojavov sovražnega govora, nestrpnosti in tega, so večinoma iracionalni. In
               zaradi zapletenosti teh vprašanj je pač v mednarodnem pravu dozorelo spoznanje, da je
               treba neke posebne napore posvetiti zagotavljanju učinkovitih pravnih sredstev za
               varstvo pred diskriminacijo.</p>
               <p>In mednarodnopravni standardi so postopoma dozoreli v tej smeri, kaj je treba
               narediti. Kot prvo, zakonodaja mora biti tako jasna, da jo posameznik razume, brez
               zahtevne pravne razlage. Jaz mislim, da imamo s tem resen problem v Sloveniji. Tudi
               vseh mednarodnopravnih standardov na tem področju nismo prelili v zakonodajo, recimo,
               rasističen motiv ni nujno oteževalna okoliščina pri odmeri kazni, pa bi morala biti.
               To so samo ocvirki, ki jih navajam in so pač predmet te analize, ki jo je zagovornik
               pripravil. Drugo vprašanje, kakšen imamo sploh sistem varstva. Mi smo pravzaprav
               omogočili eno morje pravnih sredstev, v vseh možnih postopkih, lahko tudi to
               vprašanje naslovimo, ne smemo se sprenevedati, da bodo lahko vsi organi enako
               učinkovito obravnavali take pritožbe. To je posebno vprašanje, diskriminacija je
               zapleten pravni problem. Tudi sodbe ustavnega sodišča so na 10 straneh, ki se na te
               stvari pač nanašajo. Ni enostavno ta problem obravnavati. Zaradi tega je dozorelo
               spoznanje, da moramo imeti učinkovita pravna sredstva, po možnosti takšna, ki žrtvam
               pravzaprav nudijo neko oporo pri uveljavljanju njihovih zahtevkov in zaradi tega
               imamo specializirana telesa, ki se ukvarjajo z diskriminacijo, in ta telesa so tista,
               ki naj bi zagotavljala, da se zakonodaja spoštuje in da to ni stvar, ki je na papirju
               in na katero se kršitelji vsak dan lahko požvižgajo.</p>
               <p>Mi imamo problem z neimplementacijo zakonodaje, mi imamo problem<stage type="mag"/> (nadaljevanje) z neizvajanjem tega, kar piše v zakonih.
               Zagovornik je prišel do tega zaključka na podlagi poizvedb, ki jih je naredil o
               pravni praksi, ki se pač izvaja. Mi tako rekoč nimamo sodb sodišč na to temo, zakaj,
               zato ker sploh ni verjetno, da bo stvar spravljena na sodišče. Recimo, na področju
               dostopa do dobrin in storitev, a je zdaj razumno pričakovati, da bodo ljudje tožili,
               zato, ker ga niso spustili v lokal, da bojo tožil nekega ponudnika, ki je oddajal
               stanovanje v najem, zato ker mu niso oddali, ker je preveč črn ali pa preveč Rom, ali
               pa preveč istospolno usmerjen ali pa ne vem. Nerazumno je pričakovati, da bodo šli
               ljudje tožiti za neko simbolično odškodnino na sodišče, zato da se bo naslovil ta
               problem. Oni svojega problema na ta način itak ne bodo rešili, ne morejo iztožiti, da
               bo nekdo najel, oddal stanovanje.</p>
               <p>Lahko mogoče spremenijo prakso vnaprej, ampak hočem povedati, inšpekcijske poti, ki
               so pri nas za ta primer predvidene, pač ne delujejo. Eni izgovori gredo v smeri, da
               inšpekcije za to niso pristojne, drugi so pa neko oteževanje pogojev, pod katerimi bi
               naj prišlo do presoje. Če je zdaj oteževanje to, da mora prej dati zagovornik mnenje,
               je praksa taka, da je zagovornik dal nekih 15 mnenj in nanje ni bilo reakcije s
               strani inšpekcije, stvar je pristala v predalu. Tako kot je pristal v predalu, po
               moje, vsaj vsebinsko, to poročilo, ki je sedaj predmet obravnave tukaj pred to
               komisijo. To je mogoče res bila priloga neke študije, ampak ta priloga ni javno
               dostopna, razen da jo je zagovornik pravzaprav začel o njej govoriti javno in da je
               potem na predlog zagovornika obravnaval SUNEO in da je tam objavljena, na spletni
               strani Urada za enake možnosti, se v bistvu Vlada do tega gradiva distancira. Zakaj,
               zato ker je zelo kritično do marsikaterega vprašanja, med drugim tudi do enega
               ključnih vprašanj, ki jih zagovornik izpostavlja in sicer, da je pomanjkanje
               politične volje, da bi se res našlo rešitev. Delovna skupina je pripravila dve
               različici rešitev za vsakega od teh problemov, organizacijskih, ni se pa hotela
               ukvarjati s tem, ali nam sploh sistem varstva pred diskriminacijo deluje ali ne. In
               to je ključno, mi se ne moremo pogovarjati o organizacijskih vprašanjih, če
               pravzaprav en neodvisen organ, če ga zdaj ustanovimo ali ne, ne bo nič spremenil na
               terenu z nekimi mnenji. Mi moramo se vprašati, kako bomo zagotovili v sistemu
               učinkovita pravna sredstva, neke sankcije morajo biti v primeru kršitev, ki so
               sorazmerne in odvračalne, kar pomeni, da tudi pretijo in te zaradi tega, ker je
               verjetnost, da te bodo doletele, je strah, da bi ravnal tako, kot je prepovedano.</p>
               <p>Jaz mislim, da je notranji dialog, kar se tega tiče pri Vladi zastal. Vlada
               pravzaprav ni pokazala, v katero od obeh rešitev, ki so jih pripravile strokovne
               službe, bi naj šli. Ni jasno. In ta odločitev se odlaša za v bodočnost, za takrat ko
               bo na tapeti morebitna reorganizacija državen uprave. To ni organizacijsko vprašanje.
               To ni vprašanje smotrnosti pri porabi javnih sredstev, čeprav tudi, ampak je
               vprašanje, ali mi izpolnjujemo mednarodne obveznosti, ali mi servisiramo potrebe
               naših ljudi, da se zagotovi varstvo pred diskriminacijo ženske, invalidov, na podlagi
               spolne usmerjenosti, starejših, mladih, nedržavljanov, tujcev, ljudi, ki imajo
               drugačno etnično poreklo, doma govorijo drug jezik, skratka večine ljudi, ki so
               potencialno lahko ogroženi zaradi diskriminacije, konec koncev tudi zaradi
               političnega prepričanja.</p>
               <p>Zato pač jaz pozdravljam namero Državnega zbora, da to temo tudi odpre, rekel bi samo
               še to, da se mi zdi pomembno, da bi se k temu tudi pritegnila javnost in naj Državni
               zbor mogoče tudi na tem mestu Vladi da znova kakšno usmeritev, v preteklosti jih je
               bilo veliko, od leta 2002 naprej, od tega da nimamo strategije, pravzaprav pristopa k
               odpravljanju diskriminacije do tega da nimamo učinkovitega varstva, je bilo na tem
               mestu že veliko povedanega<stage type="mag"/> (nadaljevanje) in
               zdaj je dovolj besed, dovolj je analiz, to je vse narejeno, zdaj potrebujemo jasne
               rešitve, kako bomo ta problem naslovili. In dejstvo je, da je Vlada tukaj samo en od
               organov, jaz sem bil pač prepričan, da bi Vlada lahko ta problem naslovila
               učinkovito, če ga pač ne more lahko pa tudi kakšen drug organ k temu prispeva, recimo
               Državni zbor, recimo tudi poslanci, Poslanske skupine, konec koncev tudi ljudje z
               vložitvijo ustreznih zakonskih predlogov. Potrebno bo spremeniti zakonodajo, potrebno
               bo spremeniti politike in potrebno bo spremeniti to indiferentnost do tega problema,
               ker se ga podcenjuje.</p>
               <p>Jaz se pa zahvaljujem za to priložnost, da sem lahko to tukaj povedal. Hvala.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp83">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospod Šetinc. Jaz moram reči, da sem zelo zadovoljna, da
               ste danes z nami in da ste povedali to stališče, menim, da ste odprli marsikatero
               dilemo, vprašanje, vezano na varstvo pred diskriminacijo. Jaz se absolutno strinjam z
               vami, da verjetno bomo morali kaj spremeniti tudi na področju zakonodaje in da je
               mogoče tudi državni zbor tisti, ki bo moral bolj efektivno poseči v problematiko tega
               vprašanja.</p>
               <p>Zdaj glede na to, da mi žal ne moremo sklepati o nobenem predlogu sklepa, čeprav ga
               imamo tukaj na mizi, ker nismo sklepčni, žal, bi jaz predlagala, če mi dovolite,
               glede na to, da vendarle smo tukaj v prvi vrsti zato, da od vaju dveh slišimo, kakšno
               je vaše mnenje najprej glede te analize, ki ste jo zdaj opravili in potem še glede 2.
               točke, to je Delovni dokument službe Evropske komisije v zvezi z napredkom v zvezi z
               enakostjo žensk in moških kot letno poročilo za leto 2010.</p>
               <p>Jaz predlagam, če nobeden od ostalih članov, ki sta zdaj tukaj, oziroma nadomestni
               član in pa podpredsednik komisije, če ne želita razpravljati k tej točki dnevnega
               reda, potem jaz predlagam, da vendarle opravimo vajino razpravo še k 2. točki
               dnevnega reda, da se seznanimo s tem poročilom oziroma, da slišimo vajino mnenje,
               potem pa bi sklepali o tem tudi lahko na kakšni izmed prihodnjih sej, če se ne motim,
               potem bi pa jaz prekinila to sejo.</p>
               <p>Tako da, jaz predlagam, da opravimo razpravo še k <title> 2. TOČKI DNEVNEGA REDA, TO JE
                  SVET EU: DELOVNI DOKUMENT SLUŽBE EVROPSKE KOMISIJE: NAPREDEK V ZVEZI Z ENAKOSTJO
                  ŽENSK IN MOŠKIH - LETNO POROĆILO ZA LETO 2010 </title>. Kot že rečeno, da bo to
               uradno za zapisnik, na sejo sta vabljena mag. gospa Tanja Salecl, direktorica Urada
               Vlade Republike Slovenije za enake možnosti ter gospod Boštjan Vernik Šetinc,
               zagovornik načela enakosti. S sklicem seje ste kot gradivo prejeli poročilo.</p>
               <p>Mogoče naj samo na hitro pojasnim, zato da bodo tudi tisti, ki nas morda zdaj gledajo
               vedeli, za kakšno poročilo pravzaprav gre. Poročilo ocenjuje položaj enakosti spolov
               v Evropski uniji na petih pomembnih področjih v prvem letu izvajanja strategije za
               enakost žensk in moških 2010-2015, in sicer, gre za enako ekonomsko neodvisnost, za
               enako plačilo, za enako delo in enakovredno delo, enakost pri odločanju,
               dostojanstvo, integriteto in odpravo nasilja na podlagi spola ter enakost spolov
               zunaj Unije. V poročilu je poudarjeno, da je napredek pri odpravljanju neenakosti
               spolov kljub splošnemu trendu večje enakosti v družbi in na trgu dela, še vedno
               prepočasno. Doseganje ciljev v zvezi z zaposlenostjo in strategijo Evropa 2020, bo
               predstavljal nek izziv, po našem mnenju, zato to poročilo tudi poudarja pomembnost
               enakosti spolov za doseganje teh ciljev. Toliko samo uvodoma, da bodo morda tudi
               tisti, ki nas spremljali, lahko vedeli za kakšen dokument gre, naj samo še povem, da
               bo v tem poročilu vsako leto opisan položaj enakosti spolov v Evropi in izpostavljene
               bodo potem tudi dobre prakse v državah članicah.</p>
               <p>Zdaj pa dajem najprej besedo gospe mag. Tanji Salecl, da pojasni še nekatere stvari
               oziroma predstavi poročilo. Izvolite, gospa Salecl.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp84">

               <speaker>MAG. TANJA SALECL:</speaker>

               <p> Ja, hvala lepa. Kot ste že uvodoma povedali, Evropska komisija vsako leto pripravi
               to poročilo, da se vidi napredek na področju enakosti spolov in <stage type="mag"/> (nadaljevanje) letos je v tem poročilu izpostavila 5
               prednostnih področij. To so področja, ki so zajeta v Listini žensk in pa opredeljena
               v novi petletni strategiji Evropske komisije.</p>
               <p>Zdaj, izredno pomembno področje je področje ekonomske neodvisnosti, tukaj se
               ugotavlja, da je ta napredek prepočasen, da je ta razlika v stopnji zaposlenosti
               moških in žensk še vedno velika in da bo treba tukaj še okrepiti napore in da je eden
               ključnih razlogov za ta razkorak predvsem v usklajevanju poklicnega in družinskega
               življenja, kajti ženske so še vedno tiste, ki so bolj obremenjene z družinskimi
               obveznostmi in to jih potem ovira pri enakem dostopu na trg dela in tukaj bom rekla,
               se lahko Slovenija pohvali, da smo tisti, kjer je vpliv starševstva na zaposlenost
               žensk eden najmanjših oziroma ga ni, ker v drugih državah lahko vidimo, da
               starševstvo pomeni za moške prednost, pomeni, da se njihova stopnja zaposlenosti v
               primerjavi s stopnjo zaposlenosti, ki nimajo otrok, poveča. Pri ženskah je ravno
               obratno, se zmanjša. Slovenija je res tista država, kjer je ta razlika skoraj da
               nična med ženskami, ki imajo male otroke in ženskami, ki jih nimajo in zasluga za to
               gre res dobremu, učinkovitemu, dostopnemu, tako cenovno kot prostorsko, otroškemu
               varstvu in tudi Evropska komisija v tem poročilu opozarja, da bodo morale države še
               okrepiti svoja prizadevanja za pomoč pri varstvu otrok in tukaj bi jaz izpostavila
               to, da si Slovenija dejansko v prihodnje, tudi če bo še taka recesija, mora
               prizadevati, da ohrani to res dobro otroško varstvo in še izboljša ga, ker to je
               tisto, kar ženskam omogoča, da lahko delajo in so ekonomsko odvisne in s tem tudi
               samostojno odločajo o svojem življenju.</p>
               <p>Potem je tukaj še področje razlik med plačami žensk in moških, tukaj tudi se
               Slovenija lahko pohvali, naša razlika v povprečni plači med žensko in moškim je ena
               najnižjih v Evropski uniji, drugače pa Evropska unija oziroma komisija ugotavlja, da
               je napredek prepočasen, da ta razlika, ki je v povprečju 17 odstotkov, še vedno
               ostaja in se v zadnjih letih ne spreminja veliko. Zato je še bolj okrepila napore v
               tej smeri, da bi se zmanjšala, lani je bila ena velika kampanja na to temo, tudi
               uvedli so dan enakega plačila.</p>
               <p>So pa področja, kjer Slovenija se ne more pohvaliti, kjer položaj ni dober. To je
               stopnja revščine, zlasti pri ženskah starejših, in tukaj spada Slovenija med tiste
               države, kjer je razlika v stopnji revščine med starejšimi moškimi in ženskami več kot
               15 odstotnih točk in je ena najvišjih med državami Evropske unije.</p>
               <p>Prav tako je pa področje enakost pri odločanju tudi tisto področje, na katerega je
               posebej opozorjeno v tem poročilu in to je tudi področje, kjer se Slovenija nikakor
               ne more pohvaliti, tako kot za druge države Evropske unije, velja v tudi v Sloveniji,
               da višje ko gremo po hierarhični lestvici, manj je žensk in zato moramo mi še
               okrepiti te napore, da se tukaj situacija spremeni.</p>
               <p>Če pogledamo področje političnega odločanja, mislim, da je nov predlog zakona o
               volitvah v Državni zbor vnesel kar nekaj sprememb, ki bi lahko izboljšale položaj
               žensk na področju političnega odločanja, torej predlog za uvedbo 40 odstotne kvote,
               izmenično zastopanost žensk in moških na kandidatnih listah na prvih mestih in tudi
               izmenično začete kandidatne liste z enim ali drugim spolom. Tako da bi s tem dali
               vsem enake možnosti.</p>
               <p>Na koncu bi pa še omenila tudi področje dejansko zastopanosti žensk v gospodarstvu,
               torej na ekonomskem področju. Tudi tukaj se Slovenija ne more pohvaliti,<stage type="mag"/> (nadaljevanje) kajti na mestih odločanja v
               največjih gospodarskih družbah je zelo malo žensk in tukaj je Slovenija celo od leta
               2004 do leta 2010 nazadovala, skoraj za polovico se je zmanjšal delež žensk na teh
               najvišjih mestih in bomo tukaj resno razmislili, oziroma na Uradu za enake možnosti
               smo že aktivno pristopili k spreminjanju, k izboljšanju položaja na tem področju in v
               prvi vrsti razmišljamo na način, da bodo mogle gospodarske družbe same nekaj narediti
               za večjo udeleženost žensk na mestih odločanja, torej za približanje enaki stopnji
               moških in žensk na teh mestih, če pa to ne bo mogoče, bo pa najverjetneje, po zgledu
               drugih držav in tako kot je tudi komisarska za področje enakosti spolov, Viviane
               Reding, opozorila, bo potrebno razmišljati o bolj obvezujočih ukrepih na tem
               področju, da se bo tudi tukaj situacija spremenila.</p>
               <p>Toliko za uvod.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp85">

               <speaker>PREDSEDNICA EVA IRGL:</speaker>

               <p>Najlepša hvala, zdaj pa dajem besedo še gospodu Boštjanu Verniku Šetincu, zagovorniku
               načela enakosti. Izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp86">

               <speaker>BOŠTJAN VERNIK ŠETINC:</speaker>

               <p> Hvala. Jaz bi samo, pravzaprav nimam namena komentirate teh študij, v bistvu
               stanja, ki je stanje na ravni EU, saj se potem vidi not, kam se približno lahko
               umeščamo.</p>
               <p>Samo opozoril bi na eno vprašanje, položaj mladih recimo in še s tega vidika žensk,
               ki so v rodni dobi. Recimo te študije ne zajemajo tega, kakšna je ogroženost žensk
               recimo v teh starostnih skupinah, medtem ko vemo, da celo v tistih državah, kjer ni
               bilo gospodarske krize v smisli recesije, ampak se je samo upočasnila rast, Švedska
               ali pa Nemčija, je zdaj ena tretjina mladih pod 30 let brezposelnih. Kako zdaj to
               vpliva na to sliko?</p>
               <p>To kar bi rad poudaril je samo naslednje. Evropska unija predpisuje državam članicam,
               na kakšen način naj se borijo proti diskriminaciji in tudi skuša neke sinergične
               politike na tem področju voditi in spodbujati države, da jih vodijo.</p>
               <p>Vrnil bi se pač na prejšnjo točko dnevnega reda. Jaz mislim, da je ena od ključnih
               stvari, da mora biti neodvisno telo zadolženo za varstvo pred diskriminacijo, ki bdi
               nad tem, da se zakonodaja res spoštuje in ki spodbuja tudi tiste organe, ki
               oblikujejo politike, naj jih oblikujejo bolj smelo, bolj učinkovito in da pač
               opozarja, kje so manki. To je ena od obveznosti, ki izhaja iz prava Evropske unije,
               med drugim tudi direktivno področje spola.</p>
               <p>Dejstvo je, da pri nas nimamo niti zagovornice enakih možnosti žensk in moških,
               čeprav jo predpisuje Zakon o enakih možnostih žensk in moških. Jaz se v praksi
               srečujem s problemom, da težko vzpostavim zaupanje, recimo v primerih spolnega
               nadlegovanja, z neko gospo, ki ima to svežo izkušnjo z nekim moškim. Jaz sem lahko še
               tako dober strokovnjak, ampak samo dejstvo, da sem jaz moški, odbije, in verjetnost,
               da bo tak problem dejansko naslovljen pred zagovornikom je pač toliko manjša.</p>
               <p>Tako da znova poudarjam, da ena odključnih stvari je, da imamo neko neodvisno
               institucijo, ki ima sama svoj namen skrbeti za to, da se zakonodaja implementira in
               da je to popolnoma neodvisno od tega, katera vlada je na oblasti, katere politične
               stranke imajo večino, konec koncev, kakšen je bil izid v parlamentu posameznega
               glasovanja in podobno. Vsaj s to spodbujevalno funkcijo in varstveno funkcijo pač ne
               moremo sklepati kompromisov.</p>
               <p>Še to bi opozoril, tudi /Nerazumljivo./ konvencija je dala trenutno v Nadzorni odbor
               vmesno poročilo, ki tudi opozarja na to, da študije, ki smo jih naredili, delovne
               skupine, ki smo jih ustanovili, niso dovolj. Potrebujemo realen napredek, s
               konkretnimi rešitvami, ki bojo zagotavljale implementacijo sprejetih obveznosti.
               Hvala.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp87">

               <speaker>PREDSEDNICA EVA IRGL:</speaker>

               <p> Najlepša hvala tudi vam. Gospa Salecl, ste želeli še dodatno pojasnilo,
               izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp88">

               <speaker>MAG. TANJA SALECL:</speaker>

               <p> Samo eno pojasnilo bi rada dala, da ne bi bilo narobe razumljeno. <stage type="mag"/> (nadaljevanje) Res je neodvisna institucija zelo pomembna
               in najverjetneje je zelo pomembno, da bi bilo več ljudi, ki bi delalo v taki
               neodvisni instituciji, da bi bila takšna neodvisna institucija tudi po spolu
               uravnotežena, torej, da bi imeli tako moške kot ženske, da pa ne bi bilo napačno
               razumljeno, da se tukaj prejudicira, da če bi imeli zagovornico enakih možnosti žensk
               in moških, bi bila pa to absolutno ženska, to po naši zakonodaji absolutno ne more
               biti.</p>
               <p>Samo toliko, da ne bi to zvenelo kot da se tukaj kar prejudicira, da to mora biti
               ženskega spola.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp89">

               <speaker>PREDSEDNICA EVA IRGL:</speaker>

               <p>Jaz se obema zahvaljujem za ta uvodna pojasnila, sprašujem, če želi kdo razpravljati
               o tem poročilu. Če ne, potem bi želela samo povedati, da mi smo na Komisiji za
               peticije ter človekove pravice in enake možnosti že večkrat se ukvarjali ravno s temi
               dilemami, ki sta jih oba izpostavila. Večkrat smo že obravnavali poročila v zvezi z
               napredkom ali pa bolje nenapredkom glede enakosti žensk in moških, predvsem na
               področju udejstvovanja v politiki.</p>
               <p>Jaz mislim, da tukaj imamo še vedno zelo velik manko, bomo videli, kako bo zdaj, ko
               so te spolne kvote še povišale svoj procent za naslednje volitve, pa vendarle menim,
               da tukaj bi morali bistveno bolj stimulirati okolje, ki bi prepoznalo, da je
               potrebno, da v političnem okolju delujejo tudi ženske, da so v tem javnem odnosu, da
               imajo željo po tem udejstvovanju.</p>
               <p>Ampak zato je pa seveda potrebno okolje pripraviti na to, da ne govorim ,da je to
               potem odvisno tudi od strank, ki pozicionirajo določene kandidate na določena mesta,
               vsaka stranka naredi približno neko analizo, kje so kakšna mesta za kandidiranje
               dobra, boljša. Jaz mislim, da je ključno, da na mesta kandidiramo ljudi, ki so
               sposobni, ki korektno opravljajo svoje delo, ne glede na spol. Tukaj pa moramo
               vedeti, ampak žensk je pa še vedno premalo v politiki, ker se to še vedno jemlje kot
               neko moško domeno.</p>
               <p>Če ni želje več po razpravi, bi želeli razpravljati, izvolite, gospod Križman.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp90">

               <speaker>MARIJAN KRIŽMAN:</speaker>

               <p> Hvala, mogoče sem se prepozno javil k besedi. Prav vaša razprava me je spodbudila,
               da samo dve besedi rečem na to temo.</p>
               <p>Mi smo imeli kvote, prihajam iz občine Koper, in tam sem bil že od začetka občinski
               svetnik in funkcionar in vam povem eno zgodbo, mogoče je pomembna tudi za to razpravo
               in za to analizo. Namreč, tukaj se strinjam s predsednico.</p>
               <p>Ko nismo imeli kvot, smo imeli neizmerno veliko število funkcionark in žensk, ki so
               vodile občine. Zato, ker smo šli po principu sposobnosti, govorim kot stranka, ker je
               predsednica omenila stranke. Res je, stranke odločajo o vsemu, to ni dvoma. In si ni
               zatiskati oči, kdo kaj odloča, ker vsi vemo, ker prihajamo iz strank in vam povem, da
               stranke uporabljajo popolnoma, več ali manj, tu nekje svoje vatle, tako da ni neka
               velika razlika.</p>
               <p>Želim pa povedati, da se strinjam tudi s tem, kar je rekla sedaj predsednica, kar ste
               vi povedali, sposobnost ljudi je številka 1. Ne poznam manj sposobne ženske ali bolj
               sposobne ženske, manj sposobnih moških ali bolj sposobnih moških, ki bi jih lahko
               nekam dal, zato, da ti nekaj zafurajo ali jih nekam daš, zaradi tega, da nekaj pač
               naredijo. Jaz mislim, da to počasi in vztrajno prihaja v našo zavest, da mi rabimo
               ljudi. Zdaj, če moramo še stalno govoriti o temu, da moramo spoštovati kvote, ker če
               ne nam beži hitro iz rok ta pravičnost do kandidiranja, če ostanemo pri politiki,
               potem žal moramo tudi to uporabljati. To je prisila v bistvu, drugače ti komisija ne
               sprejme kandidatne liste in si pečen. Jaz pa sem prepričan, da to le počasi in
               vztrajno prihaja do zavesti, da postavljajo in postavljamo in smo zato tudi tisti, ki
               smo tudi odgovorni, da na določena mesta postavljamo sposobne ljudi, ker samo s
               sposobnimi ljudmi bomo naredili korak naprej, tudi v tej miselnosti in tudi v tem,
               kar smo danes govorili.</p>
               <p>Oprostite, da sem pač to intervencijo naredil, ampak jaz sem prepričan, da moramo
               imeti predpise, kako priti do enakosti spolov ali pa kakorkoli temu rečemo,<stage type="mag"/> (nadaljevanje) predvsem pa mislim, da moramo
               graditi na temu, da nam to pride v podzavest, da kjerkoli in karkoli počnemo, rabimo
               zgolj sposobne ljudi, ali so moški ali ženske, to je zelo malo važno. Hvala.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp91">

               <speaker>PREDSEDNICA EVA IRGL:</speaker>

               <p> Želite še dodatno, gospa Salecl, izvolite.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp92">

               <speaker>MAG. TANJA SALECL:</speaker>

               <p> Ja, hvala, samo eno pojasnilo. Kvote so samo nek začasen ukrep, nek spodbudni
               ukrep, ker pač sama od sebe, kot vidimo, se situacija ne spremeni, seveda pa pomeni,
               to da upoštevamo sposobnost, ampak tako pri enih kot pri drugih, da niso kvote same
               sebi namen, da zdaj pa pomeni to, da pridejo nesposobni. Seveda, kriterije še vedno
               imamo in jaz mislim, da glede na to, da smo ženske dovolj dobro izobražene, celo bolj
               kot moški po zadnjih podatkih, se najde med ženskami tudi kar nekaj sposobnih, ki bi
               bile pripravljene stopiti v politiko, najbrž je pa treba poiskati še druge ovire, ki
               jim pač to onemogočajo oziroma jih nekako spodbuditi, da bodo tudi na tem področju
               videle svoje priložnosti in se bodo tudi same v večji meri odločale.</p>
            </sp>
            <sp xml:id="SDT5-KZPTZČPIEM-Redna-022-2011-06-10.sp93">

               <speaker>PREDSEDNICA EVA IRGL:</speaker>

               <p>Najlepša hvala še za to dodatno pojasnilo. Preden prekinem sejo, naj samo povem, da
               gospoda Branka Mariniča zdaj pri teh dveh točkah nadomešča, gospod Rado Likar, ga
               lepo pozdravljam.</p>
               <p>Torej, v tem trenutku prekinjam sejo, glede na to, da nismo sklepčni, naj samo še
               enkrat ponovim, da bomo o sklepih k tema dvema točkama glasovali na eni od prihodnjih
               sej. Obema pa se seveda zahvaljujem za ta pojasnila. Najlepša hvala. Srečno. <title>
                  (SEJA JE BILA PREKINJENA 10. JUNIJA 2011 OB 16.29.) </title>
               </p>
            </sp>
         </div>
      </body>
   </text>
</TEI>
