<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZZEU-Redna-047-2010-02-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">5E1E2B93FA186EABC12576C7004C05A3</idno>
               <idno type="custom" subtype="day">EE0AD0F31D368F73C12576D3004B3FD5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=EE0AD0F31D368F73C12576D3004B3FD5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZEU-Redna-047-2010-02-19.OZZEU" n="047">
               <name>Redna</name>
               <date when="2010-02-19"/>
            </setting>
         </settingDesc>
         <particDesc>
            <listOrg>
               <org xml:id="OZZEU-Redna-047-2010-02-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZEU-Redna-047-2010-02-19.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZADEVE EVROPSKE UNIJE</stage>
            <stage type="session">47. seja</stage>
            <stage type="date">(19. februar 2010)</stage>
            <stage type="chairman">Sejo je vodila Darja Lavtižar Bebler, predsednica odbora.</stage>
            <stage type="time">Seja se je pričela ob 10.38.</stage>


            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p><gap n="..."/> nadaljevali z delom in sicer bi prešli na <title>5. TOČKO DNEVNEGA REDA,</title> kot smo
               to uvodoma že napovedali. Poudarjam, da je seja pri tej točki dnevnega reda odprta za
               javnost.</p>
               <p>Obravnavali bomo <title>PREDVIDENE NOVOSTI IN SPREMEMBE PRI OBRAVNAVI ZADEV EVROPSKE UNIJE V DRŽAVNEM
               ZBORU.</title>
               </p>
               <p>Vse od začetka tega mandata, in tudi že v prejšnjem mandatu, je bila tako s strani
               članov odbora, kot z moje strani, kot predsednice odbora, večkrat izražena želja, da
               bi bila obravnava zadev Evropske unije v Državnem zboru in zlasti na našem odboru
               bolj pregledna ter s tem tudi bližje državljanom. To pa bi se najlažje doseglo z
               odprtostjo in dostopnostjo za javnost na sejah odbora.</p>
               <p>1. decembra 2009 je začela veljati Lizbonska pogodba, ki določa da lahko nacionalni
               parlamenti prispevajo k boljšemu delovanju Evropske unije. Tako bodo ti še bolje
               informirani s strani institucij, in kar je najpomembnejše - vključeni bodo v zgodnje
               faze odločanja na evropski ravni, ko so osnutki zakonodajnih aktov še v postopku
               oblikovanja. Tako bo ena izmed glavnih nalog nadzor nad upoštevanjem načela
               subsidiarnosti v osnutkih zakonodajnih aktov oziroma izvedba tako imenovanih testov
               subsidiarnosti. Razpravo o teh dveh vprašanjih bi opravili pri tej točki.</p>
               <p>Na sejo so s strani Državnega zbora povabljeni: predsednik Državnega zbora dr. Pavel
               Gantar, generalna sekretarka gospa Mojca Prelesnik, pa mislim, da jo danes tukaj
               nadomešča gospod Plevelj, in vodja Zakonodajno-pravne službe gospod Božo Strle. S
               strani Vlade, pa smo povabili: mag. Mitjo Gasparija, pa je državna sekretarka gospa
               Jerina z nami, ministra za razvoj in evropske zadeve, generalnega sekretarja mag.
               Milana Martina Cvikla in direktorja službe Vlade za zakonodajo dr. Janeza
               Pogorelca.</p>
               <p>Kot gradivo ste prejeli: predlog spremembe zakona o sodelovanju med Državnim zborom
               in Vlado v zadevah Evropske unije, predlog sprememb Poslovnika Državnega zbora, pismo
               člana odbora gospoda Antona Anderliča predsedniku Državnega zbora glede Lizbonske
               pogodbe in načela subsidiarnosti, poročilo o udeležbi predsednika Državnega zbora na
               izrednem srečanju konference predsednikov parlamentov držav članic Evropske unije in
               Evropskega parlamenta, poročilo o udeležbi predsednice Odbora za zadeve Evropske
               unije na srečanju predsednikov odborov parlamentov za evropske zadeve v okviru
               COSAC-a.</p>
               <p>Najprej bi odprla razpravo o spremembi zakona o sodelovanju med Državnim zborom in
               Vlado v zadevah Evropske unije z vidika odprtosti sej pristojnega delovnega telesa za
               javnost. Po trenutno veljavni ureditvi so seje, kot veste, zaprte. Kot je bilo v
               neformalnih razpravah ob drugih točkah na seji odbora že večkrat poudarjeno, je
               takšna ureditev, če jo primerjamo z delo zakonodajnih institucij Unije neprimerna.
               Tako delo Evropska parlamenta poteka na odprtih sejah, prav tako so v veliki meri
               javna tudi zasedanja Sveta Evropske unije. V predlogu spremembe zakona predlagamo
               zelo enostavno rešitev, in sicer, da se črta 7. člen zakona, ki določa, da pristojni
               delovni telesi obravnavata in odločata o zadevah Evropske unije na sejah, ki niso
               odprte za javnost, ter da po seji svoje odločitve sporočita javnosti. Zaradi
               odprtosti sej namreč, po našem mnenju, ne bo prišlo do oslabitve pogajalskega
               položaja Republike Slovenije. Če bi obravnava na pristojnem delovnem telesu lahko
               pomenila takšno nevarnost, bo ta lahko na predlog predlagatelja potekala na osnovi
               101. člena Poslovnika Državnega zbora. Drugi odstavek tega člena namreč določa, da
               seja ali del seje lahko poteka brez navzočnosti javnosti, če Državni zbor ali delovno
               telo obravnava gradivo, ki vsebuje tajne podatke oziroma druge podatke, ki so
               varovani na podlagi zakona.</p>
               <p>Uvodoma sem povedala čemu je namenjena obravnava te točke dnevnega reda.</p>
               <p>Najprej bi za besedo prosila predsednika Državnega zbora dr. Pavla Gantarja,
                  prosim.
               </p>
            </sp>
            <sp who="SDT5:GantarPavel">

               <speaker>DR. PAVEL GANTAR:</speaker>

               <p>Hvala lepa, gospa predsednica. Lep pozdrav vsem skupaj, predstavnikom vlade,
               poslankam in poslancem in ostalim.</p>
               <p>Naj se najprej izrečem okrog te spremembe zakona ali naj grem tudi naprej?</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Prosim, oboje.</p>
            </sp>
            <sp who="SDT5:GantarPavel">

               <speaker>DR. PAVEL GANTAR:</speaker>

               <p>Oboje, prav.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Ja.</p>
            </sp>
            <sp who="SDT5:GantarPavel">

               <speaker>DR. PAVEL GANTAR:</speaker>

               <p>No, kar zadeva spremembe zakona o sodelovanju med Državnim zborom in Vlado Republike
               Slovenije pri Evropskih zadevah, mislim, da je povsem jasno, da je treba zakon
               spremeniti in seje odpreti. Seje bodo seveda, tako kot je bilo rečeno, zaprte takrat
               kadar bo predlagatelj gradiva to gradivo označil s stopnjo zaupnosti, ki zahteva
               zapiranje sej. To je povsem jasno, toliko bolj jasno, da morajo biti te seje odprte
               prav v zadevah, ki se nanašajo na izvajanje načela preverjanja in testa načela
               subsidiarnosti. Tu pač ni mogoče v nobenem oziru pristati na logiko, da bi sicer
               odprt postopek razprave v zvezi z osnutki aktov v Evropski uniji objavljeni kjerkoli
               pač že, bil pri nas pod embargom in pravzaprav v tajni obravnavi. Tega seveda ni
               mogoče sprejeti.</p>
               <p>Tako, da mislim, da je to zadeva, ki je deloma povezana s tem in na nek način, tudi
               če ne bi imeli tega, bi morali te seje odpreti. To je bil predlog tudi že v prejšnjem
               mandatu, če se spomnite.</p>
               <p>Kar zadeva izvajanje testa načela subsidiarnosti, pa seveda to pomeni, na sploh
               Lizbonska pogodba pomeni večjo vlogo parlamenta v celem procesu, ne samo pri
               izvajanju testa subsidiarnosti, ki je ključna zadeva, ampak tudi pri drugih stvareh.
               Ker verjamem, da to poznate, ne bom šel preko določb Lizbonske pogodbe in protokola o
               vlogi nacionalnih parlamentov, ki o tem govorijo in pojasnjujejo to večjo vlogo.
               Pravzaprav bi lahko rekli, eden od pomembnih vidikov ali motivov te Lizbonske pogodbe
               je pravzaprav ravno povečevanje vloge parlamenta in s tem povečevanje vloge
               demokratične legitimnosti evropskih institucij, ki sicer trpijo za tem pomanjkanjem
               te legitimnosti.</p>
               <p>Kar zadeva izvajanje testa subsidiarnosti, seveda bi rad poudaril, da sta bili vsaj
               dve srečanji predsednikov parlamentov držav Evropske unije na to temo ali sta imela
               to temo, kot pomembno temo, pa tudi srečanje regionalnih predsednikov parlamenta, ki
               smo ga imeli tukaj lansko leto jeseni, so bile to glavne teme in ker so poročila tu
               podana, ne bi preveč govoril o tem, ampak je jasno izražena želja
               predsednikov/predsednic evropskih parlamentov, da za izvajanje načela subsidiarnosti
               ne potrebujemo nobenih novih institucij na ravni sodelovanja med evropskimi
               parlamenti. To pomeni, da predsedniki, in to je zelo trdna opredelitev, mogoče z
               izjemo Portugalske, deloma, je zelo trdna opredelitev, da COSAC, se pravi ta organ
               mora na tej ravni prevzeti tudi določene koordinativne in druge funkcije pri
               uveljavljanju načela subsidiarnosti.</p>
               <p>Mi bomo imeli še eno srečanje letos maja, kjer bomo poskušali zapreti nekatera
               vprašanja, ki so na nek način še odprta. Ampak, izvajanje načela subsidiarnosti
               najprej pomeni kaj moramo mi storiti v našem lastnem parlamentu in v odnosih med
               parlamentom in Vlado, da bi lahko to načelo subsidiarnosti temeljito izvajali. Jaz ne
               bom govoril o tehničnih vidikih, odprtosti gradiva in tako naprej, to so zgodbe, ki
               so na tehnični ravni, ampak prav gotovo moramo poslovniško bolj jasno ali jasno
               definirati kdo, kdaj in kako sproži zahtevo po preverjanju, po testu načela
               subsidiarnosti. Zato imamo tudi predlog spremembe poslovnika, ki je šele, lahko bi
               rekli, idejni osnutek.  Iz tega
               pa je razvidno, da imajo matična delovna telesa in tudi pristojno delovno telo zelo
               pomembno vlogo pri tem procesu. Ampak v zvezi s tem sem se tudi dogovoril, tudi na
               podlagi pisma gospoda Anderliča, da bom še v teh dneh oblikoval neko posebno delovno
               skupino, ki jo bodo sestavljali predsednik Državnega zbora, predsednica Odbora za
               zadeve Evropske unije in po eden od predstavnikov poslanskih skupin, da bi te
               spremembe poslovnika, ki urejajo notranje postopke v Državnem zboru, uskladili in jih
               tudi čim prej sprejeli, te spremembe poslovnika.</p>
               <p>Drugi vidik, ki pa ni zdaj odvisen samo od nas, pa je vloga, kaj se zgodi potem. Kaj
               se zgodi po tem, ko, recimo, naš parlament sproži zahtevo po testu subsidiarnosti,
               kako pride do teh usklajevanj med parlamenti na evropski ravni, kako mi vodimo
               postopke, če nek drug parlament sproži to zadevo. Tu pa je treba reči, da tu
               potrebujemo še nek bolj trden dogovor na ravni predsednikov parlamentov in COSAC. O
               tem bo v teh mesecih tekla intenzivna debata in računamo, da se bo pred poletjem
               zaključila. Vendar ne pričakujem, da bi v zvezi s tem mi potrebovali kakšne dodatne
               spremembe poslovnika, kajti mislim, da ta sprememba, če bo šla v tej smeri, kot je
               nakazana v gradivu, ki ste ga prejeli, bo to tudi pokrila.</p>
               <p>Rad bi posebej opozoril na dve stvari, ki pa se mi zdita izjemno pomembni. Namreč,
               razmerje te subsidiarnosti, čeprav je to glavna vloga parlamenta, vpliva tudi na
               razmerje med vlado in parlamentom. Po celi vrsti obiskov v parlamentih držav Evropske
               unije, pa tudi obiskov, ki so se zgodili z državami Evropske unije pri nas, je povsem
               jasno, da bodo v teh procesih posebej pri vlogi subsidiarnosti matična delovna telesa
               morala igrati večjo vlogo. Odločitev za to subsidiarnost je substancialna odločitev,
               ne samo proceduralna. Nanaša se na temo, na vsebino, na pariteto dokumenta, ne samo
               na njegov postopek. In s tega vidika bodo matična delovna telesa morala imeti večjo
               vlogo. Zato je izjemno pomemben informacijski sistem, ki nas bo zelo dobro alarmiral,
               da se lahko to sproži. In drugič, od vlade bomo pričakovali, da o sicer običajnih
               zadevah gradivo pošilja prej v parlament. Da bomo zelo težko pristali tudi v bodoče
               na to, da je dokument sprejet na vladi v četrtek, v petek je tu na odboru in v
               ponedeljek na zasedanjih. Ta gradiva, kadar je možno, vedno ni možno, bo treba
               pošiljati prej, kajti takšen tempo nam onemogoča aktiviranje matičnih delovnih teles.
               Zato bi na to posebej opozoril Vlado. Da ne govorim o stvareh, da imajo nekateri
               parlamenti izključno prakso, da se gradiva obravnavajo na njihovih odborih za zadeve
               Evropske unije samo in le, če so prisotni ministri. Zadnji danski primer je takšen;
               gradivo preprosto ni obravnavano, če  ni na ministrski ravni zastopstva.</p>
               <p>No, to so zadeve, o katerih bomo govorili s predstavniki Vlade. Razumemo, da je Vlada
               tudi pod pritiskom, da dokumentov, ki jih dobi tik pred zdajci, ne more poslati v
               parlament 14 dni prej. Vendar veliko dokumentov pa je v obravnavo poslanih že mesece
               pred tem, recimo, predlogi, osnutki, direktive in take stvari, kar bi moralo pot do
               parlamenta najti bistveno prej. </p>
               <p>Torej, če povzamem, nujne bodo spremembe poslovnika. Predlog za spremembe, osnutek,
               neka idejna zasnova je pripravljena. Delovna skupina, sestavljena tako, kot je bilo
               rečeno, tudi iz predstavnikov strokovnih služb, bo to pripravila. Konkretno
               sodelovanje parlamentov na evropski ravni, to se bomo pa morali dogovoriti na ravni
               COSAC in na ravni predsednikov parlamentov, razdelati še dodatne podrobnosti, pri
               čemer bi rad opozoril, da so roki razmeroma kratki. Hvala lepa, gospa
               predsednica.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa, gospod predsednik Državnega zbora. Tu bi samo še dodala to, da če lahko v
               nekem danskem parlamentu ali v katerem drugem parlamentu držav članic Evropske unije
               obravnavajo ustrezna gradiva prej na matičnih delovnih telesih, potem zagotovo lahko
               to storimo tudi pri nas, ker najbrž so oni ob istem času obveščeni o tem, kaj prihaja
               na dnevni red na naslednjem zasedanju sveta. Skratka, ugotavljamo, da je problem, da
               moramo na koncu pravzaprav pod neko časovno prisilo gradiva obravnavati, ne da bi jih
               poprej obravnavala matična delovna telesa, ki bi lahko vsebinsko prispevala bistveno
               več, kot pa to lahko storimo potem zadnji petek, tik pred zasedanjem sveta, na našem
               odboru. Zato se mi zdi, da bi to pomenilo pomemben kakovosten premik v delu našega
               parlamenta, v proceduri sprejemanja stališč in izhodišč za nastopanje naših delegacij
               na ustreznih organih Evropske unije.</p>
               <p>Kar tako bi pozvala tudi državno sekretarko, gospo Jerina, da pove, kaj oni sodijo o
               teh zadevah. Prosim.</p>
            </sp>
            <sp who="SDT5:JerinaAndreja">

               <speaker>MAG. ANDREJA JERINA:</speaker>

               <p>Hvala lepa. Najprej moram uvodoma povedati, da se Vlada do teh pobud ni
               opredeljevala, zato stališča Vlade kot takega nimam in vas ne morem z njim seznaniti.
               Vendar bi vas pa spomnila, da o isti tematiki, če se zdaj pogovarjamo o odprtju sej,
               je bil isti predlog obravnavan že leta 2007 s strani skupine poslancev in leta 2009 s
               strani enega poslanca, kjer je Vlada pa le sprejela stališče, vendar moramo
               upoštevati, da je bilo to pred uveljavitvijo Lizbonske pogodbe. V takratnem stališču
               je prevladalo mnenje, da gre za posebno naravo EU zadev in da ravno ta pogajalski
               element, ki je v vrsti dokumentov vključen, njihovo razkritje bi lahko v bistvu
               šibilo pogajalski položaj Republike Slovenije.</p>
               <p>Ureditev, ki jo je predstavil predsednik Državnega zbora, ki jo ureja poslovnik, da
               je sejo možno zapreti, če je dokument kakorkoli označen na podlagi Zakona o varovanju
               tajnih podatkov, kar je verjetno rešitev, ki omogoča zaščititi ta nacionalni interes.
                   Kar se tiče dostopnosti do
               podatkov. Naj na tej točki v bistvu spomnim, da je parlament že danes v bistvu
               seznanjen z vsemi ključnimi dokumenti, ki se vrtijo v okviru sveta, istočasno kot
               Vlada oziroma ministrstva, preko EU portala, to se pravi takrat, ko mi dobimo
               kakršnokoli gradivo v EU portal, ga dobi tudi parlament, vendar delovanje v okviru EU
               portala zahteva proaktivno delovanje, kar pomeni, da je treba dokumente pobirati ven
               in ne čakati, da jih bo nekdo poslal, ker jih ne bo nihče poslal. Pri tem naj spomnim
               tudi na ureditev, ki velja že iz prejšnje pogodbe, da vsi zakonodajni akti morajo
               biti vsaj štiri tedne prej dosegljivi in dostopni v nacionalnih jezikih in so.
               Problem nastane pri tistih dokumentih in zadrego, ki jo imamo vedno med parlamentom
               in Vlado je takrat, kadar tudi nacionalne Vlade dobivamo dokumente relativno pozno. V
               prejšnji točki smo obravnavali zasedanje sveta za splošne zadeve, ker smo šele torek,
               ta teden dobili dnevni red zasedanja. Tudi mi. To se pravi, to so pa vrste
               dokumentov, ki jih ne moremo pošiljati prej in smo izhodišča, ki smo jih potrjevali
               prejšnji teden na Vladi, včeraj seveda dopolnili z zadnjimi znanimi informacijami.
               Tukaj pa nimamo vpliva na skrajševanje rokov, enako se nam dogaja na področjih, kjer
               imamo vedno zadrego, to je, ko obravnavamo pogajalska izhodišča za širitev, vendar še
               enkrat. V trenutku, ko Vlada dobi dokumentacijo v okviru EU portala, je že na
               razpolago tudi v parlamentu. Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa, gospa Jerina. Jaz bi samo tukaj vmes še povedala to, mi s tem predlogom,
               da so seje praviloma, seje Odbora za zadeve Evropske unije praviloma odprte. Smo že v
               prejšnjem mandatu, zlasti opozicijski poslanci takrat predlagali spremembo zakona, pa
               takrat koalicijski poslanci niso tega predloga podprli. Danes je zadeve obrnjena in
               upam, da boste, pri enih in drugih in upam, da bomo vendarle dosegli ustrezen konsenz
               glede tega, ker poudariti je treba, da se pač ta zakon sprejema z dvotretjinsko
               večino. To je ena stvar.</p>
               <p>Druga stvar pa je ta, mislim, če postavimo zadeve, tako da so seje Odbora za zadeve
               Evropske unije praviloma odprte še vedno dopuščamo možnost, da se zaprejo ob vseh teh
               primerih, ki jih je gospa državna sekretarka ravnokar navedla in da potem tudi
               zagotavljamo te pogoje, da se nekatere stvari pač zavarujejo na ustrezen način. Bi pa
               povedala samo še to - ko smo gledali in smo se zgledovali po nekaterih drugih
               parlamentih v članicah Evropske unije, smo recimo navedli tudi v obrazložitvi tega
               predloga za spremembe zakona primer Madžarske, kjer so seje praviloma Odbora za
               zadeve Evropske unije odprte. V izrednih primerih, pa so lahko zaprte. Potem ravno
               tako je na Nizozemskem, na Portugalskem. Res pa je, da smo se mi, ko smo snovali ta
               zakon, zgledovali po finskem primeru, kjer so seje praviloma zaprte. Vendar pa so
               zapisi seje in dokumenti, ki jih je odbor obravnaval dostopni za javnost. Tako, da je
               vendarle nekaj več odprtosti tudi v tem finskem primeru, kot pri nas.  Ampak še ta dodatni argument, da
               je z uveljavitvijo Lizbonske pogodbe nastala neka nova situacija, kjer je poudarjen
               položaj in pomen nacionalnih parlamentov, tudi to dejstvo pač zahteva neke spremembe
               in ne nazadnje pa predvsem to, da mi veliko zadev, ki se tičejo slehernega državljana
               in prebivalca te države, da smo prenesli v odločanje na evropsko raven oziroma na
               organe Evropske unije in v kolikor mi ne bi bili članica Evropske unije, bi o teh
               zadevah odločali doma na odprtih sejah. Je seveda absurdno na nek način, da se o teh
               stvareh zdaj pa odloča na zaprtih sejah in da naša javnost pač nima možnosti sproti
               tudi spremljati in nadzirati, kako potekajo te razprave in sprejem odločitev v našem
               nacionalnem parlamentu. Kdo bi še želel besedo v zvezi s tem? Gospod Jerovšek,
               prosim.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. To je vsekakor izjemno pomembna tematika. Jaz spominjam debato ob
               sprejemanju tega zakona v letu 2004. In seveda takrat, ne drži to, kar je bilo
               rečeno, da je bila drugačna situacija. Takrat je bila glede pozicije, koalicije,
               približno enaka situacija, kot sedaj. Izjemno sem nasprotoval popolnemu zaprtju teh
               sej. Takratna koalicija pod vodstvom takratne LDS, ki se je sedaj razlezla v vse
               stranke sedanje vladne koalicije, je pričakovala, da bo od takega ravnanja in takega
               stanja in ta zaprte seje imela politične koristi. Ni bila dovzetna za nobene
               argumente, da je treba te seje voditi transparentno. Kaj šele, da bi takrat o
               subsidiarnosti govorili, daleč. Izbrali ste takrat finski model ravno zaradi tega, da
               bi imeli politično moč. Zdaj sčasoma je račun prišel k računu v obliki tega, ne samo
               zato, tudi zato, da se je večno pravzaprav nasprotovalo parlamentu kot mestu dialoga.
               V letošnjem letu in pa lani imamo primera, ko absolutno se ni želelo sklicati
               nekaterih sej, sklicanih na pobudo opozicije. Če pa so že bile potema sklicane, pa
               izjemna omejitev diskusije. Izjemna omejitev diskusije. Moram reči, da gospod
               predsednik Državnega zbora je od strani javnosti dobil za tako ravnanje kazen
               prejšnji teden. Prvič se je zgodilo, da je predsednik parlamenta izpadel iz 120<stage>(?)</stage>
               politikov v anketi Dela. Prvič. Dosedanjim predsednikom se to ni zgodilo. Sem
               zainteresiran, da je parlament mesto relevantnih razprav o vseh zadevah, tudi o
               zadevah Evropske unije. Niso zdaj zadeve bav-bav. Absolutno ne. Te zadeve se tičejo
               praktično vsakega državljana. Zato sem bil takrat nasproten za partijo, lahko
               pogledamo magnetograme, o čem sem takrat diskutiral. Kar nekaj poslancev, ki je tudi
               tukaj prisotnih je takrat zagovarjalo absolutno zaprtje, kot je bilo tudi sprejeto in
               potrjeno, takšno dikcijo tega zakona. Tukaj bo potrebno narediti neko, pred lastnim
               pragom očiščenje za takšno ravnanje.  Mislim, da je možno tu najti takšno dikcijo zakonodaje,
               zakona in tudi poslovnika, da bi bilo tem temeljnim načelom zadoščeno. Seveda me pa
               skrbi, kako naj v teh pogojih, ko je opozicija tako zatirana v tem parlamentu, se od
               pozicije terja naklonjenost za tisto, kar bi vam bilo v tem trenutku koristno pred
               javnostjo, ker ste se začeli končno zavedati, da pa takšno ravnanje le ne gre samo v
               škodo opozicije, da so nekatere kazni s strani javnosti, prej sem eno omenil. Torej,
               tu bi si želel pravzaprav potrditev tega, da je to prizadevanje iskreno, zaradi
               državljanov, zaradi naših državljanov, da to ni zgolj posledica politične računice. V
               tem primeru je treba to javnosti tudi prikazati. Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa, gospod Jerovšek. Jaz se samo veselim, da vi podpirate ta predlog, da bi
               vendarle praviloma seje Odbora za zadeve Evropske unije bile poslej odprte za
               javnost. Naj vas pa spomnim, da to točko obravnavamo kot odprto za javnost. Se pravi,
               da tisto, kar ste govorili o zatiranju opozicije bodo pač novinarji, ki spremljajo
               naše delo, lahko presodili, v kolikšni meri to drži in kolikšni ne.</p>
               <p>Kar pa zadeva formalne spremembe Zakona o sodelovanju med Vlado in Državnim zborom v
               zadevah Evropske unije, pa je treba povedati, da v prejšnjem mandatu, se pravi, v
               mandatu 2004-2008, smo poslanci takratne opozicije formalno vložili predlog za
               spremembo tega zakona, in da takrat naš predlog ni dobil podpore, tiste potrebne
               podpore, ki bi jo pač potrebovali za to, da bi lahko potem z dvotretjinsko večino
               zakon dejansko tudi spremenili. Tako da bo jasno, da ne bi zdaj govorili tako o
               nečem, kar ne drži, ker je v nasprotju z resnico.</p>
               <p>Naslednji se je k besedi priglasil gospod Barovič. Prosim.</p>
            </sp>
            <sp who="SDT5:BarovičBogdan">

               <speaker>BOGDAN BAROVIČ:</speaker>

               <p>Hvala lepa. Seveda z velikim veseljem podpiram predlog tega zakona. Eden redkih sem,
               ki se od prvega dne zavzemam za odprtost sej tega odbora. Govorim v imenu Slovenske
               nacionalne stranke, da ta zakon podpiramo v celoti, stoodstotno.</p>
               <p>Ob tem pa bi prosil naslednje. Najprej, kar se odnosov tiče, kar je sestavni del
               zakona, odnosov med Vlado in Državnim zborom, Vlado bi prosil, da ne bo zdaj povečala
               števila dokumentov, na katerih bo žig <q>"zaupno"</q>, ker potem ne bom naredili ničesar. Če
               bomo imeli seje odprte in bomo imeli več dokumentov, kjer bo <q>"zaupno"</q>, <q>"zaupno"</q>,
               <q>"zaupno"</q>, bomo na istem. Pravzaprav konkretno Državni zbor bo imel še obilico dela
               več, naredili pa ne bom ničesar.</p>
               <p>Popolnoma se strinjam z gospodom predsednikom Državnega zbora, ne toliko, ker nima
               smisla govoriti o udeležbi ministrov pri določenih vprašanjih, ampak o pravočasnosti.
               Gospa Jerina je povedala, da je na portalu dosegljiv material istočasno, kot je
               dosegljiv za Vlado. Pozabljate pa nekaj, možno da je, marsikaj danes dobivamo več,
               kot smo včasih, tudi to je res, ampak pozabljate, da mi na tem odboru govorimo in
               dajemo soglasja k sklepom Vlade. Sklepi Vlade pa niso na tistem portalu napisani. Jaz
               čakam na seji odbora vsak petek, tako kot moji kolegi, da pridete vi s predlogom,
               kakšen sklep je Vlada sprejela do določene vsebine, in ta sklep potem oziroma to
               vsebino Vlada na Svetu Evropske unije ali kjerkoli daje, mi ga potrdimo ali pa se z
               njim ne strinjamo; saj zato so te seje. Jaz tudi vem, da nikjer ne piše, mi smo
               sprejeli nek red, da so te seje - te seje so bile včasih ob dveh -, nikjer ne piše,
               da zasedanje Odbora za zadeve Evropske unije, ki, moram priznati, da pod vodstvom
               gospe Beblerjeve resno dela, vsaj trudi se, da bi resno delal, morajo biti ravno ob
               petkih ob dveh ali pa ob desetih. Ta urnik je bil sprejet ravno zaradi tega, ker naj bi v
               preteklosti Vlada prejemala materiale v torek, v četrtek odločala, v petek naj bi
               odločal odbor, v ponedeljek oziroma ob torkih pa naj bi bila ta stališča
               predstavljena Svetu Evrope ali drugim ustanovam v Evropski uniji<gap n="..."/></p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>V Svetu Evrope ne.</p>
            </sp>
            <sp who="SDT5:BarovičBogdan">

               <speaker>BOGDAN BAROVIČ:</speaker>

               <p>Ali drugim ustanovam. Svet Evrope bom omenil še malo kasneje. Skratka, mi smo tu
               zato, da izvemo, kakšno stališče bo Vlada predstavila, ker konec koncev Vlada
               pravzaprav - tega tudi ljudje ne vedo, pa so državljani države Evropske unije, da
               Vlada v bistvu predstavlja zakonodajno, ima zakonodajno vlogo v zakonodajni oblasti v
               Svetu Evrope. Tega ljudje ne vedo, da je Vlada tista. Ljudje imajo tako predstavo kot
               pri nas, da je Državni zbor tisti, ki sprejema zakone tudi v Evropi, pa jih ne.
               Mislim, da je to treba ljudem končno povedati. Ljudem je treba povedati, da živijo v
               državi Evropske unije, kjer sta dve tretjini pravnih aktov, njihovih veljavnih, tudi
               tu pri nas. In potem se ljudje čudijo in so izgubljeni. Mi nimamo te povezave z
               ljudmi, ki živijo v Evropski uniji, ne samo z evrom, z monetarno enoto.</p>
               <p>Drugače zaradi mene, če odkrito povem, glede teh sestankov Evropske unije, jaz sem
               mislil, da če do te spremembe ne bo prišlo, bi jih uradno bojkotiral, ker samega sebe
               prepričevati, kaj se dogaja, nima smisla, škoda vašega časa, ker imate ogromno dela
               na Vladi, in škoda našega časa, da smo se v krogu tule pogovarjali, kaj mislimo, in
               nismo nikomur nič povedali in nič naredili in zgodba je ostala prazna. Mislim, da je
               prav, predvsem pa o vitalnih vsebinah, kot je bil primer zadnjič, je prav, da javnost
               izve, kakšno je neko stališče te države. Ničesar nimamo skrivati in nikoli me ne bo
               nihče prepričal, da bi z razkritjem kakšnega stališča te Vlade poslabšali pogajalsko
               izhodišče. Ne, ker ta Vlada je stoična ali pa morala bi biti. In če je stališče te
               Vlade takšno, bo takšno. To pravico ta Vlada ima v Evropi. In zdaj, kaj bomo
               skrivali? Komu bomo skrivali? Vlada ima pač neko svoje mnenje in na tem mnenju, upam,
               bo vztrajala, ali je dobro ali slabo, če damo to v javnost, s tem Vlada ne izgubi
               ničesar, ne izgubi nobenega pogajalskega izhodišča, slabega ali dobrega. Upam, da se
               tega zaveda tudi Vlada. Zato to pozdravljam.</p>
               <p>Ne nazadnje naj povem še to, da pri vsem tem gre pa pravzaprav naša odgovornost,
               odgovornost politikov, ki smo sicer danes malo manj popularni, do javnosti. Mi vsi
               delamo in smo odgovorni javnosti. In če je Svet Evropske unije, ki je tudi delal bolj
               na tiho in skrivoma, odprl oziroma povečal dostopnost do javnosti od leta 2006
               naprej, mislim, da temu lahko mirno sledimo tudi mi. In tudi več miru, več normalnih
               odnosov bo med Vlado in nami. Mi razumemo, da včasih kakšnih vsebin ne moremo dobiti,
               ali pa včasih lahko pomislimo, da jih nalašč ne dobimo, sploh, ker to sovpada ravno s
               tistimi vsebinami, ki so vitalnega pomena za to državo.</p>
               <p>Torej, hvala, pozdravljam, imejmo odprte seje, sodelujmo dobro. Vlado pa še enkrat
               lepo prosim, ne povečati zdaj števila dokumentov z žigom <q>"zaupno"</q>, da bomo v bistvu
               formalnopravno imeli odprte seje, neformalno bomo pa zasedali samo na zaprtih, ker
               bodo vsi dokumenti zaupni. Veste, včasih - brez zamere, no, sem se prav smejal, ko
               sem prebiral vsebino o tem, ali bo koruza bela ali bo rumena, pa je bilo to strogo
               zaupno. In nekaj podobnih primerov smo tu imeli. Mislim, da bomo s tem naredili temu
               konec.</p>
               <p>Glede subsidiarnosti je pa tako ali tako predsednik Državnega zbora povedal
               pravzaprav bistveno vsebino, ki jo seveda tudi podpiram. Hvala lepa. 
               </p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa, gospod Barovič.</p>
               <p>Zdaj bi dala besedo gospodu Petanu. Bi pa pozvala tudi, da se pozneje morda v
               razpravi oglasi gospod Božo Strel iz Zakonodajno-pravne službe Državnega zbora, kajti
               zlasti pri izvajanju načela subsidiarnosti, bomo potrebovali vaše sodelovanje oziroma
               vam bomo na nek način naložili neke nove dodatne obveznosti.</p>
               <p>Gospod Petan, prosim.</p>
            </sp>
            <sp who="SDT5:PetanRudolf">

               <speaker>RUDOLF PETAN:</speaker>

               <p>Hvala za besedo. spoštovani.</p>
               <p>Zdaj ta razprava gre bolj ali manj okrog odprte ali zaprte seje, vendar delovanje
               sistema po novem, po sprejetju te Lizbonske pogodbe, jaz mislim, da ne gre v to smer.
               S tem se dejansko ne bi nič spremenilo. Pač si seje odprl, dobro, javnost lahko to
               malo bolj spremlja, ampak vsebinsko se ni nič spremenilo. Gre za nekaj drugega.
               Predvsem se mi zdi pomembno, po novem, razmerje med vlado in parlamentom. Pa ne
               mislim tu, da bi kakšne kritike nabiral, koga dal, to sploh ne. Ampak, gre za to, da
               mi tu sprejemamo razna izhodišča, stališča za neke tudi politične vsebine, za katere
               vem, da so včasih časovna stiska. Saj to je razumljivo. Politični dogodki zelo hitro
               tečejo. Ampak, v obeh parlamentih - v nacionalnem in evropskem - se sprejemajo tudi
               drugi pravni akti, direktive in podobno, ki imajo tako rekoč status zakona. In
               predvsem se mi zdi pomembno to, kajti tako, kot je zdaj tudi za direktive in podobne
               akte, dejansko moramo priznati da je čisto vseeno ali jo sprejemamo na odprti ali
               zaprti, kajti če dobimo gradivo dva dni prej, dejansko odbori nima smisla, da
               razpravljajo, ker tudi časa ni. Ne znam si predstavljati, da bi v četretek zasedali
               odbori, še posebej če gre za vsebino, ki se lahko nanaša na več odborov, in da bi
               morali tako hitro delati, ne vem kako bi lahko strokovne službe obdelale takšno
               zadevo. Poleg tega se mi pa tu poraja vprašanje in zato sem omenil razmerje vlada -
               parlament, ker nisem ravno prepričan, da imamo v Državnem zboru tako močne službe, ki
               bi lahko neko direktivo, ki se pripravlja obdelali v parlamentu ali bi jo obdelali v
               vladi. Jaz mislim, da če bi delali dualno potem bi udarili mimo, ampak je treba
               delovati skladno in prej. Jaz vam lahko odkrito povem, bil sem na enem srečanju pred
               dobrim mesecem, v okviru Evropske ljudske stranke, se pravi največje skupine v
               Evropskem parlamentu, kjer smo obravnavali strategijo delovanja nacionalnih
               parlamentov po novem. Lahko povem, da so nekateri imeli že približno sliko kako bi
               zadeva šla, kajti obstaja določen strah. To nam mora biti jasno, da bi nacionalni
               parlamenti v novih razmerah izgubili določen del pristojnosti, kajti evropske
               institucije bodo pridobile na teži in tudi določene pristojnosti, ki jih do zdaj niso
               imele.  In v tem kontekstu je
               bilo tudi jasno izpostavljeno, in to kar sem jaz že povedal, da se morajo nacionalni
               parlamenti in tudi nacionalne vlade vključiti v pripravo, tako kot bo pač možno. Jaz
               sicer ne vem kako daleč je ta zadeva, ampak tam smo bili seznanjeni v kolikšnem času
               se lahko nacionalni parlamenti in tudi vlade med seboj začnejo dogovarjati,
               izmenjavati informacije. Mi smo bolj govorili o parlamentarnem dogajanju in kakšne
               naj bi bile te vezi, ki bodo morala biti med posameznimi parlamenti. V primeru, da
               je, ne vem, neka vsebina, ki se pripravlja na nivoju Evropske unije ocenjena kot
               slaba za neko državo, potem bi naj ta država, se pravi v tem primeru parlament, ki
               zastopa, obvestil tudi druge parlamente in bi začel akcijo kako uskladiti takšno
               besedilo. To se meni zdi bolj pomembno in ne to če je seja odprta ali zaprta. Ker
               tisto lahko naredimo kadarkoli. In to je tudi smisel delovanja parlamentov po
               sprejetju te pogodbe. In v tem kontekstu brez spremembe poslovnika seveda ne bo šlo.
               To nam je popolnoma jasno, ker če razmišljamo kako bomo po novem delali na osnovi
               tega kar imamo zdaj, potem mislim, da ne pridemo do tistega pravega odgovora in se ne
               bo nič spremenilo. Kajti, v tem primeru bo tudi skupno delovanje vlade in parlamenta
               treba še bolj intenzivirati. Da bi pa na dveh postavkah ali dveh elementih
               pripravljali sklepe, stališče in tudi zakonodajo, če hočete, potem to ne bo šlo.
               Vlada po svoje, parlament po svoje - ne gre! Ampak, morali bomo skupaj v sodelovanju,
               da je to pravi čas, potem bo možno imeti seje, tudi matičnih odborov, kjer bodo
               zadeve vsebinsko obravnave. In tudi Odbor za zadeve Evropske unije bo imel malo
               drugačen status, ali pa bo potem ta odbor še enkrat potrjeval tisto, kar so prej
               rekli matični odbori za neko zadevo. Ne vem. To je potem dejansko spet podvajanje,
               ampak bo treba razdeliti pristojnosti za posamezna področja, za posamezne vsebine in
               jaz to vidim v tem kontekstu, tudi glede na informacije, ki sem jih dobil na tistem
               srečanju. Lahko tudi povem, da je predvideno tudi nadaljevanje in konkretizacija
               vsebin, ki smo jih načeli, tudi glede na novo stanje, nove informacije, nove
               aktivnosti ki tečejo na nivoju nacionalnih parlamentov in izmenjava informacij med
               nacionalnimi parlamenti. ker, verjetno bodo morali povsod spreminjati akte
               nacionalnih parlamentov, da se bodo prilagodili novonastali situaciji.</p>
               <p>Naj pa še za konec povem, da obstaja bojazen, da bi nacionalni parlamenti izgubili
               del pristojnosti, kar do neke mere tudi bodo, ker bodo evropske institucije pridobile
               neke nove pristojnosti, nacionalni pa bi lahko, če se ne bo zadeva pravilno
               organizirala bili v podrejenem položaju. In v tej luči jaz gledam to zadevo: ne
               odprto, zaprto. Pa tudi to, če bodo ministri morali vsi tu sedeti, tudi ne vidim
               ravno tistega zagotovila, da bo zadeva povsem v redu. Jaz ne nasprotujem temu, da so
               ministri tu, pa ne glede na to katere barve so in katere barve je vlada, ampak gre za
               vsebino. Jaz menim, da je stvar v dobrem sodelovanju med vlado in parlamentom in
               pripravo in spremembo poslovnika, ki bo potreben, in opredelitev tudi časovne
               dimenzije sprejemanja nekega postopka.  Samo tukaj lahko nekaj pridobimo, drugače nismo rešili, po mojem,
               nismo rešili veliko. Odprto - zaprto, pa vsi ministri, to zadeve ne bo rešilo v tisti
               smeri, kot bi morali. Mislim pa da nam ni še vsem jasno kaj pomeni delovanje
               parlamentov po sprejetju te nove pogodbe. Seveda nismo mi sami krivi, saj nekaj
               novega pričakuješ in ne veš kako se bo dejansko obneslo.</p>
               <p>Toliko. Hvala.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa, gospod Petan, za ta vaša razmišljanja.</p>
               <p>Naj povem, da smo kot gradivo dali tudi poročilo z zadnjega zasedanja COSAC-a v
               Madridu, kjer je bilo precej pozornosti namenjeno ravno tem vprašanjem kako naj bi se
               poslej nacionalni parlamenti obnašali in na kakšen način naj bi prišli do svojih
               stališč in mnenj po uveljavitvi Lizbonske pogodbe. Mi bomo dobili, tako kot vsi drugi
               parlamenti držav članic Evropske unije, poseben vprašalnik, kjer bomo povprašani kako
               si mi predstavljamo to nadaljnje delo. In zato so ta razmišljanja zelo dobrodošla in
               bom na koncu te točke predlagala ustrezen sklep, da se oblikuje neka posebna delovna
               skupina, ki bi pripravila neka izhodišča, tudi za to, da bomo potem sposobni
               odgovoriti na ta vprašalnik in da bomo tudi približno že zasnovali spremembe
               poslovnika Državnega zbora, ki so nujne ravno za to, da se potem lahko uresničuje ta
               uveljavitev Lizbonske pogodbe.</p>
               <p>Jaz bi besedo dala predsedniku Državnega zbora dr. Gantarju.</p>
               <p>Prosim.</p>
            </sp>
            <sp who="SDT5:GantarPavel">

               <speaker>DR. PAVEL GANTAR:</speaker>

               <p>Hvala lepa, gospa predsednica. Hvala za besedo.</p>
               <p>Pozneje bom moral oditi zaradi seje kolegija.</p>
               <p>Poglejte, jaz mislim, da je zelo pomembno, da pri razpravi ločimo, da stvari malo
               razdelimo na posamezne kupčke, če smem tako reči. Eno je izvajanje testa
               subsidiarnosti. To je povsem nova zadeve, to je nova zadeva, nova pristojnost
               parlamenta, vezana na večjo vlogo Evropskega parlamenta in tu je od parlamenta, od
               nas odvisno kako bomo naredili. Koncept tega kako naj bi naredili imamo. Ta delovna
               skupina o kateri govorimo, bi to razdelala in tudi sprejela predlagane spremembe
               poslovnika. In tu je ta stvar. Rad bi opozoril, da izvajanje načela testa
               subsidiarnosti nima nič opraviti, formalno gledano, z vlogo vlade. Nič. Seveda jo
               bomo obvestili, seveda bomo želeli tudi njeno mnenje in tako naprej, ampak je to naša
               odločitev, ki jo bomo potem sporočili drugim parlamentom, si zagotovili, če bo
               mogoče, tisto potrebno število glasov drugih parlamentov, ki bodo omogočili uporabo
               obeh instrumentov rumenega in oranžnega kartona, kot je predvideno v teh tehničnih
               starih<stage>(?)</stage> pogojih. Tu je zadeva jasna. In več kot jasno je tudi to, da ta proces mora
               biti odprt in javen, kajti če je predhodno posvetovanje o osnutkih predlogov, ki
               gredo v parlament, iz komisije v parlament javen, objavljen na portalu, že zdaj konec
               tedna vse to objavljajo, potem je jasno, da mi tega ne bomo zapirali. O tem ni
               nobenega dvoma.</p>
               <p>Druga zadeva pa je, da znotraj te večje vloge parlamenta, ki ni samo v tem, v
               subsidiarnosti, ampak tudi drugih vlogah, bi opozoril, in tu je treba biti tudi
               samokritičen, in jaz na osnovi moje parlamentarne izkušnje iz prejšnjega mandata in
               zdaj, da se mora parlament bolj posvetiti vsebinskim zadevam pri posameznih, ne
               katerihkoli, ampak ključnih direktivah in dokumentih Evropske unije, pri čemer je
               res, da je dostop do portala v istem času, kot ga ima vlada. Vendar je res tudi to,
               da bi bilo zelo neprijetno in nerodno, če bi matično delovno telo, preden ima
               stališče vlade, sprejelo neko svoje stališče, neke svoje poglede na te zadeve,
               posebej ker če gre za zadeve, ki niso k EU zadeve, ampak so jasno S ali, kaj že, pa E
                  zadeve. Tako da tu je le
               treba, bi opozorili, da bi bilo zelo dobro, če bi ti dokumenti prišli prej v Državni
               zbor. Vem pa, da so vladne in ministrske službe zelo zaposlene. Tu se moramo malo
               pogovoriti z Vlado kako te stvari urediti. Ker, ni samo subsidiarnost, so še druge
               stvari. To je treba zelo dobro vedeti. Tako, da bi jaz<gap n="..."/></p>
               <p>Jaz mislim, da na tem mestu, spoštovana predsednica, kolegi in kolegice, ni posebej
               časa za to, da bi se prepirali okrog opozicijske in pozicijske politike. Komisija za
               zadeve Evropske unije nikoli ni temu služila, bojim pa se, da bo to ena od slabih
               lastnosti odprte seje, da bomo z odprto sejo prinesli tudi to v to komisijo, kar se
               je danes že pokazalo. Jaz samo upam, da politika tega predsednika Državnega zbora,
               tega predsednika Vlade, tega predsednika države, se ne bo merila ali presojala samo
               po javnomnenjskih anketah in po lestvicah in po kaznovanih imunitetah.</p>
               <p>Hvala gospodu Jerovšku da me je opozoril na nekaj česar nisem opazil in tudi še
               naprej ne bom opazil.</p>
               <p>Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala, gospod predsednik.</p>
               <p>Gospod Jerovšek, replika.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa, gospa predsednica in tudi gospodu predsedniku.</p>
               <p>Gospod predsednik, mene ne skrbi toliko, zgolj osebno zaradi vas, pa tudi zaradi vas,
               ampak skrbi me da se je kaj takšnega sploh zgodilo - da je predsednik parlamenta
               izpadel iz kategorije 20-ih najbolj znanih, popularnih politikov v tej državi. In
               rekel sem vam že, da je to dejansko tudi neka kazen za vodenje parlamenta v tem
               obdobju. In se bojim, da bo šlo tako tudi naprej. Ravnokar ste že na prejšnje
               kvalifikacije sprejemali kakšno bo na tem odboru, če bo odprt. To je nedostojno. Jaz
               mislim, da je treba poslancem prepustiti, da nastopajo normalno. Jaz ne vidim med
               obnašanjem naše pozicije ali koalicijskih poslancev drugačnosti od drugih parlamentov
               v Evropi. Pri nas pa kar naprej poslušamo in poslušamo kako so vsi poslanci slabi,
               kako polemizirajo med sabo. Dokler boste zastopali takšna stališča, da je polemika o
               nekih ključnih zadevah nekaj slabega, bo seveda renome parlamenta in tega odbora, še
               dodatno, kar naprej tonil. Spremenite odnos do javnosti in do parlamenta.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>To je bila replika, verjetno sem čas porabil.</p>
               <p>Hvala.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Ja, čeprav prej niti niste bili imenovani, ali ste bili?</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p><gap n="..."/><stage>/Mikrofon ni vključen./</stage><gap n="..."/> od gospoda predsednika sem bil.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>A ste bili.</p>
            </sp>
            <sp who="SDT5:GantarPavel">

               <speaker>DR. PAVEL GANTAR:</speaker>

               <p>Mišljen je bil, ni pa bil imenovan. Bil pa je mišljen.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Ja, vsebinsko bolj. No, no, gospod Jerovšek, najlepša hvala tudi za ta prispevek.</p>
               <p>Naslednji se je k besedi prijavila gospa Silva Črnugelj, prosim.</p>
            </sp>
            <sp who="SDT5:ČrnugeljSilva">

               <speaker>SILVA ČRNUGELJ:</speaker>

               <p>Hvala lepa, za besedo, gospa predsednica.</p>
               <p>Mene veseli, da so danes člani odbora tako s strani opozicije in strani koalicija
               vendarle prišli do relativno podobnega stališča in da nekako razmislek, ki obojih gredo v podobno smer.
               To je zelo zapletena materija o kateri se bo ta odbora pa tudi ne nazadnje Komisija
               za Poslovnik morala kar dosti posvetiti pozornosti, zlasti ne samo za odpiranje seje
               odbora za to kako in na kakšen način bomo prispevali k temu, ampak tudi kako in na
               kakšen način gradiva, ki bodo bila posredovana na matične odbore kako bodo prispevala
               v parlament. Sigurno je, da nam manjka za eno poglobljeno razpravo tudi stališče
               Vlade in tudi ne nazadnje stališče nekaterih drugih odborov Državnega zbora in da
               bomo na tem področju že znotraj imenovane komisije delovne morali kaj več povedati.
               Tudi sam čisto tehnološki proces distribuiranja informacij in gradiv ne samo na
               portalu, ampak tudi fizično, tako da jaz mislim, da lahko to razpravo kar ocenimo za
               pozitivno. Kolegu Jerovšku pa smo zaradi obuditve zgodovinskega spomina, takrat, ko
               smo sprejemali zakon smo bili čisto nekje v povojih in tudi sami nismo vedeli kako pa
               kaj in na kakšen način bomo odločali, kako bodo potekale te seje in tudi takrat še
               nismo imeli ne nazadnje izvoljenih poslancev in ker je potekala bilaterala med državo
               Slovenijo in Finsko smo na en način mogoče prevzeli model Finske, mislim večinoma, in
               to je bil vzrok za temo, smo pa rekli, da bo proces odločanja in praksa pripomogla k
               temu, da bomo kašne stvari vendarle na en način izboljšali in to je <q>"learning by
               doing"</q> in jaz mislim, da ta praksa je zdaj nekako dozorela in sama lizbonska pogodba,
               ki nam bo verjetno dala tudi boljše možnosti in izhodišče za bolj kakovostno
               odločanje. Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Bi zdaj pozvala gospoda Strleta. Prosim.</p>
            </sp>
            <sp who="SDT5:StrleBožo">

               <speaker>BOŽO STRLE:</speaker>

               <p>Hvala za besedo, gospa predsednica. Torej, če govorimo o načelu subsidiarnosti je
               izhodišče za presojo predlagane dopolnitve Poslovnika vsaj z vidika
               Zakonodajno-pravne službe vsebina načela subsidiarnosti kot je določa protokol o
               uporabi načel subsidiarnosti in sorazmernosti, ki je sicer priložen k pogodbi o
               Evropski uniji in pogodbi o ustanovitvi Evropske skupnosti. Po tem načelu namreč
               Unija deluje, na primer sprejema pravne akte na področjih, ki niso v njeni izključni
               pristojnosti le če in v kolikor države članice ciljev predlaganih ukrepov ne morejo
               zadovoljivo doseči na nacionalni regionalni ali lokalni ravni, to je tako imenovano
               negativno merilo oziroma test nujnosti temveč se zaradi obsega ali učinkov
               predlaganih ukrepov lažje dosežejo na ravni Unije, to je pozitivno merilo. Pozitivno,
               negativno merilo morata biti izpolnjena akumulativno. Načelo sorazmernosti je
               opredeljeno v tretjem odstavku istega člena ukrepi Unije ne smejo presegati tistega
               kar je potrebno za doseganje ciljev ustanovitvenih pogodb. Način uporabe tega načela
               določa protokol, in sicer vsak osnutek zakonodajnega akta mora vsebovati podrobno
               izjavo, ki omogoča oceno skladnosti osnutka z načelom subsidiarnosti. Posebej je
               tukaj določeno, da mora podrobna izjava vsebovati podatke o finančnih učinkih. Torej,
               glede na navedeno opredelitev se zastavlja vprašanje s katerih vidikov lahko
               Zakonodajno-pravna služba glede na svojo strokovno zasedbo, glede na svoje sicerjšnje
               naloge sploh podaja mnenje oziroma celo ali je v vsebini presoje načela
               subsidiarnosti ustrezno, da poda strokovno mnenje Zakonodajno-pravna služba ali vsaj,
               če samo Zakonodajno-pravna služba.  Vsebina presoje načela subsidiarnosti so namreč vidiki, ki jih
               strokovno lahko ocenjuje tudi če ne celo predvsem ocenjujejo pristojna ministrstva za
               svoje področje. Kot sem rekel, to so možnosti za doseganje ciljev ukrepa na
               nacionalni ravni, lažje doseganje na ravni Unije, finančni učinki, doseganje ciljev
               ustanovitvene pogodbe. To so stvari, presoja teh stvari, ki v marsičem presega
               možnosti in okvire pristojnosti Zakonodajno-pravne službe, pa tudi verjetno možnosti
               samih matičnih odborov, pa tudi pristojnega delovnega telesa. Vprašanje obsega
               oziroma meja presoje Zakonodajno-pravne službe je še posebej pereče glede na določbo
               četrtega odstavka, po kateri naj bi mnenje Zakonodajno-pravne službe bilo podlaga za
               sprejem sklepa o skladnosti. Takšna določba je tudi sicer nenavadna in celo sporna,
               saj sicer pri mnenjih, ki jih Zakonodajno-pravna služba daje v okviru veljavnih
               poslovniških določb, takšne določbe ni, takšne zahteve, kar je utemeljeno glede na
               pravico poslancev do svobodnega sprejemanja svojih odločitev. Menim, da bi moralo
               biti to vprašanje kdo bo podajal strokovno mnenje, ki je potem podlaga nekakšna, tudi
               v dosedanjem delu se je izkazalo, da je to podlaga za odločanje pristojnih delovnih
               teles, vsaj odprto ali je to res lahko samo Zakonodajno-pravna služba ali je potreben
               tukaj še kakšen prispevek s strokovnega vidika zakona. Jaz bi pa poudaril, da to ni
               samo dodatna pristojnost parlamenta, ampak je tudi dodatna naloga Zakonodajno-pravne
               službe tako v strokovnem kot tudi v količinskem vidiku in čeprav smo tukaj že zaorali
               nekakšno ledino na področju dajanja mnenj s tega področja, smo ravno pri tem
               ugotovili, da je ta zadeva strokovno izredno široka in zahtevna in da bo treba v tem
               okviru premisliti tudi o možnosti, bi rekel, čisto fizičnim sposobnostim
               Zakonodajno-pravne službe, da če se bo obseg teh mnenj povečal možnost izpolnjevanja
               v sedanjem okviru. Hvala.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Seveda bomo o tem stvareh razmišljali, najprej, kot rečeno, v tej delovni
               skupini, ki jo bom na koncu, upam, izglasovali, da se sestane oziroma oblikuje in
               sestane in potem tudi dela. Zdaj pa ima besedo gospod Otoničar. Prosim.</p>
            </sp>
            <sp who="SDT5:OtoničarVincenc">

               <speaker>VINCENC OTONIČAR:</speaker>

               <p>Spoštovana predsednica, hvala za besedo. No, v Državnem svetu vsekakor podpiramo ta
               vaša prizadevanja za odprtost teh sej in s tem tudi za informiranje in obveščanje
               javnosti. Vsekakor imamo pa tudi mi v Državnem svetu zelo velike probleme z dostopom
               EU portala. Tako, da tudi mi ne dobivamo teh dokumentov in moram reči, da si vodstvo
               Državnega sveta že drugi mandat prizadeva, da bi nekako se dogovorili z Državnim
               zborom za dostop do teh dokumentov in tudi do določenih računalniških povezav. Tako,
               da bi ob tej priliki prosil, da res vodstvo Državnega zbora in jaz bom tudi
               posredoval pri Državnem svetu, da se nekako dogovorijo in da dobimo te povezave, ker
               marsikatere dokumente dobimo v obravnavo kot dodelitev, nimamo pa dostopa do teh
               dokumentov. Tako, da mi v bistvu res ne moremo obravnavati stvari za katere bi bili
               zainteresirani in se dotikali tudi Državnega sveta, seveda v veliko pomoč mi je, meni
               osebno glih Odbor za Evropske zadeve in zunanjo politik in ostala dva v katerih
               sodelujem, ker drugače jaz res ne vem kako naj ob pravem času dobivamo tudi dokumente
               in bi res prosil tudi vodstvo Državnega zbora, da se nekako čim prej dogovorijo o teh
               zadevah. Hvala.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Gospod Juri.</p>
            </sp>
            <sp who="SDT5:JuriFranco">

               <speaker>FRANCO JURI:</speaker>

               <p>Hvala, predsednica. Poslanska skupina Zares podpira odpiranje sej Odbora za evropske
               zadeve in pri tem bi  radi
               opozorili tudi na potrebo po bolj sistematičnem sodelovanju z evropskimi poslanci,
               sicer so oni vabljeni stalno na sejo, ampak mogoče bi šlo iskati tudi način, da bi se
               rednejše sestali in da bi določene seje namenili izključno pogovorom z našimi
               poslanci. Seveda, nihče ne more nikogar prisiliti, saj so oni popolnoma avtonomni
               tako kot smo mi, ampak z njimi iskati način, da bi nekje sistematično se z njimi
               sestajali ne tako ad hock oziroma samo z vabilom na te seje, ampak da bi konkretne
               točke, ki zadevajo predvsem problematiko Evropskega parlamenta tudi obravnavali
               skupaj z njimi in izmenjali stališča in izkušnje. Na koncu tudi izražamo veliko
               začudenje ob dejstvu, da kljub kvalitetnim in intenzivnim razpravam kolega Jerovšek
               ni med 100 najvplivnejšimi Slovenci.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Očitno tisti, ki so vprašani v teh anketah res se ne zavedajo nekih realnosti, če
               rečem tako. Mislim, da ta vidik na katerega je opozoril gospod Juri je tudi vreden
               vsega upoštevanja, ker tudi zdaj, ko bo Evropski parlament po Lizbonski pogodbi dobil
               večjo vlogo v vlogi zakonodajnega telesa in v zvezi s tem tudi nacionalni parlamenti
               bomo morali najbrž že vsaj v delovnem smislu najti neke trdnejše povezave z našimi
               poslanci v Evropskem parlamentu, čeprav seveda njihova vloga in položaj narekujeta
               neko drugačno držo. Ampak, vendarle smiselno pa verjetno je, da bi nekako tvornejše
               sodelovali v bodoče. Gospod Jerovšek, spet, prosim, imate besedo.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Najprej kolegu Juriju. Za nobeno lestvico 100 najvplivnejših se tudi
               nisem nikdar boril, kajti tam je, gospod Juri, veste, tista lestvica, ki jo nekatere
               revije delajo je na podlagi kapitalskih deležev in kapitalskega vpliva. Tistega ne
               bom mogel nikdar prikazati, kajti proti tajkunstvu sem se stalno boril. Morda pa vas
               čaka takšna pozitivna usoda.</p>
               <p>Potem glede drugega pa želim še enkrat vključiti v razpravo, danes, ko razpravljamo o
               ustanoviti delovne skupine in vseh teh dilem, ki so s tem povezane moram reči, da
               najprej dajem predlog, da se preuči tudi smiselnost obstoja tega odbora. Kar smejte
               se, gospa predsednica. S takšnim cinizmom največ prispevate k temu renomeju, ki ga
               ima ta odbor sedaj v javnosti. Kdo sploh ve za njega? Okoliščine in pogoji dela, pa
               tudi velikost našega parlamenta včasih narekujejo drugačen način dela. Naj se preuči
               ali ne bi teh zadev bilo možno boljše, bolj kvalitetno, bolj vsebinsko, o čemer se s
               predsednikom, ki je odšel, strinjam, da bi morali bolj vsebinsko razpravljati o
               nekaterih direktivah, da ne bi to lahko v matičnih delovnih telesih, ki bi postala
               pristojna. Namreč, velikost našega parlamenta je ena omejitev, ki nam ne omogoča
               pretiranega števila delovnih teles. Drugo je, da tu vidim sploh v tem mandatu imate
               koalicija večne probleme s sklepčnostjo na tem odboru, večne probleme.  In da očitno nekega interesa, da
               bi se kvalitetno razpravljalo o zadevah, ki smo jih dolžni obravnavati na tem odboru,
               v koaliciji ni. Gospa predsednica, ko ste se prej tako cinično smejali, vam moram
               povedati, da ste k temu vtisu drugorazrednosti, manjvrednosti tega odbora, žal,
               prispevali tudi sami in tudi v vaši stranki. Namreč, spominjam se, da ste imeli
               znotraj stranke volitve oziroma glasovanje in borbe, kdo bo predsednik OZP. Vi ste
               tudi kandidirali, da bi prestopili v OZP, s čimer ste dali znak drugorazrednosti temu
               odboru. Baje je bilo celo potem rečeno, je že prav, da v manjvrednem ostanete, tako
               kot je bil tudi izid odbora.</p>
               <p>Moram vas opozoriti, da s cinizmom, ki sem ga bil deležen prej, ko sem predlagal, da
               bi Petri Majdič, prej na zaprtem delu, za to, da je v okoliščinah, ki so zgledale
               brezizhodne, ko je pokazala zgled požrtvovalnosti, srčnosti in neuklonljivosti ter
               zgled domoljubja pri nastopanju pod slovensko zastavo, kot odbor, kot oba odbora
               poslali čestitko, kar je naša dolžnost, ste se cinično smejali in ste rekli, <q>"kar
               sami naredite to."</q> Mislim, da institucija, kot je Odbor za evropske zadeve, bi se
               morala truditi za transparentnost, za ugled Slovenije v Evropi in svetu. Da je neko
               tako čestitko, če jo nekdo predlaga, dolžna poslati, ker si jo nekdo zasluži, ker si
               je z enkratnim dejanjem to zaslužila. Vi ste se pa cinično nasmihali, <q>"kar sami
               povejte to novinarjem"</q> in tako naprej. Namesto da bi bili sami zainteresirani, da naš
               odbor in Odbor za zunanjo politiko, kjer ste tudi članica, to sprejme kot delovno
               telo, kot odraz zavedanja parlamenta, kaj je Petra Majdič storila.</p>
               <p>Če grem naprej. O tem, kar je bilo prej rečeno s strani kolegice Silve Črnugelj, da
               so bili takrat zelo v povojih. Zdaj, če se je to nanašalo, dikcija o povojih, na
               takratno koalicijo, ki je približno identična sedanji, potem sprejmem to kot izraz
               iskrenosti, da ste ugotovili, da je bila nekako nedonošena tista koalicija, v
               povojih. Takratna opozicija se ni počutila v povojih, ni se počutila nedonošene.
               Imela je stališča, ki so danes sprejemljiva, in ni bila nedonošena. Če pa je bila
               koalicija, če ste hoteli to povedati, da ste bili takrat nedonošeni, vas pa moram
               pohvaliti. Res so se predlagale nekonsistentne rešitve; če pravite temu <q>"v povojih"</q>,
               je tudi v redu. Ne pa tega očitka namenjati vsesplošno. Takrat so bili konsistentni
               predlogi s strani koalicije, ki ste jih pa <q>"a front"</q> zavračali. Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa, gospod Jerovšek. Ne vem, ali se morda bliža čas kakšne polne lune ali
               česa podobnega, ampak dejansko je to, kar meni očitate, ciničen smeh in podobne
               stvari, neresno, blago rečeno. Mi smo sprejeli sklep, da bosta oba odbora poslala
               čestitko gospe Petri Majdič. Ampak vaš predlog, da bi se pa novinarjem posebej
               povedalo, da ste to vi predlagali, to se mi je pa zdelo neumestno. Če želite biti
               posebej izpostavljeni, potem skličite tiskovno konferenco in objavite, obelodanite,
               da boste pač posebej, v svojem imenu čestitali Petri Majdič. Mi pa smo ta vaš predlog
               sprejeli in, kot rečeno, bomo tudi to stvar uresničili, tako kot je bilo dogovorjeno.
                   <stage>/Oglašanje v ozadju./</stage>
               Prosim, gospod Godec.</p>
            </sp>
            <sp who="SDT5:GodecJoško">

               <speaker>JOŠKO GODEC:</speaker>

               <p>Imam proceduralni predlog. Kolegu Jerovšku bi predlagal, če želi biti imenovan, naj
               skliče izredno sejo Odbora za obrambo, katerega predsednik je, pa naj se še tam
               zahvali gospe Majdičevi, ker je tudi članica Slovenske vojske. Tu nas pa naj pusti,
               da lahko nadaljujemo s svojim delom. Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Še kdo želi besedo? Gospa Črnugelj, replika, če prav razumem. Prosim.</p>
            </sp>
            <sp who="SDT5:ČrnugeljSilva">

               <speaker>SILVA ČRNUGELJ:</speaker>

               <p>Hvala lepa za besedo. Enostavno sem samo hotela malo obuditi spomin na obdobje, ko
               smo ravno vstopili v Evropsko unijo. Nisem mislila <q>"v povojih"</q> ne koalicije ne
               opozicije, ampak o tem, da smo bili dejansko pri prvih korakih in nismo vedeli, kako
               naprej oziroma na kakšen način, zato smo iskali neke vzor v drugih parlamentih.
               Toliko. Hvala.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Če ni nobenega nadaljnjega predloga za razpravo, bi dala besedo še gospe
               Jerina.</p>
            </sp>
            <sp who="SDT5:JerinaAndreja">

               <speaker>MAG. ANDREJA JERINA:</speaker>

               <p>Hvala lepa. Zelo na kratko. Dobrih pet let smo aktivni člani Evropske unije. Zakon je
               nastajal na začetku. Mogoče je po dobrih petih letih res čas, da premislimo, kaj smo
               v tem zakonu uredili dobro, kaj smo uredili slabo, ter na kakšen način je možno
               poiskati boljše rešitve tam, kjer ugotavljamo, da stvari ne tečejo najbolje. Rada bi
               povedala samo to, da je Vlada v polni meri pripravljena poiskati v razpravi z
               Državnim zborom tiste elemente izboljšav, za katere bi se presodilo, da jih je treba
               bolje urediti. Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa, gospa državna sekretarka.</p>
               <p>Smo sklepčni, zato po zaključeni razpravi lahko dam na glasovanje dva predloga
               sklepov, o katerih bi glasovali ločeno.</p>
               <p>Najprej dajem na glasovanje sklep: Odbor za zadeve Evropske unije podpira predlagano
               spremembo 7. člena Zakona o sodelovanju med Državnim zborom in Vlado v zadevah
               Evropske unije, s katero se bosta odpravila obravnava in odločanje o zadevah EU na
               sejah pristojnih delovnih teles, ki niso odprte za javnost. Odbor bo sprožil postopek
               za ustrezno spremembo tega zakona.</p>
               <p>Kdo je za takšen sklep? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Na glasovanje dajem še drugi predlog sklepa, ki se glasi: Odbor za zadeve Evropske
               unije predlaga ustanovitev delovne skupine za pripravo predloga sprememb Poslovnika
               Državnega zbora z vidika novih pristojnosti nacionalnih parlamentov, kot jih določa
               Lizbonska pogodba, ki jo sestavljajo predsednica Odbora za zadeve Evropske unije,
               predsednik Komisije za poslovnik ter po en predstavnik vsake poslanske skupine.</p>
               <p>Ste za to? Lahko pa seveda, glede na to, da je to delovna skupina, še kdo sodeluje v
               njej.</p>
               <p>Kdo je za takšen sklep? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta sklep sprejet.</p>
               <p>S tem zaključujem<gap n="..."/> <stage>/Oglašanje v ozadju./</stage> Prosim?</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>V razpravi sem predlagal sklep, če dovolite. Predlagam, da delovna skupina prouči
               tudi možnost, da se Odbor za zadeve Evropske unije ukine in da se pristojnosti
               prenesejo na matična delovna telesa, ki s tem postanejo pristojna.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa, gospod Jerovšek. Mislim, da je zelo konstruktiven ta predlog
                  sklepa, zlasti ker bomo
               lahko tudi unikum, recimo, če bo vaš predlog sprejet, v nacionalnih parlamentih držav
               članic Evropske unije.</p>
               <p>Torej, dajem na glasovanje predlog sklepa gospoda Jerovška.</p>
               <p>Kdo je za? <stage>(1 član.)</stage> Kdo je proti? <stage>(7 članov.)</stage></p>
               <p>Žal, ugotavljam, gospod Jerovšek, da vaš predlog sklepa ni bil izglasovan.</p>
               <p>Zaključujem 5. točko dnevnega reda.</p>
               <p>Ponovno predlagam pet minut odmora, zato da bomo spet zamenjali magnetogramski trak,
               ker bomo potem prešli na 2. točko dnevnega reda, ki je pa zaprta za javnost.</p>
               <p><stage type="time">(Seja je bila prekinjena ob 11.53 in se je nadaljevala ob 13.12.)</stage>
               </p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Nadaljujemo z delom, ker je že poteklo pet minut.</p>
               <p>Prehajamo na <title>4. TOČKO DNEVNEGA REDA - PREDLOG DEKLARACIJE O USMERITVAH ZA
                  DELOVANJE REPUBLIKE SLOVENIJE V INSTITUCIJAH EVROPSKE UNIJE V OBDOBJU JANUAR 2010
                  - JUNIJ 2011.</title>
               </p>
               <p>Predlog deklaracije smo prejeli od Vlade 28. februarja 2010, na podlagi drugega
               odstavka 5. člena Zakona o sodelovanju med Državnim zborom in Vlado v zadevah
               Evropske unije. Končno besedilo deklaracije bo sprejel Državni zbor na februarski
               seji. To najbrž ni res, kajne? <stage>/Medsebojni pogovor./</stage> Aha, ki se začne 1. marca,
               točno, ja.</p>
               <p>Naj omenim, da gre za šesto obravnavo predloga takšne deklaracije v Državnem zboru.
               Tokratni predlog deklaracije je objavljen v Poročevalcu Državnega zbora z dne
               29.12.2009.</p>
               <p>V skladu s Poslovnikom Državnega zbora je bil predlog deklaracije dodeljen Odboru za
               zadeve Evropske unije in Odboru za zunanjo politiko kot pristojnima delovnima
               telesoma ter matičnim delovnim telesom, Odboru za finance in monetarno politiko,
               Odboru za gospodarstvo, Odboru za kmetijstvo, gozdarstvo in prehrano, Odboru za
               notranjo politiko, javno upravo in pravosodje, Odboru za lokalno samoupravo in
               regionalni razvoj, Odboru za promet ter Odboru za okolje in prostor, Odboru za delo,
               družino, socialne zadeve in invalide, Odboru za zdravstvo, Odboru za kulturo,
               šolstvo, šport in mladino, Odboru za visoko šolstvo, znanost in tehnološki razvoj,
               Odboru za obrambo in Komisiji za narodne skupnosti. Matična delovna telesa, katerih
               vsebina sodi pod pristojnost Odbora za zadeve Evropske unije, so obravnavala predlog
               deklaracije z vidika svoje pristojnosti ter sprejela mnenje oziroma poročilo, ki ste
               ga prejeli z gradivom za današnjo sejo.</p>
               <p>Naj omenim, da je Odbor za zunanjo politiko kot pristojno delovno telo opravil
               obravnavo predloga deklaracije za področje zunanje in varnostne politike, ostala
               področja pa sodijo v pristojnost Odbora za zadeve Evropske unije.</p>
               <p>Najprej dajem besedo državni sekretarki, gospe Andreji Jerina, da nam predstavi
               temeljne podatke predloga deklaracije.</p>
            </sp>
            <sp who="SDT5:JerinaAndreja">

               <speaker>MAG. ANDREJA JERINA:</speaker>

               <p>Hvala lepa, gospa predsedujoča. Kot ste uvodoma povedali, Vlada že šestič v skladu z
               Zakonom o sodelovanju med Državnim zborom in Vlado v zadevah Evropske unije
               pripravlja deklaracijo. Osnovni namen te deklaracije je, da se z gradivom, ki je, kot
               že samo ime pove, <q>"deklaracija"</q>, se pravi, deklarativne narave, kar pomeni, da je
               relativno splošno, vendar kljub temu prispeva k preglednemu in ciljno usmerjenemu
               delovanju Slovenije v evropskih institucijah.</p>
               <p>Struktura deklaracije sledi razvojnim politikam programskega proračuna in s tem
               prispeva k večji preglednosti primerjave prioritet, ki jih ima Slovenija, se pravi,
               nacionalnih prioritet in prioritet, ki veljajo v okviru Evropske unije. Vsebina
               dokumenta pa je pripravljena na podlagi 18-mesečnega programa predsedovanja
               naslednjega tria predsedstev, kar pomeni, Španije, Belgije in Madžarske, ter
               zakonodajnega in delovnega programa Evropske komisije za leto 2010. Tako kot je bilo
               v primeru zadnjega gradiva, tudi v tem primeru gradivo opredeljuje delovanje
               Slovenije v evropskih institucijah v naslednjem letu in pol, ker smo zadevo vezali na
               trio predsedovanja.</p>
               <p>Samo gradivo je sestavljeno iz dveh delov. In sicer, v prvem delu imamo predlog
               deklaracije o usmeritvah za delovanje Republike Slovenije, kjer so predstavljene
               ključne politične usmeritve Republike Slovenije za delovanje v institucijah v tem
               obdobju. In drugi del, kjer so predstavljene prednostne naloge za delo v Svetu v
               obdobju od januarja 2010 do junija 2011, kjer pa so predstavljene sektorske
               prednostne naloge po posameznih področjih.</p>
               <p>Kot je navedeno v predlogu deklaracije, Slovenija kot glavne izzive v novem obdobju
               vidi predvsem v učinkovitem izvajanju Lizbonske pogodbe. Na to področje se nanaša
               tudi razprava, ki smo jo danes že imeli, kar se tiče samega zakona in uveljavitve
                   dejanskih novih določil v
               prakso tudi odnos med parlamentom in pa Vlado, hitremu izhodu iz gospodarske in
               finančne krize, ustreznemu soočenju s podnebnimi spremembami, celoviti in temeljiti
               reformi proračuna Evropske unije, krepitvi območja varnosti, pravice in svobode,
               podpori širitvi Evropske unije zahodnemu Balkanu in krepitvi vloge Evropske unije v
               svetu. Pri tem je pomembno, da si bo Slovenija na ravni Evropske unije prizadevala za
               gospodarsko in pa okoljsko sprejemljive rešitve, ki so prilagojene posebnostim
               slovenskega fizičnega in pa socialnega prostora. Polega tega pa ima gradivo tudi
               prilogo z naslovom obrazložitev stanje v EU, ki po posameznih področjih podrobneje
               opisuje stanje v Evropski uniji. Na sam vsebinska področja jaz v tem uvodu ne bi
               zahajala, ker so bila obravnava na posameznih matičnih delovnih telesih. Hvala
               lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Zdaj vabim tudi ostale predstavnike Vlade, če želite besedo k posameznim?
               <stage>(Ni potrebno.)</stage> Hvala lepa. Želi kdo od poročevalcev delovnih teles besedo? Gospa
               Mlakar Bizjak, prosim.</p>
            </sp>
            <sp who="SDT5:BizjakMlakarJulijana">

               <speaker>MAG. JULIJANA BIZJAK MLAKAR:</speaker>

               <p>Odbor za zdravstvo me je izbral poročevalko na današnji seji. Sicer je obravnaval to
               gradivo, ki ga je tudi, predlog deklaracije je odbor za zdravstvo podprl, hkrati pa
               se je v sami razpravi dotaknil več točk in jih posebej izpostavil. Kot prvo
               zmanjševanje neenakosti v zdravju prebivalstva, kjer smo člani odbora ugotavljati
               razkorak med usmeritvami v deklaraciji, ki jih je odbor podprl in politiko na
               področju zdravstva, ki gre v smer privatizacije in komercializacije in se izraža tudi
               v predlogih ključnih zakonov, zakona o zdravstveni dejavnosti in zakona o
               zdravstvenem varstvu in zdravstvenem zavarovanju, posebej pa je bilo izpostavljeno
               tudi zmanjševanje pravic iz javnih sredstev, tudi nedavno zmanjšanje pravic na
               skupščini Zavoda za zdravstveno zavarovanje Slovenije, ker namreč to zmanjševanje
               pravic vpliva na zmanjšanje dostopnosti, posledično dostopnosti do zdravstvenih
               storitev in posledično potem tudi na povečanje neenakosti v zdravju prebivalstva.</p>
               <p>Drugo področje, ki so se ga člani odbora ob tem obravnavi predloga deklaracije
               posebej dotaknili je tudi direktiva o omejevanju delovnega časa, kjer se Slovenija
               zavzema za izjeme pri zdravnikih, hkrati pa omejuje vpis na medicinsko fakulteto.
               Naslednja področja so še ponarejanje zdravil, uveljavljanje pravic pacientov in
               dostopnosti do novih zdravil. Potem še kot zadnje področje, ki smo ga obravnavali je
               bilo uresničevanje javnega interesa, v institucijah Evropske unije, na področju
               dopolnilnega zdravstvenega zavarovanja, kjer smo pač seznanjeni, da se nekako odstopa
               od tistega, kar je trenutno v zakonodaji, ko gre za porazdeljevanje dobičkov, kljub
               temu pa smo bili na seji, seznanjeni smo bili iz medijev v Delu, iz članka o Delu, ki
               naj bi vplivalo tudi že na spremembe, ki se ji poskuša uveljaviti v zakonu o
               zdravstvenem varstvu in zdravstvenem zavarovanju in smo potem s strani Ministrstva za
               zdravje izvedeli, da je stvar še v fazi dogovarjanja, to se pravi, da je preuranjeno
               tisto, kar se trenutno že uveljavlja v zakonu. Amandmajev nismo predložili, ker smo se strinjali z
               vsebino, kot je predvidena oziroma predlagana v predlogu deklaracije. Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Želi še kateri od poročevalcev posameznih matičnih delovnih teles besedo?
               Če ne, potem sprašujem gospoda Otoničarja, če želite vi predstaviti mnenje komisije v
               Državnem svetu? Prosim.</p>
            </sp>
            <sp who="SDT5:OtoničarVincenc">

               <speaker>VINCENC OTONIČAR:</speaker>

               <p>Spoštovana gospa predsednica, hvala za besedo. Tudi Komisija za mednarodne odnose in
               evropske zadeve je na svoji 25. seji obravnavala predlog deklaracije in ga po
               razpravi podprla in k njemu tudi ni imela nobenih pripomb. Razprava je potekala o
               posameznih področjih, katera pa so razvidna iz mnenja, katerega ste dobili s pošto.
               Hvala.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala tudi vam. Odpiram razpravo. Kdo želi besedo? Gospod Juri, prosim.</p>
            </sp>
            <sp who="SDT5:JuriFranco">

               <speaker>FRANCO JURI:</speaker>

               <p>Upam, da mi bo dovoljeno zdaj gospa predsednica. Opombo pri konkretnem poglavju
               energija. Želel bi izpostaviti dejstvo, da ob natančnem prebiranju tega besedila
               nisem zasledil enkrat omembe obnovljivih virov in to naj bi bila ena od prioritet
               Evropske unije, podpora obnovljivim virom in tehnologijam, ki so temu namenjene.
               Tukaj je izrecno omenjen plin, torej nemotena oskrba z zemeljskim plinom, jedrska
               energija in tudi prizadevanja za nizkoogljične tehnologije. Je nekaj besed o
               energetski učinkovitosti, ni pa te ključne prioritete. In to so razvoj obnovljivih
               virov energije. Kako bo Evropska unija pri tem pristopila, kako bo to podprla in kako
               se bo Slovenija tej potrebi prilagajala. Občutek imam, da je naša energetska
               strategija naravnana izrecno na načrtu izvažanja energije. Mi želimo biti eden od
               izvoznikov energije, želimo favorizirati nekatere panoge, po sončni, vetrovni in
               drugih obnovljivih virih pa ni govora. In pri tem smo vedno zelo nedorečeni. Zato jaz
               pozivam, jaz takega dokumenta, če ne bo pravega amandmaja ne bom podprl. Dokler ne bo
               v tem poglavju na prvem mestu, v prvem odstavku, da prioriteta, absolutna prioriteta
               je povečanje obnovljivih virov energije in da se bo temu prilagodila tudi Slovenija.
               Hvala.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Gospod Juri, zadeva je taka. Pravite, dokler ne bo ustreznega amandmaja te
               deklaracije ne bom podprl. Prosila bi pisno, če nam dostavite ta predlog amandmaja.
               Želi še kdo besedo? <stage>(Ne.)</stage> Zdaj
               bi potem prešli na, prosim? Če se predstavite.</p>
            </sp>
            <sp who="SDT5:VrtačnikPeter">

               <speaker>PETER VRTAČNIK:</speaker>

               <p>Hvala lepa, predsedujoča. Če lahko bi gospodu Juriju odgovoril. Jaz se
               strinjam<gap n="...."/></p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Ali se lahko predstavite, zaradi zapisnika.</p>
            </sp>
            <sp who="SDT5:VrtačnikPeter">

               <speaker>PETER VRTAČNIK:</speaker>

               <p>Peter Vrtačnik, Ministrstvo za gospodarstvo. Jaz se z njim strinjam, da obnovljivih
               virov in vsega tega ni notri. To je, kaj bomo delali v Evropi in kakšen je program
               Evrope za naslednje leto in pol. Tega trenutno ni notri, zato tudi o tem se ne
               opredeljujemo. Imamo pa že zakonodajo o obnovljivih virih, ki jo moramo pa
               transponirati in prenesti doma. Oba dva se strinjava verjetno, da to je pomembno,
               nobeden temu ne, ampak govorimo o tem, kakšen je program naslednje trojke oziroma
               treh držav in o, da tako rečem, o dnevnem redu, kaj se bo dogajalo v naslednjih dveh
               oziroma letu in pol. In tega direktno, ko bi rekel samostojna točka oziroma
               samostojno ni. Kaj so cilji leta in pol imamo naštetih, tistih 5, 6 od akcijskega
               načrta 10.12 do zagotavljanja plin, ampak to so teme, ki se bodo v naslednjem letu in
               pol obravnavale v svetu in na delovnih telesih sveta, na žalost ali kakorkoli lahko
               rečemo, o obnovljivih virih in tega v naslednji trojki ni bilo zapisano, zato se tudi
               Vlada okoli tega ni opredelila tukaj v tem dokumentu deklaracije. Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala. Gospod Juri ste zadovoljni s tem odgovorom?</p>
            </sp>
            <sp who="SDT5:JuriFranco">

               <speaker>FRANCO JURI:</speaker>

               <p>Ne, nisem zadovoljen. Meni se zdi zelo čudno, da Evropska unija ni tega vključila v
               načrt za naslednje leto, prvič. Mi smo polnopravna članica Evropske unije in
               prevzemamo odgovornost za to pomanjkljivost in ne vidim razloga za to, da ne bi
               zapisali naša prizadevanja, da se to poglavje vendarle obravnava v telesih Evropske
               unije. Zdi se mi preveč površen odgovor, češ EU<stage>(?)</stage> o tem ne nameravajo razpravljati
               in torej mi danes sprejmemo eno deklaracijo naših namenov in naših prioritet znotraj
               tega enoletnega dela in tega ne naglašamo. Leto in pol. Če leto in pol EU ne bo o tem
               razpravljala meni se zdi, da je to izguba časa, eno leto in pol je izgubljenega časa.
               Stvari so morebiti prioritetne. Mi danes imamo ogromno priložnosti, razvijajo se
               tehnologije za sončno energijo, za morsko energijo, <stage>(kako praviš)</stage>, za
               <gap n="..."/><stage>/Nerazumljivo./</stage><gap n="..."/> oziroma vetrovno energijo. Imamo projekte, konkretne projekte,
               ki čakajo na zeleno luč finančne podpore Evropske unije v zvezi z morsko biomaso, ki
               je tudi za Slovenijo skrajno zanimiva. To je pač reprodukcija mikroalg in uporaba
               mikroalg. Žal čez leto in pol bomo ugotovili, da še vedno alternativni obnovljivi
               viri niso ekonomski. Niso ekonomski, ker se ne vlaga, ker Evropska unija noče slišati
               o tem, ker žal v Evropski komisiji in v vseh telesih prevladujejo lobiji, katere
               zanima samo določena energetska panoga. In to je plin, to je jedrska energija in
               seveda nafta oziroma drugi neobnovljivi viri.  Imam občutek, da se Slovenija prilagaja temu trendu
               Evropske unije, bi se pa lahko pridružila tistim državam, ki razvijajo to tehnologijo
               in tudi zahtevajo boljšo obravnavo v zvezi s tem. Jaz razumem, da sami ne moremo
               delovati proti toku, ampak ne vidim nič hudega, če bi v to deklaracijo vključili
               namen, da bo Slovenija v tem času sprožila tudi to vprašanje.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala, gospod Juri. Mislim, da je prišlo do nekega nesporazuma, ampak imam dodaten
               predlog, kako ta trenutek rešiti to situacijo. Predlagam, da v skladu s 154.g členom
               Poslovnika Državnega zbora vložite kot poslanska skupina še dodaten amandma.
               Prihodnji teden bomo imeli sejo in bomo takrat ta amandma obravnavali in o njem
               odločali, zato da bi danes vendarle uspeli opraviti delo, ki ga imamo v načrtu
               dokončati danes. Želite vi besedo, gospod Györkös?</p>
            </sp>
            <sp who="SDT5:GyörkösJózsef">

               <speaker>DR. JOZSEF GYÖRKÖS:</speaker>

               <p>Prosim lepo. Hvala lepa za besedo, gospa predsednica. Če lahko samo malce
               dopolnim.</p>
               <p>Resor Ministrstva za visoko šolstvo, znanost in tehnologijo se predvsem na
               tehnološkem področju zelo prekriva s tistim, kar je na področju industrijske politike
               gospodarstva. Morda velja razmisliti, tudi gospodu poslancu predlagam, če je ta
               dikcija sprejemljiva, na 23. strani, predzadnji odstavek oziroma zadnji odstavek,
               poglavje <q>"industrijska politika, podjetništvo, inovacije ter s tem povezani novi
               izzivi"</q> - <q>"okoljsko učinkovito gospodarstvo"</q>, ker se navezuje tudi na tehnologijo in
               inovacije: <q>"Slovenija podpira prizadevanja EU za njen hitri prehod na okoljsko
               učinkovito gospodarstvo. S tem bomo zagotovili, da bodo okoljski izzivi postali
               poslovna priložnost, tako pa okrepili globalno konkurenčnost gospodarstva EU,
               vključno s povečanjem konkurenčnih prednosti EU na globalni ravni."</q> Posebej pomemben
               se mi zdi naslednji stavek: <q>"V ta namen se je treba posvetiti zagotovitvi
               najrazličnejših virov, energetski učinkovitosti, razvoju in uporabi novih
               nizkoogljičnih in ostalih naprednih tehnologij. Naša država se pridružuje mnenju EU,
               da je velikopotezni mednarodni sporazum za boj proti podnebnim spremembam ključen za
               vzpostavitev dolgoročnih predvidljivih tržnih pogojev."</q> Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>No, saj zato pa, kot sem rekla, imate še čas, da naknadno kot poslanska skupina
               vložite ustrezen amandma in bomo o njem odločali na prihodnji seji odbora. Gospod
               Vrtačnik, prosim.</p>
            </sp>
            <sp who="SDT5:unknown-M">

               <speaker>GOSPOD VRTAČNIK:</speaker>

               <p>Hvala lepa. Ne bi bil rad predolg, ampak na strani 27 je stavek, ki mislim, da tudi -
               <q>"kljub temu je treba veliko pozornosti nameniti izvajanju že sprejetih ukrepov,"</q> ker
               ta del, o katerem smo se zdajle pogovarjali, je bil že sprejet. In tu piše naprej:
               <q>"Spodbujanje obnovljivih virov energije."</q> Če bi mogoče ta del lahko še kaj dopolnili
               ali zaostrili. Drugače pa mislim, da imamo na različnih koncih ta del že zajet. In še
               enkrat, govorimo o izvajanju dela, ki je bil že sprejet, in govorimo o deklaraciji,
               kaj bomo počeli oziroma kaj bo, in o pripravi novih aktov v Evropi. Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Gospod Juri.</p>
            </sp>
            <sp who="SDT5:JuriFranco">

               <speaker>FRANCO JURI:</speaker>

               <p>Sprašujem, kje je to, ker na tej 27. strani je zdravje.</p>
            </sp>
            <sp who="SDT5:unknown-M">

               <speaker>GOSPOD VRTAČNIK:</speaker>

               <p>33. stran, se opravičujem, v Poročevalcu 33. stran, prvi odstavek<gap n="..."/> <stage>/Govori brez
               mikrofona!/</stage></p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>No, vseeno bi predlagala, da ne izgubljamo časa, ker je res tak način dela
               neracionalen, da gremo naprej. Gospod Juri, vi pa boste preštudirali to stvar in se
               odločili, ali boste vložili amandma ali ne.</p>
               <p>Komisija za narodni skupnosti je na 10. seji 21.1.2010 k predlogu deklaracije
               sprejela tri amandmaje. Odbor za kmetijstvo, gozdarstvo in prehrano pa je na 13. seji
               4.2.2010 k predlogu deklaracije sprejel en amandma. K predlogu deklaracije pa sem
               tudi sama 17.2.2010 vložila en amandma.</p>
               <p>Predlagam, da zdaj obravnavamo prvi amandma, to je amandma Komisije za narodni
               skupnosti,  ki v amandmaju
               predlaga, da se v poglavju <q>"Posebna vprašanja Slovenije, prispevek k raznolikosti
               Evropske unije"</q> za zadnjim odstavkom tega poglavja dodata nova odstavka z naslednjim
               besedilom: <q>"Slovenija si bo prizadevala za dosledno upoštevanje Lizbonske pogodbe in
               Listine o temeljnih pravicah, ki določata, da Evropska unija temelji tudi na
               spoštovanju človekovih pravic, vključujoč pravice pripadnikov tradicionalnih
               narodnostnih, etničnih in jezikovnih manjšin. Kot članica EU se bo zavzemala, da bo
               Evropska unija spoštovala, ohranjala in razvijala jezikovno in kulturno raznolikost
               ter večjezičnost."</q></p>
               <p>Želite morda, gospod Göncz, ki od tega trenutka nastopate tudi v svojstvu člana tega
               odbora, obrazložiti ta amandma?</p>
            </sp>
            <sp who="SDT5:GönczLászló">

               <speaker>LASZLO GÖNCZ:</speaker>

               <p>Hvala lepa, gospa predsednica. Hkrati s tem prvim amandmajem bom obrazložil tudi
               ostala dva, ker sta povezana v drugem delu deklaracije.</p>
               <p>V okviru poslanske skupine in Komisije za narodne skupnosti smo bili mnenja, da je
               področje zaščite narodnih manjšin v slovenskem političnem prostoru tako pomembno v
               zadnjih desetletjih, da nedvomno tudi v tem konkretnem primeru bi kazalo s tega
               vidika v tej smeri, kot je sestavljen amandma, dopolniti besedilo deklaracije in tudi
               izboljšati po našem mnenju besedilo deklaracije. Skratka, Lizbonska pogodba sedaj
               tudi v nekoliko konkretnejši obliki kot do sedaj postavlja manjšinsko vprašanje v
               pomembnejšo vlogo. In tudi to je razlog. Vendar je predvsem razlog, kot sem že
               omenil, da je z vidika slovenske države ta dejavnost, ta pristop izrednega pomena.
               Menili smo, da je s tega vidika ta deklaracija nedvomno manj kvalitetna in
               pomanjkljiva, če vsaj s tolikšnim delom, kot je predlagano v prvem amandmaju, vsaj v
               prvem delu ne bi izrecno nakazali na ta pomemben problem.</p>
               <p>Za konce bi omenil še dvoje. Torej, to ni operativnega značaja. Če smo iskreni, to ne
               prinaša nič več in nič manj narodni skupnosti kot taki, ampak precej več prinaša prav
               nekakšni promociji tega vprašanja, in na tem področju je Slovenija ogromno postorila,
               to je nedvomno. Menim, da ne gre samo za narodne skupnosti, ki živijo v Sloveniji, in
               še manj za avtohtone, kar še posebej poudarjamo, pač pa za vse. To je tudi nekakšna
               podpora manjšinski politiki v bilateralnih odnosih in tudi s tega vidika bi bilo
               prav, da se deklaracija v tem smislu dopolni.</p>
               <p>Čisto za konec, ker smo vmes prebrali tudi stališče Vlade do tega vprašanja in
               amandmaja, sicer to še danes tu ni bilo javno predstavljeno, je pa bilo nam
               posredovano v poslanske skupine, mislim, da stališče, ki je tam sprejeto, je bolj
               nekega splošnega značaja in se nekoliko površno dotika konkretnosti tega vprašanja,
               predvsem s tega vidika, kot sem zdaj omenil. Mislim, da tisto, kar je tam kot
               pripomba omenjeno, da se s tem negirajo druge manjšine, temu sploh ni tako, saj še
               posebej poudarjamo predvsem v drugem delu tega amandmaja tudi splošno kulturno
               raznolikost in večjezičnost. Torej, predlagam, da se ta amandma podpre, ker je
               Komisija za narodne skupnosti, ki je tudi pluralno sestavljena, soglasno podprla ta
               predlagani amandma. Hvala lepa. 
               </p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Želi predstavnica Vlade, gospa Jerina, besedo?</p>
            </sp>
            <sp who="SDT5:JerinaAndreja">

               <speaker>MAG. ANDREJA JERINA:</speaker>

               <p>Hvala lepa. Če dovolite, bi vam predstavila mnenje Vlade, na katerega je gospod Göncz
               ravnokar referiral in ga je Vlada sprejela na seji včeraj, glede amandmajev Komisija
               za narodne skupnosti. Bom v paketu obravnavala kar vse tri.</p>
               <p>Vlada meni, glede amandmajev Komisije za narodne skupnosti, da v predlogu deklaracije
               ni treba posebej izpostavljati spoštovanja določb Lizbonske pogodbe in Listine Unije
               o temeljnih pravicah, saj ta dolžnost izhaja iz samih temeljnih pogodb Evropske
               unije. Poleg tega pa navedena splošna zaveza po mnenju Vlade ne sodi na raven
               konkretnih usmeritev, ki si jih bo Slovenija prizadevala spoštovati pri svojem
               delovanju v Evropski uniji v prihodnjih 18 mesecih. Komisija za narodne skupnosti v
               predlaganih amandmajih govori tudi o nujnosti spoštovanja pravic pripadnikov
               tradicionalnih narodnih, etničnih in jezikovnih manjšin. Z omejevanjem na
               tradicionalne manjšine bi po mnenju Vlade diskriminirali druge manjšine, ki jih je
               Slovenija na podlagi temeljnih pogodb Unije ter svoje ustave dolžna enakovredno
               spoštovati.</p>
               <p>Na podlagi omenjenih razlogov Vlada meni, da amandmajev Komisije za narodne skupnosti
               ne podpira. Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Želi kdo od članov odbora besedo? Gospod Juri, prosim.</p>
            </sp>
            <sp who="SDT5:JuriFranco">

               <speaker>FRANCO JURI:</speaker>

               <p>Ta razlaga ni prepričljiva. Predvsem zaradi tega, ker je prav, da je implicitna
               diskriminacija drugih manjšin, če se favorizira samo eno kategorijo manjšin, vendar
               se ne moremo sklicevati na prizadevanja Slovenije, kajti Slovenija še ni priznala
               drugih netradicionalnih manjšin. Torej, stvar je malo <q>"contra dictio in adiecto"</q>. Ne
               deluje ta formula. Morda bi šlo bolj za to <q>"tradicionalnih in drugih manjšin"</q>, ampak
               dejstvo je, da tu imate prav, hkrati pa argument ni najboljši, ker Slovenija ni
               naredila še tega koraka, da bi priznala druge manjšine.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Gospod Göncz, prosim.</p>
            </sp>
            <sp who="SDT5:GönczLászló">

               <speaker>LASZLO GÖNCZ:</speaker>

               <p>Hvala lepa. Še dva stavka bi dodal, glede na predstavljeno stališče Vlade.</p>
               <p>Smatram, da po tem kriteriju, da pač to ne sodi, bi v tej deklaraciji in tudi v
               drugem delu lahko marsikaj izpustili ali pa tudi dodali. Mislim, to je res zelo
               subjektivna zadeva, če smo iskreni. Na drugi strani pa še enkrat poudarjam, gre za
               področje, ki je v Sloveniji izrednega pomena, tudi z evropskega vidika. Predvsem na
               osnovi določb nedavno sprejete Lizbonske pogodbe je to področje še nekoliko bolj
               vplivno. Res ne vidim razloga, če gre za izboljšavo besedila kot takega, zakaj bi se
               temu Vlada upirala.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Želi še kdo besedo? Gospa Črnugelj.</p>
            </sp>
            <sp who="SDT5:ČrnugeljSilva">

               <speaker>SILVA ČRNUGELJ:</speaker>

               <p>Samo kot obrazložitev kolegu Juriju.</p>
               <p>Dejansko Slovenija ni formalizirala konkretnega priznanja teh skupin, vendar skozi
               svoja dejanja bodisi v lokalnih skupnostih in tudi v proračunih ministrstva na nek
               način podpira njihovo delovanje in delovanje vseh njihovih asociacij, kolikor jih je.
               Je pa tako, da tudi te asociacije in skupine morajo biti proaktivne in zahtevati. Ne
               moremo mi zahtevati za njih, mislim, te zahteve morajo biti, spoštovani kolega Juri,
               tudi formalizirane; vemo, kako in na kakšen način to poteka v drugih evropskih
               državah. Toliko. Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa.  Predlagam, da
               odločamo o tem amandmaju.</p>
               <p>Amandma dajem na glasovanje.</p>
               <p>Kdo je za? <stage>(3 člani.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Nadaljujemo z amandmaji. Sama sem tudi vložila amandma, da se v poglavju
               <q>"Horizontalne zadeve"</q>, v podpoglavju <q>"Institucionalne zadeve"</q> za prvim odstavkom doda
               nov odstavek z naslednjim besedilom: <q>"V luči novih določb Lizbonske pogodbe, ki je
               prvič formalno vključila nacionalne parlamente v sprejemanju odločitev na ravni
               Evropske unije, bo Republika Slovenija namenila pozornost poglobljeni vlogi Državnega
               zbora. Tako bo ta pri svojem delu učinkovito nadzoroval delo Vlade in zagotavljal
               njeno odgovornost pri obravnavi zadev Evropske unije. Hkrati pa bo prispeval k
               dobremu delovanju Evropske unije, predvsem z zagotavljanjem spoštovanja načela
               subsidiarnosti v skladu s postopki iz Protokola o uporabi načel subsidiarnosti in
               sorazmernosti, s sodelovanjem v mehanizmih ocenjevanja politik Unije na področju
               svobode, varnosti in pravic, v postopkih za spremembo pogodb ter pri prošnjah za
               pristop. Z namenom uveljavitve vloge nacionalnih parlamentov v ustroju Evropske unije
               bo Državni zbor aktivno sodeloval pri medparlamentarnem sodelovanju med nacionalnimi
               parlamenti in z Evropskim parlamentom."</q></p>
               <p>Ta amandma sem vložila, ker so me strokovne službe opozorile, da bi bil primeren.
               Vlada se do njega še ni opredelila, ker se ni niti mogla, če prav razumem. Želite
               besedo, gospa Jerina?</p>
            </sp>
            <sp who="SDT5:JerinaAndreja">

               <speaker>MAG. ANDREJA JERINA:</speaker>

               <p>Mogoče je v tem momentu preuranjeno. Vlada bo proučila amandma in ko se bomo do njega
               opredelili, vas bomo s tem tudi seznanili.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Želi kdo besedo? Gospod Jerovšek, prosim.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Gospa predsednica, načelno sem seveda za tak amandma, me pa zanima, ali
               bomo dosegli želeno; škodovati ne more. Ampak če to, kaj bo Vlada namenila in
               podobno, zapišemo deklarativno, se pogosto ne uresničuje. Ko je Vlada zapisala,
               recimo, v koalicijski pogodbi, da bo povečala razpravljalno vlogo Državnega zbora
               glede napotitev na misije, se to nikjer ne odraža; mi post festum dobivamo sklepe.
               Tako da je to edini zadržek oziroma edini pomislek, ki ga imamo v zvezi s tem, da bo
               Republika Slovenija namenila pozornost poglobljeni vlogi Državnega zbora. Danes sem
               že rekel, to bi moralo biti. Mi izgubljamo dan za dnem, vloga tega parlamenta. Ampak
               to je doslej ta koalicija dovoljevala, hlapčevski odnos do Vlade je bil del
               strategije te koalicije. Zaradi tega, kot sem že rekel, se posledice kažejo, kar me
               ne veseli, da predsednik Državnega zbora, pomislite, izpade iz liste 20 najbolj
               razpoznavnih politikov v državi, po Delovi anketi. To se zgodi. Zaradi tega moramo
               nekaj narediti za to, da bo razpoznavnost Državnega zbora, pa tudi zavezanost Vlade
               do stališč Državnega zbora postala večja. Vlada, kot se je osamosvojila,  se ne more v demokratičnem
               sistemu, mora biti zavezana. In gospa predsednica, jaz bi vas prosil, da razmislite
               to malo bolj eksaktno, zavezujoče zapišete. Hvala.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Gospod Jerovšek, bom prišla k vam po inštrukcije, da mi razložite kako naj bolj
               eksaktno razmišljam o svojih predlogih. Jaz bom samo povedala, to deklaracijo
               sprejema Državni zbor. In mi smo ugotovili tudi danes že, da ravno uveljavitev
               Lizbonske pogodbe pomeni večjo vlogo nacionalnih parlamentov in zaradi tega sem
               smatrala za primerno, da v to deklaracijo v nek tekst, v neko poglavje vključimo tudi
               to dejstvo in to naj bi ta amandma uveljavil. In zdaj prosim, da glasujemo o tem.</p>
               <p>Kdo je za ta amandma? <stage>(10 članov.)</stage> Je kdo proti? <stage>(Nihče.)</stage></p>
               <p>Torej, ugotavljam, da je ta amandma sprejet.</p>
               <p>Prehajamo na odločanje o tretjem amandmaju, to je naslednji: Komisija za narodni
               skupnosti v amandmaju predlaga, da se v delu z naslovom prednostne naloge Republike
               Slovenije za delo v Svetu v obdobju januar 2010 - junij 2011 v poglavju
               izobraževanje, kultura, šport za zadnjim podpoglavjem šport doda novo podpoglavje z
               naslednjim besedilom: jezikovna in kulturna raznolikost ter dvojezičnost. Slovenija
               se bo zavzemala za takšen razvoj jezikovne in kulturne raznolikost ter večjezičnosti,
               ki bodo omogočale upoštevanje posebnih pravic tradicionalnih narodnostnih, etičnih in
               jezikovnih manjšin ter njihovih pripadnikov. Bi morda tukaj spet gospod Goncz? Saj
               ste že prej obrazložili. Vi ste tudi v imenu Vlade že povedali. Vlada nasprotuje, če
               prav razumem, temu predlog amandmaja. Gospod Jerovšek, prosim.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Meni pri tem amandmaju se zdi, da ta amandma implicira kot da Slovenija ne omogoča
               upoštevanje posebnih pravic nacionalnih, narodnih, etičnih skupin pripadnikom. Ker če
               bomo ta<gap n="...."/>sprejeli bo veljalo, da smo mi eni slabših v Evropi, pa mislim, da smo eni
               boljših. Ker to implicira točno to, da bomo šele bomo sprejemali takšne odločitve, ki
               bodo to omogočale. Tu sem pa malo skeptičen, če je takšna dikcija primerna v takšnem
               amandmaju. Če bi dali<gap n="...."/>še nadalje to zagovarjala to pozitivno diskriminacijo, ki jo
               uveljavlja doslej, pa tako naprej, če bi to poudarili v tekstu, potem se mi zdi, da
               bi bilo to pravilno. V takšnem primeru bodo jutri, ko ga bomo sprejeli, se bo nekdo
               našel <q>"ja, saj je Državni zbor sprejel, da bo šele začela s takšno prakso"</q>. Hvala
               lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Gospod Goncz.</p>
            </sp>
            <sp who="SDT5:GönczLászló">

               <speaker>LAZSLO GONCZ:</speaker>

               <p>Hvala lepa. sicer se nisem hotel oglašati, ampak v uvodu sem prav to povedal, da
               glede na dosedanje ravnanje Republike Slovenije in na pozitiven odnos do tega
               vprašanja je prišlo do tega, da tudi v deklarativni ravni to izrazimo. Ampak, če to
               kakorkoli pomaga k popravi tega besedila, jaz sem  tudi pripravljen sprejeti verzijo, da Slovenija se bo
               tudi nadalje zavzemala za takšen razvoj jezikovne in tako naprej, torej besedila, če
               je to problem z našega vidika, to sploh ni vprašljivo. Torej, ker prav poudarjamo
               tisto kar je tudi kot neki minus<gap n="...."/>gospod Jerovšek, ampak v uvodu sem jaz prav na to
               opozoril, samo njega takrat ni bilo tukaj in ni razumel tega mojega uvoda.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Torej, gospod Jerovšek, bodite eksaktni in predlagajte svoj nov amandma, pisno,
               prosim. Poslanska skupina naj v tistem smislu četrtega odstavka 154.g člena
               Poslovnika Državnega zbora vloži pisni amandma in ga bomo obravnavali drugi teden,
               tako kot je bilo prej predlagano gospodu Juriju. Se pravi, gospod Jerovšek, kaj
               predlagate? Ne morete. Potem pa ne morem dati tega na glasovanje, ampak dam na
               glasovanje tistega, ki sem ga prebrala prej.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta amandma sprejet.</p>
               <p>Prehajamo na odločanje o četrtem amandmaju. To je amandma Odbora za kmetijstvo,
               gozdarstvo in prehrano, ki predlagal, da se v poglavju kmetijstvo, gozdarstvo,
               ribištvo in prehrana v podpoglavju varna in kakovostna hrana v četrtem odstavku doda
               nov tretji stavek, ki se glasi: Republika Slovenija bo v razpravah zagovarjala
               stališča previdnostnega načela glasovala proti uvajanju in pridelavi novih gensko
               spremenjenih organizmov ter zastopala stališče, da države članice pridobijo pravico,
               da samostojno odločajo o gojenju in pridelavi gensko spremenjenih organizmov na
               svojem območju. Prav tako bo pri odločitvah in postopkih odobravanja pridelave novih
               gensko spremenjenih organizmov skušala uveljaviti pomembnejšo vlogo neodvisnih
               znanstvenih raziskav. V petem odstavku se za besedo <q>"živila"</q> doda pika, preostalo
               besedilo pa se nadomesti z besedilom <q>"Republika Slovenija bo pri tem zastopala
               stališče, ki bo poudarjalo interese varstva potrošnikov ter varovanja zdravja ljudi
               vključno z dobrimi poslovnimi običaji v mednarodnem prometu z živili"</q>. Bi morda kdo s
               strani Odbora za kmetijstvo želel obrazložiti ta amandma? Ne. Želi morda predstavnik
               Vlade besedo? Prosim.</p>
            </sp>
            <sp who="SDT5:unknown-M">

               <speaker>GOSPOD____________:</speaker>

               <p>Hvala lepa, gospa predsednica. Poslanke in poslanci!</p>
               <p>Bom, če dovolite, začel od zadaj tisto kar je manj zahtevno. Skratka, Vlada se
               strinja z amandmajem, ki zadeva varovanje potrošnikov in varovanje zdravja ljudi.
               Mislim, da je to dober amandma in ga Vlada podpira.</p>
               <p>Kar pa zadeva gensko spremenjene organizme, pa moram reči, da se večinsko strinjamo s
               predlogom amandmaja, vendar bi želeli opozoriti na tisti del amandmaja, ki govori, in
               to je v tretji vrsti, in sicer pridobijo pravico, da samostojno odločajo o
               tem<gap n="...."/>države članice, o gojenju in pridelavi gensko spremenjenih organizmov. Ta
               dikcija samostojno odloča o možnosti gensko spremenjenih rastlin, menimo, da je
               preveč enostranska, zato smo jo spremenili, bom kasneje prebral kako. Namreč, če bi
               država brez kakršnihkoli kriterijev, katerakoli država, pač obstaja bojazen, da bi se
               lahko to zgodilo, brez kakršnih koli kriterijev, ki bi veljali za celotno Evropsko
               unijo, samostojno odločala o možnosti predelave na svojem območju, bi lahko s tem
               kršila tudi mednarodne pogodbe.  In seveda bi se morala tudi samostojno zagovarjati pred drugimi
               mednarodnimi institucijami, tudi pred VTO-jem, če želite.</p>
               <p>Skratka, menimo da je treba dikcijo na en način zgostiti, in zaradi tega predlagamo,
               strinjamo se s tem, da države članice pridobijo več samostojnosti na tem področju,
               vendar predlagamo naslednji tekst. In sicer: Republika Slovenija bo v razpravah
               zagovarjala stališče prednostnega principa oziroma previdnostnega principa ali načela
               ter bo glasovala proti uvajanju in možnosti pridelave gensko spremenjenih organizmov.
               To je identično, kot je v amandmaju, ki ga je predlagal Odbor za kmetijstvo.
               Zastopala bo stališče, da države članice dobijo več možnosti, namesto da pravico da
               samostojno, več možnosti za odločanje o pridelavi gensko spremenjenih organizmov na
               njihovem območju. V procesu pridobitve posameznega gensko spremenjenega organizma, bo
               zagovarjala pomembno vlogo neodvisnih znanstvenih raziskav pri pripravah ocene
               tveganja. Tudi s tem delom se strinjamo.</p>
               <p>Poudarjam še to, da je v dosedanjih razpravah, razprave so številne v okviru sveta,
               komisije Evropske unije kmetijskih ministrov, kakor tudi v okviru Evropske komisije,
               so našli skupno rešitev za možnost da lahko država članica bolj samostojno odloča
               glede gensko spremenjenih organizmov na svojem ozemlju. To rešitev predstavlja
               upoštevanje tako imenovanih socio-ekonomskih dejavnikov pri odločitvah o posameznih
               gensko spremenjenih organizmih. Evropska komisija bo do junija 2010 na podlagi
               vprašalnika, ki so ga izpolnile države članice, tudi Slovenija, pripravila poročilo
               ali možni nabor socio-ekonomskih dejavnikov, ki bi jih lahko upoštevali pri odobritvi
               posameznega geo <gap n="..."/><stage>/nerazumljivo./</stage><gap n="..."/> za predelavo. Na ta način bi z upoštevanjem
               skupnega evropskega pravnega reda države članice lahko same odločale o možnosti
               pridelave na svojem ozemlju. To pa je v bistvu najpomembnejše. In menimo, da bi bil s
               tem v celoti upoštevan slovenski nacionalni interes, izognili pa bi se morebitnim
               težavam, pri katerih bi se soočili z določenimi mednarodnimi pogodbami.</p>
               <p>Torej, podpiramo amandma s to korekcijo v tretji vrsti.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Najlepša hvala, gospod minister.</p>
               <p>Mislim, da je ta obrazložitev zelo korektna in da je prav, da jo vzamemo na znanje.
               Zato bi predlagala, razen če želi kdo temu ugovarjati, da v prvem delu prej
               prebranega amandmaja dopolnimo ta del z besedilom, ki ste ga, gospod minister,
               prebrali. In potem za drugi del amandmaja pa ste itak povedali, da se s tem tudi
               strinjate.</p>
               <p>Tako, da če ste za to, bi dala tako dopolnjen amandma na glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je ta dopolnjeni amandma sprejet.</p>
               <p>Prehajam na peti amandma. To je amandma, ki ga predlaga Komisija za narodni
               skupnosti. Predlaga pa, da se v delu z naslovom prednostne naloge Republike Slovenije
               za delo v svetu v obdobju januar 2010 - julij 2011 v poglavju Pravosodje in notranje
               zadeve, za podpoglavjem Pravosodno sodelovanje, doda novo podpoglavje z naslednjim
               besedilom: <q>"Temeljne pravice. Slovenija si bo prizadevala za dosledno spoštovanje
               človekovih pravic, vključno s posebnimi pravicami tradicionalnih narodnostnih,
               etničnih in jezikovnih manjšin ter njihovih pripadnikov. Hkrati se bo zavzemala za
               takšen razvoj manjšinskih pravic v Evropski uniji, ki bo vključeval skupna merila in
               standarde varstva."</q></p>
               <p>Tudi tukaj zagotovo velja enaka obrazložitev, gospod Göncz, kot ste jo podali pri
               prejšnjih amandmajih.  Enako
               stališče Vlade, ki je odklonilno.</p>
               <p>Želi kdo od članov odbora besedo?</p>
               <p>Gospod Jerovšek, prosim.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Jaz nisem slišal stališča vlade, mislim pa, da je dejansko tu potreben razmislek.
               Kajti, kar naprej se uporablja dikcija <q>"tradicionalnih narodnostnih"</q>. Jaz mislim, da
               v naši Ustavi je <q>"avtohtone manjšine"</q>. Tu pa se govori o posebnih ureditvah
               <q>"tradicionalnih narodnostih in etničnih in jezikovnih manjšinah"</q>. To je izjemna
               širitev obveznosti Republike Slovenije, čeprav smo bolj širokogrudni kot so v naši
               soseščini. In meni se to zdi problematično, da na enkrat spreminjamo, sem že pri
               prejšnjih amandmajih videl, dosedanjo dikcijo in pravno in ustavno dikcijo, da to kar
               gremo v nekaj in vse to, seveda implicira kot da so te zadeve v Sloveniji rešene na
               neprimeren način. S tem se ne morem strinjati, da so rešene na neprimeren način.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>In kaj točno predlagate gospoda Jerovšek?!</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p><gap n="..."/><stage>/mikrofon ni vključen./</stage><gap n="..."/> Sem diskutiral.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa.</p>
               <p>Želi še kdo diskutirati? Ne.</p>
               <p>Gospod Göncz, prosim.</p>
            </sp>
            <sp who="SDT5:GönczLászló">
               <speaker>LÁSZL´GÖNCZ:</speaker>
               <p>Se opravičujem.</p>
               <p>Prvi del stavka oziroma prvi odstavek predlaganega amandmaja dejansko izrecno citira
               Lizbonsko pogodbo, tako da zato je takšna formulacija kot je. Medtem, ko pa je zelo
               pomemben ta drugi del, ki pa se neposredno ozira na dosedanjo pozitivno slovensko
               prakso, in je tudi neka spodbuda da se v okviru evropske skupnosti nekaj premakne
               vsaj za korak naprej. Torej je predlog konstruktiven, spodbudne narave in za
               Slovenijo nedvomno pozitiven.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p><gap n="..."/><stage>/mikrofon ni vključen./</stage><gap n="..."/> Samo vprašal bi.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Prosim, gospod Jerovšek.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Nisem prebral, ampak tam se govori o posebnih pravicah v Lizbonski listini. Ker tu
               piše <q>"posebne pravice"</q>.</p>
               <p><gap n="..."/><stage>/Medsebojni pogovor - nerazumljivo./</stage><gap n="..."/></p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala, gospod Jerovšek. Ste zaključili z razpravo? Hvala.</p>
               <p>Želi še kdo besedo? Ne.</p>
               <p>Potem dajem ta amandma, ki je bil pravilno vložen na glasovanje.</p>
               <p>Kdo je za? <stage>(3 člani.)</stage> Je kdo proti? <stage>(2 člana.)</stage></p>
               <p>Amandma je sprejet.</p>
               <p>Zdaj dajem na glasovanje predlog deklaracije, dopolnjen s sprejetimi amandmaji.
               Amandmaji bodo vključeni v dopolnjen predlog deklaracije, ki bo sestavni del poročila
               odbora.</p>
               <p>Prosim, da glasujemo o naslednjem sklepu: Odbora za zadeve Evropske unije je na 47.
               seji 19. februarja letos sprejel dopolnjen predlog deklaracije o usmeritvah za
               delovanje Republike Slovenije v institucijah Evropske unije v obdobju januar 2010 -
               julij 2011. Prosim, da
               glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je dopolnjen predlog deklaracije sprejet.</p>
               <p>Naj omenim, da bodo v dopolnjen predlog deklaracije vključeni amandmaji obeh
               pristojnih delovnih teles - Odbora za zadeve Evropske unije in Odbora za zunanjo
               politiko.</p>
               <p>Prehajamo še na določitev poročevalca Državnemu zboru. Je kakšen predlog.</p>
            </sp>
            <sp who="SDT5:ČrnugeljSilva">

               <speaker>SILVA ČRNUGELJ:</speaker>

               <p><gap n="..."/><stage>/Mikrofon ni vključen./</stage><gap n="..."/> Darja Lavtižar Bebler.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Torej bom sama opravila to delo.</p>
               <p>S tem končujem 4. točko dnevnega reda in tudi 47. sejo Odbora za zadeve Evropske
               unije.</p>
               <p>Hvala lepa za udeležbo.</p>
               <stage type="time">(Seja je bila zaključena 19. februarja 2010 ob 14.02.)</stage>
            </sp>
         </div>
      </body>
   </text>
</TEI>