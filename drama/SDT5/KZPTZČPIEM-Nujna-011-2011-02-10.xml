<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-KZPTZČPIEM-Nujna-011-2011-02-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">9A12F30935AF7534C125782600478F22</idno>
               <idno type="custom" subtype="day">257491A0F7DEC69DC1257840004B500A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=257491A0F7DEC69DC1257840004B500A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KZPTZČPIEM-Nujna-011-2011-02-10.KZPTZČPIEM" n="011">
               <name>Nujna</name>
               <date when="2011-02-10"/>
            </setting>
         </settingDesc>
         <particDesc>
            <listOrg>
               <org xml:id="SDT5-KZPTZČPIEM-Nujna-011-2011-02-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KZPTZČPIEM-Nujna-011-2011-02-10.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">3. nadaljevanje 11. nujne seje</stage>
            <stage type="date">(10. februar 2011)</stage>
            <stage type="chairman">Sejo je vodila Eva Irgl, predsednica komisije.</stage>
            <stage type="time">Seja se je pričela ob 10.00.</stage>


            <sp xml:id="SDT5-KZPTZČPIEM-Nujna-011-2011-02-10.sp1">

               <speaker>PREDSEDNICA EVA IRGL:</speaker>

               <p>Dober dan. Lepo pozdravljeni. Pričenjam tretje nadaljevanje 11. nujne seje Komisije
               za peticije, človekove pravice in enake možnosti. Lepo pozdravljam vse člane pa tudi
               vabljenega gosta, namestnika varuhinja človekovih pravic, gospoda Jerneja Jerovška,
               ki se je edini odzval našemu nadaljevanju seje, kar simptomatično kaže tudi na to,
               kako zelo se pravzaprav tudi naši gostje bojijo te tematike, ki jo odpiramo v
               Poslanski skupini Slovenske demokratske stranke, kjer smo seveda zahtevali sklic te
               nujne seje. Naj povem, da so zadržani in se seje ne morejo udeležiti naslednji člani
               komisije, gospod Milan Gumzar ter gospod Franc Bogovič. Še enkrat naj povem, da
               nadaljujemo z obravnavo 1. točke dnevnega reda, to je, ali predstavlja omejitev
               dostopa do arhivskega gradiva Arhiva Republike Slovenije torej gradiv bivše službe
               državne varnosti Udbe, ki je javno dostopno nedopustno zlorabo prava.</p>
               <p>Naj povem, da smo k tej točki dnevnega reda vabili tako predsednika vlada gospoda
               Boruta Pahorja, ki je v svojem inavguralnem govoru, ki ga je imel v Državnem zboru
               večkrat povedal, da se bo udeleževal sej DZ oziroma delovnih teles, danes mu to
               opravičimo, glede na to, da je bil v ZDA, kjer se je rokoval z gospodom Obamo,
               vendar, prejšnji teden pa bi nas lahko počastil s svojim prihodom tudi na tej
               komisiji, ker smo ga vabili kot predsednika Sveta za nacionalno varnost. Potem smo
               vabili direktorja, gospoda Sebastijana Selana iz Slovensko varnostno obveščevalne
               agencije, danes ga tudi ni med nami, kar je tudi samo po sebi zgovorno. Vabili smo
               tudi dr. Zdenko Čebašek Travnik, varuhinjo človekovih pravic, vendar je z nami Jernej
               Jerovšek, kot že povedano, namestnik. Vabili smo direktorja dr. Dragana Matiča iz
               Arhiva RS, ki ga danes, žal, tudi ni med nami. Vabili smo gospo Alenko Puhar, ki se
               je opravičila, prav tako Drago Demšar oziroma mogoče še pride in pa gospod Marko
                  <stage type="mag"/>(nadaljevanje) Hren. Naj povem, da gospoda
               Marijana Križmana, ki je tudi podpredsednik te komisije nadomešča poslanec gospod
               Janez Kikel, ki ga lepo pozdravljam na seji komisije. V tem trenutku moramo seveda
               nadaljevati z razpravo poslank in poslancev k tej točki dnevnega reda. Preden dam
               proceduralno gospodu Mariniču pa želim povedati še naslednje.</p>
               <p>Sem kar malce zgrožena, kaj se počne v tem DZ, glede na to, da smo imeli jasno
               zapisano, da imamo to sejo komisije na veliki dvorani na Tomšičevi, se pravi, tukaj,
               kjer sedaj zasedamo pa smo morali pol državnega zbora vplesti v to, da je komisija za
               brezpalčnike odšla ven iz te dvorane, čeprav je imela že prej rezerviran termin v
               mali dvorani. Toliko o tem, da se vidi, kaj se počne, ko je to potrebno, ko so
               interesi bistveno višji kot si lahko mislimo. Gospod Marinič, vi ste želeli
               proceduralno. Izvolite.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp2">

               <speaker>BRANKO MARINIČ:</speaker>

               <p>Hvala lepa za besedo. Lep pozdrav vsem skupaj.</p>
               <p>Jaz sem bil prepričan, da bomo začeli in nadaljevali z vsebino, ki na neki način
               pretresa slovensko javnost. Ne morem pa mimo dejstva, da takoj na začetku lahko
               ugotovimo, da vodstvo DZ na neki način pomaga in poskuša preprečiti, da bi se take
               vsebine o katerih razpravljamo že na četrtem oziroma na tretjem nadaljevanju odvijale
               pred očmi javnosti in to z neposrednim prenosom. Jaz sem bil preden sem šel na to
               komisijo tudi seznanjen, da poteka seja nekega drugega delovnega telesa in trikrat
               sem pogledal, ali drži, da nadaljujemo naše delo v veliki dvorani na Tomšičevi, to se
               je pokazalo, da ni res in seveda so se sedaj oči javnosti neposrednega prenosa
               obrnile v malo dvorano, kjer poteka neposredni prenos. Tisto, kar bomo pa mi
               razpravljali o vsebini bo pa seveda tekla beseda oziroma bodo predstavljeni posnetki
               z zamikom in morda s kakšnim izrezom ali kaj podobnega, kar se da v tem primeru
               narediti. Če pa teče neposredni prenos pa se to ne da.</p>
               <p>Prvič. Protestiram proti takemu načinu. Predlagam, da tudi od služb DZ zahtevamo
               pojasnilo, zakaj do teh stvari prihaja, očitno so interesi kje drugje.</p>
               <p>Drugo. Proceduralni predlog bi dal v smislu, ali ima smisel nadaljevati, zato
               predlagam, da sejo prekinemo in jo nadaljujemo, ko bodo izpolnjeni pogoji, da bomo
               tako pomembne stvari, o katerih moramo spregovoriti ne samo na tem nadaljevanju še
               kje drugje, ko bomo lahko to z neposrednim prenosom lahko opravili pred očmi
               slovenske javnosti. Verjetno ljudem ni vseeno in jaz verjamem, da je marsikdo danes,
               ko so prišli dokazni materiali na plano v težavah. Sedaj, če se lahko taki vsebini
               posmehuje je to stvar posameznika, jaz pa verjamem, da gre za velike vsebine, o
               katerih smo dolžni spregovoriti, pojasniti vsebino in to na korekten, neposreden,
               javni način. Hvala.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp3">

               <speaker>PREDSEDNICA EVA IRGL:</speaker>

               <p>Hvala tudi vam, gospod Marinič. Naj povem, da bomo sejo nadaljevali kljub vašemu
               proceduralnemu predlogu, da naj jo prekinemo. <stage type="mag"/>(nadaljevanje) Jaz se tudi strinjam z vami, da bi bilo dobro, da bi ljudje
               lahko imeli neposreden vpogled v to, kaj bomo danes govorili na tej seji komisije,
               ampak tako je, bodo ljudje videli malce bolj z zamikom, upam da ne tako kot vi, da bo
               kaj izrezano iz te seje, v to ne verjamem sama.</p>
               <p>Naj povem, da smo do sedaj na teh treh sejah govorili o protipravnem ravnanju, o
               nedopustnih zlorabah Službe DZ v prejšnjem režimu. Kolegi poslanci so načeli tudi
               zelo zanimivo temo vezano na atentat v Velikovcu, ki bi naj bil pravzaprav edini
               pravi razlog, zakaj se tako rokohitrsko zapirajo vsi arhivi in zakaj je bilo potrebno
               po hitrem, nujnem postopku sprejeti Zakon o arhivskih gradivih, ne pa za to, ker naj
               bi šlo za ogrožanje nacionalne varnosti.</p>
               <p>Kot veste smo v Slovenski demokratski stranki prejšnji teden obljubili objavo
               dokumenta in prilog, iz katerih je jasno razvidno, da se je predsednik države zlagal,
               da je za napad v Velikovcu izvedel iz medijev. To ne drži, predsednik Danilo Turk, je
               za vse te stvari povezane z manjšinskimi vprašanji in dogodki, ki so se odvijali, ki
               jih je opravljala služba državne varnosti ni izvedel iz medijev, ampak je bil o tem
               obveščen. O tem govorijo tudi dokumenti, ki smo jih včeraj pozno objavili na spletni
               strani Slovenske demokratske stranke in kot zanimivost naj povem na spletno stran SDS
               se je praktično nemogoče prijaviti oziroma pogledati to dokumentacijo, mogoče zaradi
               tega, ker je naval tako velik na to spletno stran ali pa so druge sile iz ozadja.
               Spomnimo se, recimo, kako je odpovedal spletni portal Požar raport, ko je objavil
               zanimive izsledke iz afere bulmastifi, podobno se je dogajalo. Tako da, bomo videli v
               nadaljevanju, če se bo tekom dneva dalo vzpostaviti to spletno stran. Več o samih
               dokumentih bom rekla v nadaljevanju. Besedo dajem, Vitu Rožeju.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp4">

               <speaker>VITO ROŽEJ:</speaker>

               <p>Hvala lepa za besedo. Ne smete mi zameriti, če se morda ne bom spomnil točno, kje smo
               končali prejšnjič, ko smo zasedali na to temo. Se pa spomnim, da se je komisija
               ukvarjala s pričevanji o notranje politični dejavnosti Službe državane varnosti in
               nisem razumel, zakaj se nam je, predsednica, zdelo to nujno, da govorite o stvareh,
               to se morate strinjate, niso sporne, da arhivi Službe državne varnosti o nekih
               notranje političnih sovražnikih, delovanju, nadziranju niso tajni, ne bili in niso
               niti sedaj. Novela, ki smo jo pretekli teden sprejeli v ničemer ne spreminja tega
               dejstva.</p>
               <p>Jaz sam se nisem še seznanil s temi dokumenti, ampak kot slišim od kolega Kikla, ni
               problemov, da se ne da v pol minute naložiti s spletne strani SDS-a te dokument in
               jih natisniti, tako da mislim, da je teorija zarote odveč, verjamem pa, da je težko
               iz svoje kože pa, da je morda včasih treba na tak način povedati, čeprav dejstva
               govorijo drugače.</p>
               <p>Če govorimo o nedopustni zlorabi prava predvidevam, da mislite na postopanje
               Slovenske obveščevalno varnostne agencije in arhiva in mislim, da so že prejšnji
               teden na plenarnem zasedanju na Odboru za kulturo in tudi na naši komisiji lahko
               slišali precej argumentov, dejstev o tem, kako so arhivi organizirani drugje po
               svetu, koliko časa zgodovinarji čakajo, da je dr. Pirjevec tudi že večkrat javno
               pojasnil svoje izkušnje z arhivi v Nemčiji, Veliki Britaniji. Da je po pol leta čakal
               na ta dostop, itd. In, da obstajajo arhivi angleški, ki so zaprti 70 let pa kakšni
               drugi tudi podobno dolgo. <stage type="mag"/> (nadaljevanje) Ne
               vem čisto točno, če sem si prav zapomnil, kolega Marinič je veliko povedal o tem, da
               se neupoštevanja zakonov mora sankcionirati. Jaz bi to iz ust koga drugega še verjel
               in vzel za resno, ampak mislim, da bi bilo pri nas vseh dobro, da najprej pometemo
               pred lastnim pragom, preden tako nekritično kritiziramo vse ostale. In zato mi je
               žal, da niste teh dokumentov, ki jih omenjate, razmnožili, če imajo kakšno vezo s
               točko dnevnega reda. Jaz sam, kar sem lahko iz medijev prebral, sem lahko ugotovil,
               da je zdajšnji predsednik države bil obveščen o sodne procesu, ki se je dogajal na
               Koroškem. In mislim, da so bili ti dokumenti bolj kot ne javni, seveda, saj so bili
               obveščeni vsi, najbržda avstrijska javnost malo bolj kot slovenska, to lahko
               verjamem. Dvomim pa, da se v Sloveniji o tem ni nič vedelo in da je tudi takrat 26
               letni predsednik države bil obveščen, tako kot sem lahko, mislim da, v Žurnalu danes
               zasledil. Jaz sam ne vidim, da bi prihajalo do strašnih, kot je v sklicu navedeno,
               nedopustne zlorabe prava, če je sploh kakšna zloraba prava bila. Razumem, da je
               nekako namen in te seje komisije in pretekli teden nujnih sej Odbora za kulturo ta,
               da se dokaže, da je predsednik države lažnivec, pa se potem pač po istem, že
               preizkušenem vzorcu z resničnimi, še bolj pa z neresničnimi podatki operira in
               manipulira, in se skratka diskreditira v tem primeru simbolni vrh slovenske države,
               ki dosti to, pravzaprav s pričevanji, ki smo jim bili priča tukaj na komisiji, po
               mojem, veze nima. Jaz sam bom predlagane sklepe in zaključke, ki bi nastali, ki so v
               sklicu težko podprl. Upam, da se vsaj komu zdi, da s takimi sejami komisije
               prispevamo kaj k boljšemu stanju demokracije v Sloveniji. Jaz sam težko mislim, da je
               temu res tako. Sodelujem seveda pri tem, to je moja dolžnost, pa mislim, da ni nič
               narobe, če s kančkom distance pa treznosti in malo manj z emocionalnim nabojem
               pogledamo na stvari, ker arhivi so po svoji osnovni funkciji nekaj, na kar se pač
               vedno gleda z zgodovinske distance. Mogoče je ta 20 letna, ki jo naša zakonodaja
               predvideva še premajhna in so zato tudi razprave malo bolj tendenciozne. Se
               opravičujem, če je bila tudi moja taka.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp5">

               <speaker>PREDSEDNICA EVA IRGL:</speaker>

               <p>Gospod Rovšek, vas imam zapisanega kot naslednjega. Izvolite.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp6">

               <speaker>JERNEJ ROVŠEK:</speaker>

               <p>Hvala, gospa predsednica. Jaz sem se želel odzvati z repliko že zadnjič, pa če bi mi
               to možnost dali, verjetno ne bi bilo treba tudi meni...</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp7">

               <speaker>PREDSEDNICA EVA IRGL:</speaker>

               <p>Smo morali prekiniti sejo.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp8">

               <speaker>JERNEJ ROVŠEK:</speaker>

               <p>... tukaj se pojaviti. Želel sem odgovoriti na nekaj trditev oziroma napačnih
               trditev, ki so se pojavile v razpravi zadnjič.</p>
               <p>Prvič, varuh se ni opredeljeval in tudi ni dobil pritožbe gospoda Omerze, niti
               kogarkoli drugega, ki bi se pritoževal, da mu je bil zavrnjen dostop do gradiv.
               Skratka, varuh se v tej zadevi ni opredeljeval in tudi ni prejel nobene pritožbe ali
               pobude.</p>
               <p>Drugič, varuh je dal mnenje na zahtevo Sove, in to v začetku januarja tega leta. V
               tem mnenju pa je ocenil, da veljavni zakon brez dodatnih varovalk oziroma veljavno
               izvajanje tretjega odstavka 65. člena brez dodatnih varovalk bi lahko pomenilo poseg
               po ustavno varovanju človekove pravice. To mnenje temelji tudi na primerljivi
               ureditvi drugod na mednarodnih dokumentih, in je pač strokovno utemeljeno.</p>
               <p>Tretjič, napačna je tudi trditev oziroma sklepanje, da je varuh kakorkoli podprl
               Vlado oziroma se postavil na stran Vlade. Prej bi šlo za obratno. Ne vem sicer točno
               kronologije, ampak mi smo dali mnenje prej, preden je Vlada prišla s svojim
               predlogom. Skratka, Vlada je podprla mnenje varuha, da je potrebno zakon spremeniti.
               To so pač vsa ta dejstva.</p>
               <p>Glede prvega, gospod Omerza, če bi se obrnil na varuha bi skratka lahko dobil svoje
               mnenje, on se je pač <stage type="mag"/> (nadaljevanje) odločil
               za medijsko in politično obravnavo svojega primera.</p>
               <p>Kar pa se tiče teh očitkov, ki so bili tudi medijsko odmevni, da je pač s tem nastala
               neka bula pri varuhu, bi rekel, da je bula verjetno rezultat politične
               zaslepljenosti, zaradi katerih se zadev ne vidi tako, kot so v resnici, in se pač
               ponavljajo ene stvari venomer in se ne vidi celotna resnica oziroma celotno dejstvo o
               tej stvari. Hvala lepa.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp9">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj želim sama razpravljati, potem se je k razpravi, če se
               ne motim, prijavil gospod Kiklej. Seveda bom tudi ostale zapisala, ki se boste
               prijavili.</p>
               <p>Najprej želim povedati, da sem kar malce razočarana nad tem, da danes med vabljenimi
               ni pravzaprav nikogar, ki so bili vabljeni na sejo, razen namestnika varuhinje
               gospoda Jerneja Rovška. To zagotovo kaže na aroganco in na nek odnos državnih organov
               do parlamenta, do te komisije za peticije, človekove pravice in enake možnosti, kjer
               zagotovo obravnavamo pomembno problematiko. Zanimivo je, da se ti gostje, ki so
               vabljeni na to sejo, niso niti opravičili, kar se me zdi pa resnično višek arogance,
               ki si ji ne bi smeli državni organi privoščiti na tem nivoju.</p>
               <p>Moram reči, da že prejšnji teden, ko smo trikrat imeli zasedanja na to tematiko glede
               protipravnega omejevanja dostopa do arhivov službe državne varnosti, smo s tem
               pokazali, da gre za neke nevarne standarde, ki se znižujejo, kajti s tem se onemogoča
               pravica ljudi do informiranosti, pravica tistih ljudi, ki želijo pisati zgodovino, jo
               zapisati in ki bi morali imeti tudi po zakonu dostop do vpogleda do teh zaupnih
               gradiv, ki bi morali biti že zdavnaj prenešeni v Arhiv Republike Slovenije.</p>
               <p>Dejstvo je, da na kratko ponovim, da je direktor Sove arhivsko gradivo službe državne
               varnosti protipravni označil z oznako "tajno", brez kakršnihkoli pooblastil, brez
               zakonske osnove, s tem pa je seveda vlada in tudi njen predsednik Borut Pahor
               onemogočil pravico do neke objektivne zgodovinske resnice, ki je pač potrebna, da je
               zapisana in seveda tudi onemogočil pravico do informiranosti. Hkrati pa se je s
               takšnim ravnanjem povzročilo, da nadaljujemo z dejanji, ki vodijo v rušenje pravne
               države.</p>
               <p>Gospod Omerza je želel vpogledati v arhivska gradiva v mikro filme iz obdobja od leta
               1973 do leta 1984. Zanimivo je, da je bilo največ težav z arhivskim gradivom vezanih
               na dve leti, to je na leto 1979 in 1980. Torej, ravno na tisti dve leti, ko se je
               zgodil napad v Velikovcu in ko je predsednik države postal tudi takrat predsednik
               komisije za manjšinska in izseljenska vprašanja. To je šlo preprosto za arhivska
               gradiva, vezana na informacijo uprave za analitiko. Ampak gospod Selan je v svojem
               dokumentu zapisal, da tega vpogleda ni možno storiti zaradi tega, ker lahko pride do
               ogrožanja nacionalne varnosti. Ampak kasneje bomo lahko videli, da verjetno ni to
               ravno pravi razlog, ampak je razlog za zapiranje teh arhivskih gradiv nekje drugje,
               in kar se je sumilo že ves čas. Dejstvo je, da se, kot sem že zadnjič povedala, da se
               očitno želi zaščititi nekatere funkcionarje prejšnjega sistema, ki pa so na visokih
               položajih oziroma zasedajo visoke položaje in politične funkcije še danes, <stage type="mag"/> (nadaljevanje) na primer predsednik države dr.
               Danilu Türk. Vendar je verjetno prav, da gremo po vrsti. Za razjasnitev nekaterih
               dejstev je potrebno povedati, da so v prejšnjem sistemu obstajali trije organi, ki so
               se ukvarjali z manjšinami, to se pravi z vprašanjem manjšin, s tem kar se dogaja v
               tem smislu. Prvi organ je bil sekretariat za mednarodno sodelovanje, drugi organ je
               bil poseben oddelek za manjšine pri Udbi, takratni oddelek za te manjšine pri Udbi je
               vodil gospod Pavle Car in potem je bil še tretji organ, ki je pa iz današnjega vidika
               še posebej zanimiv, to je pa Komisija za manjšinska in izseljenska vprašanja, katere
               predsednik je takrat bil nihče drug kot zdajšnji predsednik države dr. Danilo Türk.
               Mimogrede naj omenim, da je bil član recimo te komisije, ki ji je predsedoval dr.
               Danilo Türk in danes verjetno niti tega se ne spomni morda več, da je predsedoval tej
               komisiji, je bil tudi gospod Borut Bohte, ki je zanimivo takrat, ko smo govorili o
               arbitražnem sporazumu, pisal mnenja o arbitražnem sporazumu za vlado. Dejstvo je, da
               je predsednik države kot predsednik takratne komisije za manjšinska in izseljenska
               vprašanja bil obveščen o vseh dejavnostih vezanih na manjšinska vprašanja, na dogodke
               med katere sodi tudi bombni napad oziroma atentat v Velikovcu. Predsednik države je
               prejšnji teden prvič pa že ob ustavni obtožbi dejal, da ni nikoli nič vedel o tem
               napadu in da je za vse izvedel iz medijev in da je bil takrat celo zelo pretresen nad
               dogodki tako kot vsi ostali. Vendar pa smo mi včeraj na spletni strani Slovenske
               demokratske stranke, ki je danes težko dostopna, objavili dokument, ki ga imam v
               rokah in je drugače dostopen v javnem arhivu tako da bi si ga lahko vsak pogledal, če
               bi želel, ta dokument pa kaže na to, da se je predsednik države glede tega, da ni nič
               vedel o tem kaj se je dogajalo v Velikovcu oziroma kaj je počela takratna služba
               državne varnosti, ki je bila vse prej kot neka mirovna organizacija, da se je
               preprosto zlagal. Zanimivo je, da je na tem dokumentu tudi nekaj drugih pomembnih
               imen, ki še danes krojijo politično klimo v državi, ki so bili tudi seznanjeni s tem
               kaj se je dogajalo v Velikovcu, poleg Danila Türka so bili seznanjeni gospod Milan
               Kučan, kot predsednik skupščine, gospod Mitja Ribičič, pa gospod Janez Zemljarič, pa
               gospod Jože Smole, pa gospod Franc Popit, pa Viktor Avbelj in tako naprej. Skratka,
               zelo pomembna imena, ki še danes nekatera izmed njih, predvsem gospod Kučan in gospod
               Zemljarič vodijo niti iz ozadja in o tem kaj se je dogajalo takrat v Velikovcu so
               bili seznanjeni vključno s predsednikom države. Vendar pa predsednik države je za
               javnost povedal, da ni ničesar vedel o tem. Celo tako daleč je to šlo, ko je kolega
               Jože Tanko postavil 10 pomembnih vprašanj za predsednika republike, kjer ga sprašuje
               tudi o tem kaj se je dogajalo v tem času, ali tudi pozna odlikovanca Tomaža Ertla,
               ali je kakorkoli in karkoli vedel o tem kaj se je dogajalo v Velikovcu, na vsa
               postavljena vprašanja predsednik republike je imel en sam in preprost odgovor "ne".
               Se pravi na vsa vprašanja, ki so bila zastavljena je predsednik države odgovoril samo
               z "ne". Iz dokumenta, ki ga imamo pa mi in je dostopen v javnih arhivih pa je jasno
               razvidno, da je o dogodkih bil obveščan. Moramo vedeti, da je predsednik Danilo Türk
               postal predsednik komisije <stage type="mag"/> (nadaljevanje) za
               manjšinska in izseljenska vprašanja leta 1979, leta 1979 in od takrat naprej je
               zagotovo bil seznanjen popolnoma z vsemi dogodki vezani na službo državne varnosti,
               zato, ker je to bilo takrat pomembno. In tukaj imamo dokument, škoda, ker ostalih ni,
               verjetno, tako kot je dejal tudi že kolega Omerza večkrat na različnih soočenjih,
               večina dokumentacije je bila žal uničene, tako da težko pogledamo kaj je bilo pred
               tem letom in kako se je sama korespondenca odvijala. Ampak dejstvo pa je, da je bil
               dr. Danilu Türk o tem obveščen in to ne iz medijev, ampak iz stališča, ker je kot
               predsednik komisije deloval na tem področju.</p>
               <p>In zdaj se tudi kaže neka, lahko povlečemo neko vzporednico s tem zakaj se je
               pravzaprav predsednik države leto in pol nazaj se postavil v bran in zaščitil
               visokošolskega ministra, pravzaprav gre za podobno situacijo. Gospod Golobič,
               minister za visoko šolstvo je../oglašanje iz klopi./.. Gospa Potrata, mi dovolite, da
               lahko zaključim svojo misel? .../oglašanje iz klopi./.. vam bom dala, ko bom
               zaključila svojo misel. Želim povedati, da je minister za visoko šolstvo, vemo kako
               je ravnal, javnosti ni povedal resnice o svojem premoženjskem stanju, danes pa pri
               predsedniku države se soočamo s podobno dilemo, s podobnim vprašanjem, ko je morda
               zamolčal oziroma je izrekel neresnico, ko je dejal, da ni vedel za dogodke, ki so se
               odvijali v Velikovcu in da je bil o tem obveščen samo iz javnosti. Skratka, tukaj se
               kaže zakaj se potem nekateri na oblasti lepo in dobro pokrijejo.</p>
               <p>Želim povedati, da s tem, ko je predsednik države vedel za udejstvovanje takratne
               tajne politične policije, ki jo je mimogrede v tistih letih vodil prav njegov
               odlikovanec gospod Tomaž Ertl, se je s tem, ko se ni postavil na takšna dejanja
               legitimiral to početje in ponovno je legitimiral početje takrat, ko je Tomaža Ertla
               odlikoval.</p>
               <p>Gospa Alenka Puhar, ki je bila prejšnji teden tudi na tej seji komisije in je
               pravzaprav zelo ostro povedala nekatere stvari vezana ne prejšnji čas, je ob ustavni
               obtožbi prav na tej seji Komisije za peticije ter za človekove pravice in enake
               možnosti dejala, da odlikovanje gospoda Tomaža Ertla s strani predsednika države žali
               njen moralni čut. Nedvomno in nedvomno je tudi to, da ta poteza žali moralni čut
               marsikoga, ki je bil takrat preganjan kakorkoli s strani takratne službe državne
               varnosti. Predsednik države bi moral biti najvišji varuh človeškega dostojanstva in
               bi v tem primeru moral ščititi šibkejše, v tem primeru govorimo o žrtvah službe
               državne varnosti, ne pa da predsednik države v tem primeru ščiti partijske
               funkcionarje, o katerih pa se v javnosti še danes ne sme ničesar reči, vsekakor pa če
               kaj izrečeš, potem si takoj deležen diskreditacije v javnosti ali pa anonimk kot sem
               jih tudi sama deležna.</p>
               <p>Boste dobili proceduralno, gospod Marinič.</p>
               <p>Jaz bom nadaljevala še v nadaljevanju glede na to, da sem slišala kar precej težkih
               vzdihov iz moje leve strani, vidim, da je situacija kar težka in naporna za nekatere,
               ampak to so dejstva. Jaz sem še enkrat povedala, da imamo mi tukaj dokument, ki ga
               lahko pogledate, pa tudi ostale priloge, ki jasno kažejo, da predsednik države ni
               govoril resnice. In tukaj <stage type="mag"/> (nadaljevanje) ni
               potrebno, da se sprenevedamo. Je pa res, ko smo objavili ta dokument, kar na enkrat
               se ni več dalo priti na spletno stran Slovenske demokratske stranke. To tudi marsikaj
               pove, mogoče, da je obisk prevelik, mogoče pa tudi kaj drugega.</p>
               <p>Zdaj bom dala najprej postopkovno gospe Potrati, nato gospodu Mariniču. Izvolite,
               gospa Potrata.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp10">

               <speaker>MAG. MAJDA POTRATA:</speaker>

               <p>Hvala, gospa predsednica.</p>
               <p>Jaz obžalujem, da sem priča takšnemu govorjenju na seji Komisije za peticije ter za
               človekove pravice in enake možnosti, še zlasti, da tako govori predsednica te
               komisije. Nismo na nobenem strankarskem srečanju, kjer je mogoče pričakovati, da je
               to raven razpravljanja v nekaterih strankah, ampak Komisija za peticije ter za
               človekove pravice in enake možnosti pa bi morala ščititi človekovo dostojanstvo.
               Padale so težke obsodbe o lažnivcih, o lažeh brez dokazov. Bi pa najprej rada
               povedala, da si svojo sodbo o resničnosti nekaterih besed ustvarjam tudi po vašem
               uvodnem pojasnilu kolikšne so bile vaše težave pri sklicevanju te seje. Gospa
               predsednica, vi ste sejo sklicali včeraj kot nujno sejo. Ali vi pričakujete, da bo ta
               prostor v katerem hočete uprizoriti eno od nadaljevanj te seje na voljo neprestano?
               Je vendarle nek postopek za rezervacijo, ki ni zvezan...</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp11">

               <speaker>PREDSEDNICA EVA IRGL:</speaker>

               <p>Ta prostor je bil na voljo, gospa Potrata. Saj je bilo vse storjeno, gospa
               Potrata.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp12">

               <speaker>MAG. MAJDA POTRATA:</speaker>

               <p>Ali mi dovolite, da govorim? Še nisem treh minut porabila. So neki postopki, ki
               tečejo in zdaj ste iz tega napletli celo afero in celo zgodbo kako je nekdo hotel
               nekaj skriti. Kaj je hotel kdo skriti? Ali niste morebiti pomislili....</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp13">

               <speaker>PREDSEDNICA EVA IRGL:</speaker>

               <p>Ali lahko postopkovno, gospa Potrata? Ker to ni postopkovno.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp14">

               <speaker>MAG. MAJDA POTRATA:</speaker>

               <p>Ja, saj o tem govorim, postopkovno.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp15">

               <speaker>PREDSEDNICA EVA IRGL:</speaker>

               <p>Kaj želite? Izvolite, postopkovno. Bi prosila.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp16">

               <speaker>MAG. MAJDA POTRATA:</speaker>

               <p>Da ne lažete in ne zavajate zaradi tega, ker ali si vi mislite, da ljudje kar čakajo
               na to kdaj jih boste vi od večera do jutri zjutraj povabili in iz tega delate zaroto?
               Jaz vas prosim, gospa predsednica, da me ne motite in da mi dovolite postopkovno. Da
               pričakujem od vas kot predsednice, da vodite sejo korektno, da ne zavajate in ne
               delate drame iz neke stvari, ki ni drama, zaradi tega, ker je čisto človeško, da
               ljudje od večera do jutri zjutraj ne morejo priti in ni tu nobene zarote. Če pa že
               govorite o tem kako kdo laže, pa kakšni dokumenti so, če vi govorite o dokumentu, ki
               je objavljen na prvi strani vašega strankarskega glasila Demokracija, si potem
               poglejte kaj tam piše. Na tistem piše, da je...</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp17">

               <speaker>PREDSEDNICA EVA IRGL:</speaker>

               <p> Ali lahko proceduralno, gospa Potrata?</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp18">

               <speaker>MAG. MAJDA POTRATA:</speaker>

               <p>...dokument.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp19">

               <speaker>PREDSEDNICA EVA IRGL:</speaker>

               <p>Ali lahko proceduralno? Drugače vam bom vzela besedo.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp20">

               <speaker>MAG. MAJDA POTRATA:</speaker>

               <p>Ja, prosim vas, da govorite resnico. Gospa predsednica, ponovno poudarjam,
               postopkovno predlagam, da končno začnete govoriti resnico, da se držite točke
               dnevnega reda, da ne uporabljate takih težkih besed kot so da ljudje zato niso
               prišli, ker so arogantni, ker se vedejo arogantno. To ste govorili.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp21">

               <speaker>PREDSEDNICA EVA IRGL:</speaker>

               <p>Ali lahko proceduralno, gospa Potrata?</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp22">

               <speaker>MAG. MAJDA POTRATA:</speaker>

               <p>Ja, gospa predsednica.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp23">

               <speaker>PREDSEDNICA EVA IRGL:</speaker>

               <p>Povejte.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp24">

               <speaker>MAG. MAJDA POTRATA:</speaker>

               <p>Prosim vas, da se vljudno vedete in da ravnate tako kot pritiče predsednici Komisije
               za peticije ter za človekove pravice in enake možnosti. Skušajte govoriti enkrat tako
               kot se tej funkciji pritiče.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp25">

               <speaker>PREDSEDNICA EVA IRGL:</speaker>

               <p>Najlepša hvala za ta poduk. Navadno govorijo besede iz človeka, ki sam ni sposoben
               kultivirano in na nivoju opravljati svoje funkcije, ampak .../oglašanje iz klopi./..
               Gospa Potrata, ali smem do konca povedati, ker imam besedo in ne samo besedo tudi
               sama vodim to sejo komisije tako kot vi vodite svoj Odbor za kulturo, šolstvo in
               šport in mogoče ne bi bilo odveč, če bi poslušali kaj bom zdaj povedala, ne pa da ste
               odšli ven. Naj pojasnim naslednje stvari. Mi smo včeraj sklicali to sejo komisije
               potem ko se je sprostil prostor, ker je ustavna komisija se odločila, da ne bo
               zasedala. Nato smo mi takoj sklicali sejo in dejstvo je bilo, da smo bili postavljeni
               v veliko dvorano na Tomšičevi. Ko smo prišli sem so notri sedeli <stage type="mag"/>(nadaljevanje) članice in člani komisije za brezplačnike in smo
               pač zahtevali tako, kot je bilo zapisano, da odidejo v malo dvorano, ker so bili tam
               napisani po dnevnem redu, tako da mi smo se absolutno držali, ne samo pravil
               Državnega zbora, ampak tudi šli smo v tisti prostor, za katerega smo imeli dovoljenje
               in smo lahko bili notri in to je ta prostor, o katerem danes tukaj razpravljamo. Zdaj
               pa dajem proceduralno gospodu Mariniču. Izvolite.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp26">

               <speaker>BRANKO MARINIČ:</speaker>

               <p>Hvala lepa za besedo. Dovolite mi, da najprej komentiram tisto, kar je bilo na
               začetku, čeprav želim dati proceduralni predlog in ga tudi utemeljiti. Pravijo, da je
               najboljša obramba napad. V vsej svoji delovni zgodovini sem bil dostikrat napaden, a
               sem se nisem nikoli ustrašil, ker se znam braniti z močjo argumentov. Tisto, kar pa
               želim v nadaljevanju podati, kot proceduralni predlog, pa sem mnenja, da bi bilo
               prav, da začnemo oziroma nadaljujemo tam, kjer smo v bistvu ostali. Mi smo danes v
               neki drugi situaciji, ko obravnavamo dnevni red, ki ima samo eno točko dnevnega reda
               in sicer ali predstavlja omejitev dostopa do arhivskega gradiva Arhiva Republike
               Slovenije, gradiv bivše službe Državne varnosti oziroma Udbe, ki je javno dostopno,
               nedopustno zlorabo prava. Se pravi nadaljujemo torej prekinjeno sejo. Jaz bi vas ob
               tem želel opozoriti, da bi sedaj bilo prav, če to ni bilo takrat, ko je bila podana
               ustavna obtožba zoper predsednika republike, da bi kot gradivo morali danes imeti
               tukaj stališče predsednika Republike Slovenije dr. Danila Türka o predlogu za uvedbo
               postopka ustavne obtožbe z dne 28. januarja 2010, kajti od takrat, pa do danes so se,
               to so javno dostopni arhivski dostopni pojavili, o katerih pač predsednika republike
               postavljajo v dokaj neugoden, da še ne uporabim kakšne druge besede, ta položaj. Če
               kdo, potem je verjetno naša komisija tista, ki mora nekatera dejstva v zvezi s tem
               spregovoriti. Jaz predlagam, da sejo ponovno prekinemo, da se poskrbi za gradiva, ki
               dokazujejo nova dejstva in da v tem smislu nadaljujemo in pridemo do zaključka, kajti
               predlagani sklepi, o katerih bi na koncu morali odločati so lahko zdaj po nekih novih
               dejstvih tudi drugačni. Še enkrat predlagam prekinitev te seje in za nadaljevanje
               seje tudi pričakujem, da bi dobili dodatno gradivo, za katerega očitno nekateri pač
               nimajo ali v spominu ali v fizični obliki, zato bi bilo prav, da se spomnimo na
               vsebino ustavne obtožbe, zoper predsednika republike, z dne 28. januarja 2010.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp27">

               <speaker>MAG. MAJDA POTRATA:</speaker>

               <p>Postopkovno.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp28">

               <speaker>PREDSEDNICA EVA IRGL:</speaker>

               <p>Izvolite, gospa Potrata.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp29">

               <speaker>MAG. MAJDA POTRATA:</speaker>

               <p>Zdaj mislim, da nam je situacija popolnoma jasna. Ostali smo sami, brez kogarkoli
               vabljenega. Mi smo si te zadeva v zvezi z arhivi pripovedovali na seji Državnega
               zbora, pa tudi drugih odborih. Nobenih novih dejstev ne vidim, da bi nastopila nova
               dejstva, sklepi, ki so predlagani, so pase, ker je zakon sprejet. Jaz predlagam, da
               to sejo končamo. Če pa imate v mislih spet kašno novo afero, boste pa tako ali tako
               sklicali kakšno drugo sejo. Dajmo to pripeljati do konca, ker ni ničesar novega.
               Predlagam, da to sejo končamo in se odločamo o predlaganih sklepih, ker niste
               predlagali nobenih novih sklepov, nobenega novega<stage type="mag"/>(nadaljevanje) gradiva ni in mislim, da bi bilo prav to dokončati, tako kot
               ste se namenili. Hvala.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp30">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Naj samo povem, kot smo že zadnjič ugotovili je četrti
               sklep, ki smo ga imeli zapisanega brezpredmeten. Imamo pa ponovno sklepe, trije so
               enaki, kot so bili zadnjič zapisani z rahlimi spremembami. Potem pa sta še dva sklepa
               dodana, dovolite, da jih preberem: Komisija za peticije ter za človekove pravice in
               enake možnosti obsoja postopanje državnih organov, ki z zapiranjem dostopa do
               arhivskega gradiva preprečujejo in onemogočajo vpogled v takratni čas in dogodke, ter
               s tem popravo krivic, ki jih je s svojimi neetičnimi ravnanji in drastičnimi ukrepi
               povzročila nekdanja tajna politična policija v oklepaju SDV. Obenem ugotavlja, da so
               s takšnimi državnih organov kršene človekove pravice do objektivne zgodovinske
               resnice in informiranosti. Hkrati pa se s takšnimi ravnanji sistematično ruši pravna
               država.</p>
               <p>Potem pa še zadnji sklep: z vidika varovanja človekovih pravic ter poprave krivic, ki
               so bile prizadejanje žrtvam tajne politične policije SDV je vedenje o ravnanjih
               nekdanjih nosilcev političnih funkcij ključnega pomena. Zato komisija za peticije te
               za človekove pravice in enake možnosti obsoja ravnanje državnih organov, ki z
               zapiranjem dostopa do arhivskega gradiva ter kršenjem zakonodaje skriva podatke o
               ravnanjih nekdanjih političnih funkcionarjev. To sta dva dodatna sklepa, o katerih
               bomo verjetno v nadaljevanju tudi razpravljali. Jaz ne vidim razloga, da bi zdaj
               prekinil to sejo, tako ali tako jo bomo morali predčasno zaključiti, ker potem v ta
               prostor pride Odbor za notranjo politiko, javno upravo in pravosodje. Zdaj pa mislim,
               da se je javil k besedi gospod Kikelj. Izvolite.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp31">

               <speaker>JANEZ KIKELJ:</speaker>

               <p>Hvala lepa. Sem bil prejšnji teden prvič vabljen na sejo komisije, ki se imenuje, da
               ne bom kaj narobe povedal, Komisije za peticije ter za človekove pravice in enake
               možnosti. Sem žal hitro ugotovil, da ime komisije ne odraža tistemu, kar se je
               dogajalo. Bolj je to neko ad hoc sodišče našemu aktualnemu predsedniku dr. Danilu
               Türku. Zjutraj, to se pravi na začetku nadaljevanja te seje ste govorili o nekih
               kronskih dokazih, ki ste jih objavili na internetni strani včeraj zvečer. Vaša
               internetna stran naj ne bi delovala, zaradi navala, vendar jaz sem pol ure pred
               začetkom seje v pičli minuti lahko sprintal vse, kar ste objavili, dodali in
               komentirali. Nisem odvetnik predsednika Türka, ker mislim, da je veliko veliko boljši
               v tem poslu in je tudi že napovedal odgovor na vaše insinuacije in laži. Mislim, da
               bo tiskovna tekom dneva. Bi pa vas opozoril na nekaj dejstev iz dokumentov, ki jih vi
               niste navedli, predvsem govorim v dokumentu, ki nosi naslov oziroma kaj piše v
               prilogi, kaj pošiljajo, da je to informacija o sodnem procesu Vidmar Blaj, katere so
               sprejeli od ambasade SFRJ Jugoslavije na Dunaju. Dokument ima datum 1. 7. 1980. Čigav
               dokument je to bil od teh naslovnikov, to se pravi naslovnik je vpisal datum 2. 7.
               1980.</p>
               <p>Če gremo po vrsti. 17. septembra 1979 je bil izveden atentat v Velikovcu. Sam sem
               mlajše generacije, tako kot vi gospa Irgl, pa še kdo tukaj v tej dvorani. Se ne
               spomnimo tistih dogodkov, vemo pa iz konca 70-ih in sredine 80-ega, da vsi tisti,
               vsaj, kar se mene tiče, ki smo živeli v Ljubljani smo prosto sprejemali signal
               avstrijske javne televizije, brez položnic, ki bi jih bilo treba plačevati za to.
               Kdor je gledal avstrijsko televizijo ali je vsaj spremljal, je verjetno še tisti dan,
               ko je bomba v Velikovcu počila izvedel o tem, kaj se je zgodilo. Ni potreboval nobene
               druge informacije. To se pravi, če se je predsednik oziral lahko verjamemo.</p>
               <p>Gremo naprej. 17. sem rekel septembra je bil <stage type="mag"/>(nadaljevanje) izveden atentat. Dr. Danilo Türk, takrat še magister je postal
               predsednik komisije za manjšinska in izseljenska vprašanja pri SZDL, 25. decembra
               1979. To se pravi do 25. decembra 1979 on ni bil član te komisije, bil je sekretar.
               Predvidevam, da kot sekretar tudi ni dobival istih gradiv, kot člani komisije. Tudi,
               če so dobivali kakšno drugo gradivo, jaz predvidevam, da jih ni dobil. Če grem
               naprej, to poročilo je nastalo 25. 9. 1979, posredovano 1. 7. 1980. Več kot pol leta
               po izvedenem atentatu. In zdaj vi govorite, da je to kronski dokaz, da je Danilo Türk
               bil obveščan drugače, preko medijev. Tudi slovenski mediji so že kmalu po dogodku
               poročali, kot je meni znano in iz zapisov sedaj starih objavljenih članov v takratnem
               časopisju, so to zadevo obsojali in ni bilo jasno, kaj se dogaja tudi na političnem
               parketu. Mislim, da je prišlo do nekaj dogovorov, vendar vse je ostalo na tem. Sam
               bom tukaj končal, ker sem rekel, ne želim sodelovati pri sojenju predsedniku.
               Predsednik države bo odgovoril na ta vprašanja sigurno bolj obširno in z več podatki.
               Sem pa mnenja, da to, kar ste sedaj objavili ni niti kronski, niti kakršenkoli dokaz
               o vpletenosti predsednika. Hvala.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp32">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Besedo dajem gospodu Andreju Magajni. Izvolite.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp33">

               <speaker>ANDREJ MAGAJNA:</speaker>

               <p>Hvala lepa in lep pozdrav, tudi gostu. Najprej pa tudi moj kratek komentar o poteku
               te seje. Žal se je ta seja odmaknila od, bi rekel, svojega naslova, jaz se kar čutim
               za toleranco in prizanesljivost predsednice, ko je na prejšnji seji tolerirala
               razprave, ki so se bistveno oddaljile od same vsebine, ki je jasno, ki jo je gospod
               Marinič tudi prebral ali predstavlja onemogočenje dostopa, nedopustno zlorabo prava,
               to je bila ključna tema, ki je pa pravzaprav tema sedanjosti, ne toliko preteklosti,
               vezana je na pretekle dogodke. Menim, da je bilo tudi povsem umestno, da je
               predsednica intervenirala ob začetku seje, ko je bila naša dvorana zasedena, čeprav
               je bil razpored že vnaprej znan, kdo ima zasedanje, kateri odbor, katera komisija in
               da je prišlo kar do neljubega zapleta in šele z intervencijo smo pravzaprav dobili
               prostor, ki nam je bil dodeljen, naši komisiji. In bi prosil tudi ostale kolega, da
               se borijo za našo komisijo v tem smislu, prvič, da nam je omogočen pravočasno
               prostor, ki nam je bil dodeljen, da je omogočen neposredni prenos in tisto, kar je po
               pravilih Državnega zbora tudi pravilno. Toliko o tem. Kot sem na začetku rekel, bi
               želel, da se osredotočimo na dnevni red, na vprašanje onemogočanja dostopa
               publicistu, raziskovalcu Igorju Omerzi, onemogočanje do dostopa arhivskega gradiva.
               To je bil naslov teme dnevnega reda, očitno pa bi nekateri radi želeli govoriti o
               vsem mogočem; o zgodovini, o prihodnjem zakonu, ki še ni končno potrjen, bi še
               Državni svet razpravljal. Ne pa o tem, kar je bilo na dnevnem redu, to pa je
               pravzaprav druga dimenzija tega problema, ne, kaj se je dogajalo pred 30-imi leti,
               ampak kaj se dogaja danes. To mene skrbi. Kaj se dogaja danes? Delovanje pravne
               države danes. Zanimivo. Govorimo o 30-letni zgodovini, nekateri to pač razumejo po
               svoje. <stage type="mag"/> (nadaljevanje) Pravijo, takrat smo
               živeli v nekem drugem sistemu, v neki drugi ureditvi. Vendar tudi takrat, še jaz se
               bom vrnil v zgodovino, tudi takrat ni bilo vse dovoljeno. Državni terorizem verjetno
               ni bil dovoljen. In tu v tej zadevi, ki se je razkrila, pa ne po zaslugi teh, ki so
               sklicali to sejo, ampak morda po zaslugi teh, ki so onemogočili, ki so želeli
               onemogočiti Igorju Omerzi vpogled v arhivu. Ravno ti so sprožili to aktualno temo, da
               pravzaprav danes govorimo o dogodkih v Velikovcu. Je ironija ravno to, da je tisti,
               ki je želel preprečiti dostop do gradiva Igorju Omerzi je sprožil razpravo o
               zgodovini. Tudi sam sem pred leti nekaj slišal, kaj se je dogajalo v Velikovcu,
               bežno, pa je šlo mimo mene. Sedaj pa me je začela zadeva zanimati. Tudi vloga Danila
               Türka. Zakaj ne? Jaz sem bil v njegovem volilnem štabu, še danes menim, da dobro
               opravlja svojo funkcijo predsedniškega kandidata. Vseeno mislim, da si tudi gospod
               Danilo Türk želi, da se stvari razjasnijo, da bo oprano njegovo ime, da se ve kakšna
               je bila njegova vloga. Zato je še bolj pomembno, da pridejo vsi dokumenti, vsi
               podatki iz tega obdobja na dan, in mislim, da je Danilo Türk ne bo se izogibal tej
               temi. Upam tako, bomo videli. Najbolj bo sam prispeval, samo da bo spregovoril o teh
               dogodkih izpred let, ko je bil pač kot mladi upravnik na določeni funkciji. Zakaj je
               to pravzaprav tema sedanjosti?</p>
               <p>Poglejte, že iz tega, kar smo na prejšnji seji govorili in navajali dejstva, tudi
               pravnih ekspertov, gospoda Pirnata, gospoda Mira Cerarja, gospoda Lovra Šturma,
               pravzaprav vsi so enotni, da je prišlo do protipravnega onemogočanja vpogleda v
               gradiva, in se lahko vprašamo, kakšne bodo konsekvence za to protipravno ravnanje. Po
               sklepih, mislim, da je čas, da pridemo na te sklepe, o teh se pogovarjamo, se tudi
               jaz sprašujem. In tu danes postavljam javno vprašanje gospodu premierju, namreč pod
               vlado spadata ta dva resorja, Sova in arhiv: Kaj bo storil ob tej eklatantni kršitvi
               pravnih postopkov odgovornih oseb? Bodo kakšne konsekvence, ali bomo govorili o vsem
               drugem, o dobrih namenih, ne pa o tem, da je bil kršen zakon, da so bili kršeni
               postopki. Mi vsi danes lahko vemo, ni to ne vem kakšna pravna znanost, katera
               inštitucija je edina bila merodajna za to, da bi onemogočila oziroma blokirala
               vpogled. To je arhivska komisija. Niso se poslužili ustreznih postopkov, odgovorne
               osebe se niso poslužile in bi zato morale nositi določene konsekvence. Zanimivo, kaj
               bo premier v naslednjih dneh, ko bo imel čas, ko bo tudi sam se seznanil s temi
               pravnimi stališči, kako bo ravnal.</p>
               <p>Druga tema, ki pa tudi pravzaprav zadeva sedanjosti, ne samo da se protizakonito
               onemogoča raziskovalcu vpogled v gradiva, pustimo nov zakon, ampak takrat, ko je bilo
               to onemogočeno Igorju Omerzi je veljal določen zakon, določeni postopki in še danes
               veljajo. Kot je sam Igor Omerza večkrat rekel, centralni problem je, ker ne moremo
               izvedeti resnice o preteklosti, ne zato, ker je nekaj pod embargom. Ampak centralni
               problem je, kjer je bila večina gradiv uničenih. In to je spet vprašanje za pravno
               državo danes. <stage type="mag"/> (nadaljevanje) Kdo je uničil
               ta gradiva? Po kakšni direktivi? Kdo so bili politični forumi? Me ne zanima tisti
               izvajalec, ko je nekaj uničeval, tisti delavec, ki mu je bilo naročeno, da to izvede,
               ampak do so bili ti, ki so to dovolili ali celo načrtovali, pripravljali. Uničenje
               gradiv je kaznivo dejanje. To je spet vprašanje pravne države danes. Se bo to
               področje kdaj raziskalo? Jaz bi predlagal en dodatni sklep, ga bom prebral, pa ga
               bomo mogoče tudi preformulirali, nekako v tej smeri: Dostop do arhivskih gradiv ni
               onemogočen le zaradi protipravnih ravnanj odgovornih oseb danes, ampak predvsem
               zaradi dejstva, da so bila arhivska gradiva nezakonito uničena. Spet bo kdo rekel,
               ja, to je bilo še v prejšnjem sistemu. Takrat, moramo razumeti, se je ravnali
               drugače, imeli smo drug pravni red. Vendar tudi v prejšnjem sistemu pred letom 1990,
               ne vem kdaj so se ta gradiva uničevala, verjetno kar neko daljše obdobje, tudi v
               prejšnjem sistemu je bilo to nezakonito dejanje, ki ga je nekdo odobril, nekdo ga je
               izvedel, organiziral in izvedel. Ne vem, jaz sicer bi rad vedel, če bi bila tu kakšna
               merodajna oseba, ki bi znala to odgovoriti. Ali se je sploh s strani javnega
               tožilstva sprožil kakšen postopek, ki bi odkril kdo so bili storilci za to
               protipravno dejanje? Tudi vzporedna ekonomija, ki je Udbo uporabljala v svojem
               delovanju lahko razumemo z vidika takratnega časa, vendar to je bilo nezakonito tudi
               po prejšnjih zakonih, ki so takrat veljali v Jugoslaviji in v Sloveniji je bilo to
               nezakonito. Gre za nezakonito uničevanje arhivov. In kako bom govoril o resnici in o
               laži? Danes je bilo večkrat rečeno kdo laže. Jaz bi se najprej vprašal, kdo je uničil
               arhive, da mi danes ne moremo izvedeti resnice? Jaz mislim, da se to da ugotoviti,
               kdo je bil pristojen takrat, kdo je bil nosilec dogovornih funkcij, kako se je to
               organiziralo. Jaz mislim, da to sploh ni tako težko ugotoviti. In še enkrat
               poudarjam, to, kar se je dogajalo pred 30 leti je eno. To, kar se dogaja danes, je pa
               drugo. Kako deluje pravna država danes? Kako delujejo odgovorni nosilci oblasti
               danes? Kako se ravnajo ob eklatantnih kršitvah, tudi človekovih pravic Igorja Omerze?
               Tudi njemu so bile kršene, pa tudi njegovo dostojanstvo je bilo nekako ponižano.
               Njemu so bile kršene danes pravice, človekove. Jaz bi prav rad videl, škoda da se ni
               Igor Omerza ogrnil tudi k varuhinji. Verjetno, jaz verjamem v ta inštitut, da bi tudi
               oni zastavili besedo za njega. Njemu so bile kršene človekove pravice. In še enkrat
               pravim, to, kar se je dogajalo pred 30 leti je, žal, vprašanje delovanja pravne
               države danes.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp34">

               <speaker>PREDSEDNICA EVA IRGL:</speaker>

               <p>Najlepša hvala vam za to razpravo. Morda bi lahko bolj natančno zapisali ta sklep, pa
               ga bomo, seveda, ga potem dali tudi v razmislek in na glasovanje.</p>
               <p>Gospa Potrata tudi vi lahko predlagate kakšen dodatni sklep, ga bomo prav tako dali
               na glasovanje. Naj pa povem.... /Oglašanje iz klopi./ Jaz verjamem, da imate težave s
               to sejo, ampak nadaljevali jo bomo, zaradi tega, ker sem jo sklicala in članice in
               člani te komisije imajo pravico povedati svoje mnenje o tej temi.../Oglašanje iz
               klopi./</p>
               <p>Preden pa dam besedo naprej gospodu Mariniču, še prej pa vam za postopkovno, sem
               dolžna še eno pojasnilo, konkretno vam gospa Potrata, ker ste nas prej zapustili,
               tako da me niste mogli poslušati, ko ste precej žolčno razpravljali o tem, kaj smem
               jaz kot predsednica komisije govoriti, česa ne smem, kako bi se morala obnašati in
               kako se obnašam oziroma kako <stage type="mag"/> (nadaljevanje)
               se ne obnašam, po vaše, vedno mi delite modre in pametne nasvete. Sama še vedno
               stojim trdno na stališču, da je zelo arogantno obnašanje s strani državnih organov,
               da se niso niti opravičili za to sejo in da to povem javno in na glas do tega imam
               vso pravico, saj vendarle upam da nismo več v časih, ko so imeli samo posvečeni
               pravico do svobode govora in izrekanja in izražanja. Jaz sem prav tako izvoljena
               poslanka v ta državni zbor kot vi, vi poveste svoje mnenje, mogoče je drugačno kot
               moje, jaz povem svoje mnenje. In imam pravico do tega in bi vas prosila, da me že
               enkrat nehate poučevati kako smem in na kakšen način naj bi vodila sejo Komisije za
               peticije, človekove pravice in enake možnosti. Jaz vas ne poučujem, ko vodite svoj
               odbor. Želeli ste postopkovno, izvolite.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp35">

               <speaker>MAG. MAJDA POTRATA:</speaker>

               <p>Hvala gospa predsednica.</p>
               <p>No, seveda težko, ker niste članica Odbora za kulturo, šolstvo, šport in mladino in
               ne prisostvujete sejam in težko. Jaz nisem rekla kaj smete in kaj ne, jaz sem samo
               postopkovno predlagala, da bi se glede na funkcijo, ki jo upravljate in glede na to v
               kakšnem delovnem telesu smo bolj pazljivo izrekali o tem kdo je aroganten in kdo ni
               kajti, če ste morebiti pozabili, danes ob 10.00 je seja vlade. Tako da se kdo od
               tistih s strani Vlade ne morejo udeležiti...</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp36">

               <speaker>PREDSEDNICA EVA IRGL:</speaker>

               <p>Govorim o opravičilu, gospa Potrata.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp37">

               <speaker>MAG. MAJDA POTRATA:</speaker>

               <p>Pa zakaj bi se vam morali opravičevati gospa predsednica?</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp38">

               <speaker>PREDSEDNICA EVA IRGL:</speaker>

               <p>Zato, da mi vemo ali bodo prišli ali ne, to so dolžni storiti.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp39">

               <speaker>MAG. MAJDA POTRATA:</speaker>

               <p>Gospa predsednica, bi me prosim enkrat pustili povedati do konca? Nenehno mi segate v
               besedo in potem so tudi moje besede morebiti malo drugače odmerjene kot bi bile, če
               bi mi kdaj pustili povedati do konca.</p>
               <p>In jaz vas vljudno prosim, da ne razsojate o tem in ne razpredate o tem kaj jaz
               mislim, kako govorim in še kaj drugega. Tisto kar jaz pričakujem na sejah Komisije za
               peticije ter za človekove pravice in enake možnosti, da se bomo skladno z imenom tega
               delovnega telesa vedli do dobrega imena in časti drugih ljudi. Vi pa kar povprek
               govorite o ljudeh, da so arogantni.</p>
               <p>Zdaj, tukaj je bilo veliko govorjenega o tem kaj je tema današnje seje. Saj tudi
               sklepi o katerih naj bi se odločali so takšni, da se ne nanašajo na temo o kateri
               govorim. Da ne govorim o tem, da imate kratico Udbo uporabljeno za službo državne
               varnosti. Jaz, če bi hotela vam pikolovsko dokazovati kaj vse ni v redu bi to
               zagotovo lahko še z marsičem drugim dokazala. Ampak tisto kar pa presega vse meje in
               vas vljudno prosim, da tega ne počnete, ne razsojati o tem kaj jaz mislim in kaj vi
               mislite o tem. Če ste se odločili, da bova imeli nenehne spore je to tudi prav, jaz
               bom to zdržala ampak tisto kar vam pa hočem povedati je, da se mi pogovarjamo o
               stvareh za katere nimate dokazov pa potem pridigate o tem kdo laže in kdo ne. To kar
               ste vi prej govorili o ustavni obtožbi pa gospod Marinič pa kaj je kdo rekel... Lepo
               vas prosim, Lojze Kos je poročal o dogodkih v Velikovcu...</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp40">

               <speaker>PREDSEDNICA EVA IRGL:</speaker>

               <p>Proceduralni predlog?</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp41">

               <speaker>MAG. MAJDA POTRATA:</speaker>

               <p>In iz medijev smo bili najprej vsi po vrsti o tem obveščeni potem pa recite, da vsi
               ki smo bili iz medijev o tem obveščeni lažemo. Hvala.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp42">

               <speaker>PREDSEDNICA EVA IRGL:</speaker>

               <p>Izvolite gospod Marinič.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp43">

               <speaker>BRANKO MARINIČ:</speaker>

               <p>Hvala lepa za besedo.</p>
               <p>Zdaj, jaz sem prepričan, če kdaj potem danes toliko bolj na temu tretjemu
               nadaljevanju naše komisije lahko vsebinsko razpravljamo o točki dnevnega reda, ki je
               zapisana o čem bo tekla beseda. Ampak dovolite mi, da spomnim na nekatera dejstva ki
               so se zgodila od takrat, ki so se zgodila ko smo mi začeli to sejo in danes, ko jo
               tretjič nadaljujemo. Med tem časom je Državni zbor Republike Slovenije na predlog
               vlade že sprejel in popravil tiste določbe <stage type="mag"/>
               (nadaljevanje) Zakona o arhivih kjer določene vsebine arhivskega gradiva zapira. In
               mi smo na začetku ugotovili, da s tem, ko že javno dostopna arhivska gradiva ponovno
               zapremo je to nekaj hudo narobe. In tisto kar smo ugotovili gre za kršitev Ustave,
               gre za kršitev temeljnih pravic in svoboščin. In meni se ne zdi prav ob tem, ko
               razpravljamo o tako pomembnih vsebinah, da poslušamo in jaz bi si velikokrat želel
               vključiti v razpravo pa se bojim, da bi potem dobil kakšno pikro nazaj, ko poslušam
               kolegici, ki jih še posebej spoštujem na teh funkcijah, da se obmetavajo. In po mojem
               ni prav in se mi zdi, da to že gre v neko kategorijo, ki je tudi zakonsko
               opredeljena, da se izvaja nek pritisk oziroma mobing na sodelavko. In jaz menim, da
               vsaj na tej komisiji si nekaj takšnega ne bi smeli privoščiti. Spoštujem spoštovane
               kolegice še toliko bolj in želim da bi te debate in te razprave potekale na nekem
               nivoju.</p>
               <p>Pa da se vrnem k vsebini; toliko pomembnih določil, ki jih imamo sedja na razpolago
               tudi iz javno dostopnih dokazov, da je predsednik republike v Državnemu zboru kar je
               predstavil v svojih stališčih z dnem 2. 3. 2010, lagal. To danes ni nobenega dvoma
               več in ali bomo zdaj bežali od tega ali se bomo vrnili k vsebini in zagotovili
               ustavno funkcioniranje države, ali so vse institucije, nadzorne inštitucije v tej
               državi odpovedale. Ali vse inštitucije, ki bi naj delovale za obstoj pravne države
               resnično vodene nekje iz ozadja in ne opravljajo tiste funkcije, ki bi jih v skladu z
               Ustavo Republike Slovenije in z ostalimi zakoni morale opravljati. In tu je problem,
               to so vsebine o katerih moramo razpravljati. In če je potrebno še četrto in peto in
               šesto nadaljevanje. Ko ugotavljamo kaj je predsednik republike odgovoril in kaj ni
               odgovoril naj spomnim na deset pomembnih vprašanj predsedniku republike, ki jih je
               vodja poslanske skupine Slovenske demokratske stranke, gospodo Jože Tanko, naslovil
               na predsednika republike. Zaradi tega, da se spomnimo in to je tudi vsebina točke, ki
               jo danes obravnavamo, da se spomnimo vprašanja, ki zahtevajo vaš čim prejšnji javni
               odgovor .../Nerazumljivo./.... V prvem vprašanju, konec leta 1979 ste postali član
               IORKSZDL(?) Slovenije zadolžen za mednarodne odnose in v RKSZDL(?) hkrati predsednik
               komisije za narodnostna manjšinska in izseljenska vprašanja. To je tudi vsebina in pa
               argumenti, ki zadaj za tem vprašanjem tudi potrjujejo dejstvo, da je današnji
               predsednik republike to funkcijo dejansko takrat opravljal. In v skladu z
               opravljanjem te funkcije je seveda tudi bil obveščen o vseh dogodkih, ki so se
               dogajali septembra leta 1979.</p>
               <p>Drugo vprašanje iz tega dopisa, iz marca 2010, ste v temu času dobili kakršno koli
               pripombo manjšincev kako so akcije SDV škodovale slovenskemu zamejstvu v Avstriji. In
               tako dalje in tako naprej. <stage type="mag"/> (nadaljevanje)
               začetku dejal, da bi bilo prav, da bi nekatere vsebine v Zakaj sem na pisni obliki
               dobili tudi danes na klop, da se nekateri poslanci ne bi spraševali, da je predsednik
               republike na ta vprašanja že odgovoril. Ni odgovoril, njegov odgovor torej odgovor
               predsednika republike na vprašanja vodje Poslanske skupine SDS, Jožetu Tanku je
               predsednik republike zapisal: "Spoštovani gospod Jože Tanko, predsednik Republike
               Slovenije, dr. Danilo Türk je bil 4. marca najprej iz medijev seznanjen z vsebino
               vašega pisma. V pismu ste postavili deset vprašanj v zvezi z eksplozijo bombe v
               Velikovcu, 18. 9. 1979. Naslednjega dne, 5. marca je vaše pismo prispelo tudi v urad
               predsednika republike. Na vsa postavljena vprašanja ima predsednik Republike
               Slovenije en sam in preprost odgovor, ne!" Nadaljuje torej v temu odgovoru po
               alinejah: "Nobenih informacij o delovanju SDV na avstrijsko-koroškem v tistem času
               niti prej niti kasneje ni dobival." Ali to drži danes? Ni več. Ali smo spreminjali
               javni dostop do arhivov? Smo! Slovenska demokratska stranka je bila proti, opozicija
               v celoti ni podprla predloga zakona v arhivih, ki arhive ponovno zapira, ki so pred
               tem že bili javno dostopni.</p>
               <p>Nadalje piše v odgovoru predsednik republike: "Nobenih ozadji eksplozije ni poznal,
               ne takrat ne danes." Ali to še drži? Danes verjetno ne več. "Pri nobenih političnih
               usmeritvah službe državne varnosti ni sodeloval." Ali res? "Pri nobeni izmenjavi
               obsojencev med Avstrijo in Jugoslavijo ni sodeloval. Tomaža Erkla osebno ni poznal
               takrat pa tudi danes ga pozna zgolj bežno. Srečevala sta se samo na prireditvah v
               spomin na akcijo Sever in ob podelitvi odlikovanj." Spoštovane in spoštovani, jaz se
               vprašam ali je ta vsebina takšnega odgovora na tako pomembna vprašanja s strani urada
               ali pa predsednika republike pravo?</p>
               <p>In da se vrnem nazaj k tistim vsebinam o katerih smo na preteklih sejah že
               razpravljali. Velikokrat smo prav ob teh razpravah slišali nacionalni interes, ali
               ta, da ne rečem fraza ker se mi zdi, da je izrabljena ta beseda, nacionalni interes.
               Nacionalni interes je vendar da se stvari raziskujejo ne pa da se posameznike
               zaščiti. In, če je nekdo v Sloveniji v temu konkretnemu primeru gospod Omerza želel
               dati svoj znanstveni prispevek v smislu, da izhaja iz arhivskega gradiva in se loti
               občutljive teme potem mu pa aktualna oblast to prepove je seveda vprašljivo
               funkcioniranje pravne države. Ob tem skrbi dejstvo, če smo poslušali varuha
               človekovih pravic, da so tudi tukaj želeli pokriti tisto česar ne bi smeli. To ni
               dopustno, to ni dovoljeno kajti zaradi tega <stage type="mag"/>
               (nadaljevanje) potem inštitut izgublja svojo temeljno funkcijo, ki jo ima. In, če bi
               danes pogledali tisto kar so v uradu tega inštituta, varuha človekovih pravic
               napisali in s tem na nek način tudi prikrili stvari pri sprejemanju Zakona o arhivih
               potem bi seveda ugotovili, da če bi danes pripravljali to vsebino bi bila verjetno
               bistveno drugačna ali pa je sploh ne bi bilo.</p>
               <p>Jaz se seveda strinjam z različnimi pogledi na iste vsebine, to je vendar tudi
               sestavni del demokracije a ne moremo mimo dejstva takrat, ko se je potrebno odločati
               na osnovi konkretnih dokazov, ki so zaznani. In meni je iskreno žal, da je prišlo na
               dan tisto kar so nekateri pričakovali, da tega ni kajti arhivi so bili javno
               dostopni, bilo je mogoče pogledati tudi v vsebine, ki so danes morda za mnoge
               neprijetne. In, če govorimo o dejanjih, ki sta jih povzročila tako direktor arhiva
               kot direktor SOVE je seveda moje vprašanje takrat, ko sem razpravljal tudi na tej
               seji, ali ne bi bilo bolje, da bi se zaradi nekih konkretnih dejanj izločila iz
               prisotnosti obravnave tukaj na tej komisiji. Pa morda tudi na seji Državnega zbora,
               ko smo obravnavali te dopolnitve Zakona o arhivih, ki so bile predlagane s strani
               Vlade in ki jih je koalicija tudi podprla. Danes seveda gre za bistvene razlike od
               tistih, ko so nekateri upali še, da se vse to kar je zdaj znanega ne bo zgodilo.</p>
               <p>In seveda, z nekimi pavšalnimi napadi na kolegice in kolege s tem, da bi odvrnili
               pozornost od obravnavane vsebine seveda po mojem prepričanju ni na mestu. In če kdaj
               potem bolj kot kadar koli do sedaj o teh vsebinah moramo razpravljati, moramo slediti
               tem predlogom sklepov za katere smo, jaz sam nisem vedel za vsebine, prej sem jih
               dobil, kajti pred tem sem proceduralno predlagal, zdaj vidim da so te vsebine v
               predlogih sklepih narejene in jih velja tudi podpreti. In naj se seveda ob koncu
               vprašam ali res ni Boga ali je res vse dovoljeno? Hvala lepa.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp44">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Gospod Bevk, izvolite.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp45">

               <speaker>SAMO BEVK:</speaker>

               <p>Hvala lepa.</p>
               <p>Se bom poskušal prestaviti na dejansko tisto točko dnevnega reda za katero je že
               današnje četrto zasedanje Komisije za peticije. Se pravi ali predstavlja omejitev
               dostopa do arhivskega gradiva Arhiva Republike Slovenije gradiv bivše službe državne
               varnosti, ki je javno dostopno, nedopustno zlorabo prava. Četrta seja na to temo in
               vse smo že praktično slišali, v bistvu pa se s to četrto sejo nadaljuje resničnostni
               šov največje opozicijske stranke. Prejšnji teden smo šli spat z arhivi, zbujali smo
               se z arhivi. Jaz sem upal, da bo s sprejemom Zakonom o Državnemu zboru stvar končana
               vendar se sedaj obeta<stage type="mag"/> (nadaljevanje) veto,
               mogoče boste šli celo na referendum, ne vem, ker tako radi uporabljate te institute
               demokracije. Ampak, kdo je zaprl arhive? Prejšnja Vlada je zaprla arhive, saj to smo
               vam prejšnji teden dokazali. 2006 je bil sprejet najbolj liberalni zakon glede tajnih
               podatkov, glede dostopnosti tajnih podatkov v Evropi ali celo na svetu. Čeprav je
               stroka že v času prejšnje vlade opozarjala, da to ni prav, opozarjala je
               slovensko-obveščevalno varnostna agencije v letih 2005 in 2005, opozarjali so arhivi
               in opozarjajo tudi danes, v slovensko-obveščevalno varnostni agenciji, v stroki, da
               vsi dokumenti niso in ne morejo biti dostopni javnosti. Saj smo predstavili na
               zasedanju Državnega zbora prejšnji teden kakšni so roki dostopnosti v vseh državah
               Evropske unije in pri nas ni čisto nič drugače.</p>
               <p>In, ko je prejšnja Vlada spoznala nedomišljenost svojega ravnanja je na dopisni seji
               4. junija 2007 sprejela uredbo o izročanju gradiva iz arhiva nekdanje službe državne
               varnosti, ne samo o izročanju ampak v členih potem piše tudi o izločanju in to uredbo
               je podpisal takratni predsednik Vlade Janez Janša in na podlagi te uredbe so bili
               podpisani sporazumi v času prejšnje Vlade o izločanju določenih dokumentov in te
               sporazume sta podpisovala takratni predstojnik SOVE in takratni predstojnik Arhiva
               Republike Slovenije. Se pravi, da je te dokumente pravzaprav zaprla že prejšnja Vlada
               na pobudo stroke in na argumentih stroke je bilo to storjeno, tako ta uredba kot
               tisti sporazumi.</p>
               <p>In zdaj bi rad šel še na to vašo spletno stran, ki pravite, da je nedostopna. Jaz sem
               z veliko lahkoto dostopil do spletne strani Slovenske demokratske stranke in tam,
               kjer imate pripete dokumente, ki so vezani na to ali je predsednik države vedel za
               atentat na Velikovcu ali ne imate pripet šesti dokument in sicer dopis direktorja
               SOVE v zvezi z zaprtjem javnih arhivov. No in, ko sem pogledal ta dokument je
               zanimivo, ta dokument je v bistvu copy-paste dokumenta, ki ga je za iste potrebe, za
               časa prejšnje vlade, za časa Janeza Janše podpisal direktor Slovenske
               obveščevalno-varnostne agencije, Andrej Rupnik in sicer 1. julija 2008. Več mesecev
               pred državnozborskimi volitvami, za časa prejšnje vlade. In ta dokument, ravno tako
               kot dokument, ki ga imate vi objavljenega govori o oceni možnih škodljivih možnih
               posledic v skladu z Zakonom o tajnih podatkih. In že prejšnji direktor SOVE je
               pravzaprav napisal zakaj so ti podatki tajni in kaj bi lahko njihovo razkritje
               nepoklicani osebi pomenilo. Prejšnji direktor SOVE, ne Selan, Selan je v bistvu
               zdajšnji direktor SOVE samo prepisal argumente prejšnjega direktorja SOVE in prejšnje
               vladne službe, prejšnje Vlade, ki jo je vodil predsednik Janez Janša. In sicer je
               Andrej Rupnik, direktor SOVE, 1. julija 2008 zapisal, da bi objava in razkritje teh
               dokumentov nepoklicani osebi lahko, prvič: "Hudo škodovala odnosom s tujimi državami
               ali z mednarodnimi organizacijami, povzročilo hujši znanje-političnih zaplet, zaradi
               možnosti razkritja dvojne kombinacije odkritja oziroma prejetja tajnega sodelavca ter
               opravljanja drugih tajnih nalog agencije v tujini." Naprej: "Ogrozilo ohranitev in
               razvoj slovenske manjšine<stage type="mag"/> (nadaljevanje) hudo
               škodilo verodostojnosti in ugledu Republike Slovenije v mednarodni javnosti oziroma
               skupnosti, odkrilo podatke o identiteti tajnih sodelavcev." Vse te omejitve je že
               prejšnja vlada vgradila v ključne dokumente slovenske obveščevalne varnostne
               agencije, sedaj pa to očitate tej vladi. Vsa ta vaša zgodba je ena velika
               manipulacija z javnim mnenjem. In v bistvu hočete tej vladi očitati tisto kar ste vi
               ves čas prejšnjega mandata delali. Hvala lepa.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp46">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Gospod Bevk, samo toliko v pojasnilo, moram tudi sama
               povedati glede na to, da ste ponovno odprli zdaj že znano uredbo, ki jo je podpisala
               vlada Janeza Janše oziroma Janez Janša. Bilo bi korektno, da ko to navajate tudi
               poveste, da je ta omenjena uredba iz leta 2007 bila sprejeta z namenom odprave
               nezakonitega zadrževanja arhivov na SOVI in je določala način odprave te
               nezakonitosti. To pomeni, da ta uredba v ničemer pravzaprav ne spreminja tajnosti
               gradiva in dostopnosti dokumentov, ampak kot piše 1. člen se ukvarja predvsem z
               izročanjem gradiva. Tukaj je potrebno, da smo korektni, ne gre za zapiranje gradiv,
               ampak za izročanje gradiv Arhivu Republike Slovenije, ki bi morali biti po zakonu že
               zdavnaj na tej lokaciji. To je samo za pojasnilo dodatno. .../oglašanje iz klopi./...
               Repliko, izvolite gospod Bevk.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp47">

               <speaker>SAMO BEVK:</speaker>

               <p>Hvala lepa. Če še tako branite to uredbo, šli ste nad zakon z nižjim zakonskim
               pravnim dokumentom, se pravi, da ste z uredbo razvrednotili svoj lastni zakon iz leta
               2006. Ta uredba v naslovu res govori o izročanju gradiva iz arhive nekdanje službe
               državne varnosti, ampak govori tudi o imenovanju in sestavi komisije, ki opravi
               izločanje iz tega gradiva in oznako tajnosti tega gradiva. In v zadnjem členu oziroma
               4. členu govori: Arhiv Republike Slovenije zagotovi, če je to potrebno iz razlogov
               nacionalne varnosti in na predlog direktorja agencije, posebno varovanje in
               dostopnost predanega gradiva iz 2. člena te uredbe. Komisija določi obliko in način
               predaje in hrambe predanega gradiva.</p>
               <p>In prej sem vam povedal 1. julija 2008 je direktor agencije za časa prejšnje vlade
               povedal zakaj so ti nekateri dokumenti iz tega arhiva problematični in bi lahko
               povzročilo ogrožanje nacionalne varnosti. Saj sem prej naštel vseh pet točk. In na
               podlagi te ocene možnih škodljivih posledic, ki jih je gospod Rupnik opredelil v tem
               dokumentu s 5. julija 2008, so naslednji dan podpisali sporazum o izločanju teh
               tajnih dokumentov še naprej 2. julija 2008. Tako, da ne vem, če boste še tisočkrat
               ponovili ne boste mogli spremeniti resnice.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp48">

               <speaker>PREDSEDNICA EVA IRGL:</speaker>

               <p>Izvolite, gospod Marinič, želeli ste besedo..../oglašanje iz klopi./... Vi ste
               prijavljeni k razpravi? .../oglašanje iz klopi./.. Izvolite, gospa Potrata. Se
               opravičujem.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp49">

               <speaker>MAG. MAJDA POTRATA:</speaker>

               <p>Hvala, gospa predsednica. Nekaj stvari je vendarle treba pojasniti. Če so, to kar je
               danes na spletni strani SDS objavljeno, dokumenti iz javno dostopnega gradiva, potem
               se vam to kar ste tu zapisali sesuva zaradi tega, ker vi ves čas trdite, da je to iz
               javno dostopnega gradiva, niti z besedo niste omenili, da bi na tem na čemer vi
               gradite zgodbo bila oznaka nedostopnosti ne poprej ne zdaj. Torej, to ni problem, pa
               bi bilo dobro, da se tega zavedate, ko gradite zgodbo. Jaz sem za to, da se
               pogovarjamo o tem kar je tu zapisano v zvezi s točko dnevnega reda, samo potem ne
               razpravljajmo o Velikovcu in o vsem drugem. Jaz si upam<stage type="mag"/> (nadaljevanje) izreči dvom, da ne bi vsi, ki smo živeli v tistem času
               zvedeli o dogodku v Velikovcu iz medijev. Takšen je običajni potek stvari, da nas
               mediji obveščajo o dogodkih. Zato sem izrekla svoj dvom. Zdaj pa nekajkrat je bilo že
               očitano, pa bom še enkrat povedala zakaj sem to naredila. Moj kolega Bevk se trudi
               dokazati, da je nedopustno bilo, da so s podzakonskim aktom v letu 2007 zrušili tisto
               kar so v zakonu leta 2006 sprejeli, da je bil to Janez Janša, ki je podpisal, je bilo
               tudi že večkrat povedano in kaj je z te uredbe sledilo tudi. In moj glavni greh naj
               bi bil, ker sem se za to točko dnevnega reda pripravila in ugotovila, da to ni bil
               edini tak postopek, ko so šli v vladi Janeza Janše s podzakonskim aktom na zakon, če
               jim je to ustrezalo. In bom še enkrat povedala, pravilnik o izvrševanju 13. oziroma
               15. in 23. člena Zakona o javni rabi slovenščine je sprevrgel tisto kar je v Zakonu o
               javni rabi slovenščine zapisano in šele ministrica Širca je potem to uredila na
               zakonski ravni. Če zdaj govorimo o zlorabi prava in če hočemo govoriti pošteno, potem
               dajmo upoštevati tiste stvari, ki so ugotovljive in jaz sem zadnjič rekla in še danes
               trdim, ne vem kolikokrat je vlada Janeza Janše na tak način sama zlorabila postopke
               in ni urejala stvari v zakonih, ki bi jih morala, ampak je s podzakonskimi akti
               drugače določala kot je bilo določeno v zakonu, pa če to komu ustreza ali pa ne. In
               potem bi se lahko vsak samokritično spraševal kam vse je odtaval pri tej točki
               dnevnega reda. Jaz ne vem v čem je problem, ko govorite, da so zdaj arhivi
               nedostopni, da so arhivi zaprti, sklicujete se pa na tisto kar je v javno dostopnih
               arhivih. Oznaka različne stopnje tajnosti so bile v sporazumu po uredbi narejene,
               nihče od nas ni zanikal tega, da bi moral glede na zakon arhiv prevzeti gradivo
               službe državne varnosti, pa to ni bilo. Tudi zdaj je tako, da je to gradivo izročeno,
               fizično je pa še vedno v prostorih SOVE, še vedno je fizično tam, samo ingerenco nad
               tem gradivom ima Arhiv Republike Slovenije. In ko je uredba bila napisana, eno je
               izročanje, drugo je pa izločanje, če tega dvojega ne ločite je hudo, ampak ravno v
               zvezi s to uredbo je tudi napisano in v sporazumu, da je bila gradivu določena
               različna stopnja tajnosti, to je bilo storjeno leta 2007, pa če vi to hočete sprejeti
               ali ne. To so dejstva, to do dokumenti, ki smo vam jih pokazali, ki smo vam jih ne
               vem kolikokrat v razpravi skušali predočiti, ampak zdaj je to samo vprašanje kdo komu
               verjame in o čem teče pravzaprav beseda. Še enkrat pa pravim, jaz sem zdaj dobila
               tudi od naših strokovnih sodelavcev to gradivo, ki je na spletni strani, ampak
               oprostite, saj tega ne morete izločiti, to gradivo, ki je za vas kronski dokaz vam v
               prilogi pošiljamo informacijo o sodnem procesu Vidmar-Blaj, katero smo prejeli od
               ambasade SFRJ na Dunaju in je datum 1.7., to je poslal Republiški komite za
               mednarodno sodelovanje Ljubljana, so našteti tisti, ki jim je bilo to gradivo poslano
               in eden od teh je tudi predsednik komisije za manjšinska in izseljenska vprašanja.
               Ampak to je bilo post festum. Vi pa gradite zgodbo na tem, da je bil Danilo
                  Türk<stage type="mag"/> (Nadaljevanje) obveščen o dogodkih,
               ki so se zgodili septembra, to pa je bilo gradivo oziroma to je gradivo iz 1. 7. in
               so priloge. Jaz ne vem kaj vam naj še človek reče. To imate objavljeno na prvi strani
               Demokracije, na vaših spletnih straneh. Kateri teksti so tu zraven, dogodek je bil pa
               septembra leta 1979. Jaz res ne vidim možnosti, da bi se ta zadeva premaknila kam,
               ker vztrajate pri svojem in ker je namen te seje nek čisto drug namen. Ne pa ta,
               kakršnega ste sklicali točko dnevnega reda. In prav zanimivo je, ko ste tako
               občutljivi, kako se kdo opravičuje in kdo se ne. Jaz seveda ne morem o tem soditi,
               ker teh opravičil ne vidim, moramo verjeti, ampak za tisto sredo, ko je bilo rečeno,
               da je kdo v tujini, je bil zvečer na javnem mediju. Hvala.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp50">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Še enkrat bom samo ponovila glede uredbe, glede nato, da se
               stalno ponavlja eno in isto. Uredba vlade Janeza Janše ni bila podpisana z namenom
               zato, da bi se spreminjala tajnost arhivskih gradiv, ampak zato, da bi se končno
               uredilo prenos arhivov nekdanje SDV z namenom odprave nezakonitega zadrževanja teh
               arhivov. Leta 2007 je bilo to. .../Oglašanje iz klopi./ In dejstvo je, no, zaenkrat
               še niste angleška kraljica, morda pa boste nekoč, to še ne vemo. Če ne drugače, v
               sanjah lahko. Skratka, kar tako pavšalno govoriti o teh zadevah ne gre. Tukaj moramo
               biti pa vendarle korektni. Prejšnja, ne prejšnja vlada, pred prejšnje vlade niso
               uredile tega področja, ko bi morale arhive po zakonu prepeljati v Arhiv Republike
               Slovenije, pa tega niso storile. Nato pa je bila ta uredba dana, ki torej ni
               spreminjala tajnosti arhivskih gradiv, ampak samo urejala prenos arhivov. To je bilo
               pa več kot potrebno.</p>
               <p>Kolega Marinič, izvolite. Dve minuti imate na razpolago, potem bom morala prekiniti
               sejo.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp51">

               <speaker>BRANKO MARINIČ:</speaker>

               <p>Hvala lepa za besedo. Jaz se bom vrnil k vsebini te uredbe, ker se mi zdi, da se
               nekatere stvari tu predstavljajo zelo manipulativno. Za uredbo iz dne 6. 6. 2007 je
               potrebno poudariti, da gre za tehnični dokument. To ni noben dokument, ki bi dajal
               kakršnemu koli dokumentu v arhivu ali na Sovi kakšno stopnjo tajnosti. Jaz verjamem,
               spoštovani kolega Bevk, verjetno ve kaj pomeni izločanje teh gradiv v smislu stroke.
               Če govorimo o izločanju je to strokovna beseda arhivske stroke, ki opredeljuje, da so
               gradiva, ki so primerna za prevzem v Arhiv Republike Slovenije izločena. To, kar pa
               je kolega Bevk v kontekstu govoril pa bi lahko to besedo označili za neko
               manipulacijo, kot da pomeni beseda "izločanje" besedo za določeno tajnost, kar pa
               seveda ne drži. In jaz menim, da to ni niti korektno, da se na tak način interpretira
               vsebina nekega tehničnega dokumenta, ki narekuje kako in kaj je potrebno urediti, kam
               je treba spraviti, na katero mesto je potrebno prestaviti oziroma odnesti...</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp52">

               <speaker>PREDSEDNICA EVA IRGL:</speaker>

               <p>Jaz bi vas samo prosila, če lahko počasi zaključite, gospod Marinič.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp53">

               <speaker>BRANKO MARINIČ:</speaker>

               <p>... to gradivo. Jaz sem mnenja, da zadeva ni zaključena in prav je, da jo
               nadaljujemo, da pridemo tudi do odločanja o nekaterih sklepih, ki bodo nekoga
               zavezali k temu, da bodo potrdili, da resnično s takim načinom ne moremo govoriti, da
               živimo v pravni državi, kjer vlada red, Ustava, kjer se nekdo postavi nad zakon, nad
               Ustavo in da vsaj na naši komisiji moramo ugotoviti, da so s tem kršene temeljne
               človekove pravice in enake možnosti.</p>
            </sp>
            <sp xml:id="SDT5-KZPTZČPIEM-Nujna-011-2011-02-10.sp54">

               <speaker>PREDSEDNICA EVA IRGL:</speaker>

               <p>V tem trenutku prekinjam sejo. O nadaljevanju boste seveda obveščeni.</p>
               <p>(Seja je bila končana 10. februarja 2011 ob 11.47.)</p>
            </sp>
         </div>
      </body>
   </text>
</TEI>
