<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZZ-Nujna-019-2011-01-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">B56217EFD2115965C125781B003B1F14</idno>
               <idno type="custom" subtype="day">DA5D5A58C2057CEAC125784000440450</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=DA5D5A58C2057CEAC125784000440450</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZZ-Nujna-019-2011-01-28.OZZ" n="019">
               <name>Nujna</name>
               <date when="2011-01-28"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZZ-Nujna-019-2011-01-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZZ-Nujna-019-2011-01-28.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZDRAVSTVO</stage>
            <stage type="session">19. nujna seja</stage>
            <stage type="date">(28. januar 2011)</stage>
            <stage type="chairman">Sejo je vodil Ljubo Germič, predsednik Odbora za zdravstvo</stage>
            <stage type="time">Seja se je pričela ob 12.16.</stage>


            <sp xml:id="SDT5-OZZ-Nujna-019-2011-01-28.sp1">

               <speaker>PREDSEDNIK LJUBO GERMIČ:</speaker>

               <p>Spoštovane kolegice in spoštovani kolegi, poslanke in poslanci, pozdrav tudi vsem
               vabljenim na današnjo 19. nujno sejo Odbora za zdravstvo Državnega zbora. S tem
               pričenjam to 19. nujno sejo in vas najprej na začetku želim obvestiti, da s
               pooblastilom na današnji seji namesto gospoda Jožeta Tanka sodeluje poslanec gospod
               Andrej Vizjak, mag. Štefana Tislja na današnji seji zamenjuje poslanski kolega France
               Cukjati, Franc Bogovič na današnji seji s pooblastilom nadomešča gospoda Jakoba
               Presečnika, poslanska kolegica Silva Černugelj nadomešča gospo poslanko Andrejo
               Černač Meglič in poslanski kolega gospod Bogdan Barovič na današnji seji nadomešča
               poslanskega kolega gospoda Mirana Györeka. Vsem nadomestnim poslancem želim seveda
               ustvarjalno delo na seji današnjega odbora.</p>
               <p>Seja je bila sklicana v skladu s 44. členom in drugim odstavkom 48. člena Poslovnika,
               kajti poslanska skupina Slovenske demokratske stranke je dne 13. 1. 2011 vložila
               zahtevo za sklic nujne seje odbora za zdravstvo, za obravnavo točke utemeljenost
               nameravane ukinitve porodnišnic v okviru racionalizacije mreže porodnišnic v
               Sloveniji.</p>
               <p>Na sejo smo poleg predstavnikov predlagatelja zahteve in Vlade Republike Slovenije
               povabili tudi predstavnike inštitutov in stroke katerih delo je neposredno povezano z
               vsebino obravnavanega vprašanja in strokovnjaki, ki so neposredno povezani z
               navedenim področjem. Vsem še enkrat izrekam lep pozdrav.</p>
               <p>S tem prehajam na določitev dnevnega reda današnje seje; s sklicem se je dne 18. 1.
               2011 ste prejeli predlog dnevnega reda seje odbora. Ker do 12.00 ure včerajšnjega dne
               nisem prejel predlogov za razširitev dnevnega oziroma za umik katere od predlaganih
               točk dnevnega reda je določen takšni dnevni red seje kot je predlagan s sklicem.</p>
               <p>S tem prehajamo na <title>1. TOČKO DNEVNEGA REDA SEJE ODBORA - TO JE UTEMELJENOST
                  NAMERAVANE UKINITVE PORODNIŠNIC V OKVIRU RACIONALIZACIJE MREŽE PORODNIŠNIC V
                  SLOVENIJI.</title>
               </p>
               <p>Zahtevo za sklic ste prejeli dne 26. 1. 2011, dodatno ste prejeli tudi gradivo
               Ministrstva za zdravje, predlog za naslovom Predlog strategije razvoja in celostne
               ureditve ginekološko porodniške službe v Republiki Sloveniji. S tem prehajamo na
               obravnavo te 1. točke in glede na to, da je vrsta vabljenih na današnjo sejo in glede
               na to, da je tudi javnosti široko izkazan interes za obravnavo te vsebine bi seveda
               prosil vse razpravljavce, da poskušamo držati vsebino pogovora, ki naj odraža dnevni
               red te seje hkrati pa tudi glede na to, da upoštevati in vsebinski in časovni okvir.
               Glede na to, da sem obveščen, da nekaj poslancev bo imelo določene obveznosti v času
               popoldanskih ur bomo videli kako bomo lahko potem peljali to sejo tudi do zaključka.
               Seveda bi poskusili vse narediti, da sejo zaključimo s sprejemanjem ustreznih sklepov
               že danes. Če to ne bo šlo seveda bomo takrat ocenili kako potem naprej.</p>
               <p>Dajem besedo predlagatelju zahteve, prosili so me da bi uvodničarja bila dva, dajem
               besedo najprej v imenu predlagatelja, gospodu Grimsu. Gospod Grims, imate besedo.</p>
            </sp>
            <sp xml:id="SDT5-OZZ-Nujna-019-2011-01-28.sp2">

               <speaker>MAG. BRANKO GRIMS:</speaker>

               <p>Hvala za besedo. Vsem, tudi v imenu Slovenske demokratske stranke, ki je zahtevala to
               izredno sejo, prav lep pozdrav.</p>
               <p>Pravica do zdravstvenega varstva je v resnici ena od temeljnih ustavnih pravic in je
               opredeljena v več členih Ustave Republike Slovenije <stage type="mag"/> (nadaljevanje) zlasti 50. in 51. člen Ustave sta glede tega jasna.
               Zato je seveda, ko govorimo o posegu v ustavne pravice to en vidik, ki presega zgolj
               okvire na primer stroke saj se dotika vprašanja prava, ustavnega prava, človekovih
               pravic pa seveda tudi kvalitete življenja in ljudi in vrednot. In vsaka odločitev, ki
               je sprejeta na temu področju je v resnici v končni fazi politična odločitev; lahko je
               oprta na en del mnenja stroke, lahko ni oprta na en del mnenja stroke, lahko je oprta
               na del druge stroke ampak v vsakem primeru je končna odločitev vedno politična. To
               zaradi tega, ker ne bi rad, da se nadaljuje razprava tako kot se je začela, češ
               stroka bo sama po svoje uredila tako kot misli da je prav. Stroka seveda lahko
               predlaga, stroka v teh vprašanjih ni nikoli ni bila in hvala bogu nikoli ne bo
               enotna. In zaradi tega je to potrebno upoštevati pri svoji odločitvah. Upoštevati je
               potrebno pa tudi za koga v resnici gre. V ameriški politični kulturi se vedno postavi
               vprašanje, če postavim davke, koga financiram in kaj za to kar plačujem dobim? Kaj
               lahko zahtevam od države za to kar ji dam denar kot davkoplačevalec.</p>
               <p>Tudi to je en pomemben vidik in zato naj že v začetku omenim, da je tisti del stroke,
               ki ga je v resnici postavil minister pri obravnavi teh vprašanj zelo grdo padel na
               izpitu, ko se je izrazil, češ da dvajset tisoč žalostnih mamic ni stroka in da tudi
               sto tisoč to še vedno ni stroka in kasneje je bilo celo govora o tem, da imajo tisti,
               ki podpisujejo peticijo proti ukinjanju oziroma za ohranitev sedanje mreže
               porodnišnic težave s petnajst centimetrov med levim in desnim ušesom. Pravica do
               peticije je ustavna pravica in tisti, ki to govori je seveda vse prej samo ne
               demokrat. In pričakoval bi, od gospoda ministra, da bi se od takšnih izjav ljudi, ki
               jih je sam postavil na odgovorna mesta zelo jasno distancira in se kot minister
               ljudem tudi upraviči.</p>
               <p>Drugo kar je, je seveda dejstvo, da je peticija legitimen in legalen, direktno na 45.
               členu Ustave utemeljen institut, ki je pomemben saj omogoča ljudem da se opredelijo
               do pomembnih vprašanj. In ko gre za vprašanje mreže porodnišnic je to zagotovo
               pomembno vprašanje za vse ljudi, saj se dotika nekaterih temeljnih vrednot pa če
               želite tudi to je eden vidik o katerem se doslej skoraj ni govorilo v teh razpravah
               pa je po mojem trdnem prepričanju, če želite tudi po osebni izkušnji še kako
               pomemben, to pa je kako preostali del družine doživlja rojstvo. Rojstev ni samo
               zgodba matere in otroka pa vendar je v igri njuno življenje, njuno zdravje, ko gre za
               vprašanje mreže porodnišnic za vprašanje dostopa in časa, ki je potreben da se do
               porodnišnic pride. Ampak ni samo njuno, to je zgodba celotne družine, ki se pripravi
               na prihod novega člana in način kako je vključena v to doživljanje lahko opredeli
               tudi nadaljnje življenje te družine, vpliva celo na zdravstveno okolje, na družbeno
               okolje. Ima mnoge vidike, ki bi jih bilo pri teh stvareh potrebno upoštevati. In zato
               nikakor ni mogoče pristati, da je edino zveličavno samo mnenje enega dela stroke, ki
               ga recimo postavi minister, vse ostalo vprašanje se pa pušča ob strani. Konec koncev,
               ko sem prej omenil, da stroka ni enotna, poglejte, če bi pa gospod minister postavil
               na čelo katero od teh komisij, prof. Patnerja(?) ali pa prof. Lavriča, ki sta
               izrazita zagovornika obstoja sedanjih porodnišnic in zagovarjata manjše porodnišnice
               zaradi nekaterih prednosti, ki jih vendar te imajo, na primer tudi bolj oseben,
               človeški pristop pa seveda dostopnost za preostale člane družine, potem bi bila
               najbrž tudi ta študija, ki so jo naredili bistveno drugačna.</p>
               <p>Pri teh študijah ki so bile do sedaj narejene, kot predlagatelji opozarjamo, da se
               vsi ti elementi bili v veliki meri puščeni ob strani in da zaradi tega posebej
               opozarjam, da predlagamo, da <stage type="mag"/> (nadaljevanje)
               bi morali ta elaborat in pa sploh vse bodoče odločitve utemeljiti tudi na tem, da se
               stvari dopolni z dodatnimi podatki, z vprašanji stroškov in pa še posebej vprašanji
               povečanega tveganja, ki bi pomenili daljši prevozi, če bi prišlo do ukinjanja
               določenih vitalnih služb ali pa celo do ukinitve posameznih oddelkov oziroma
               porodnišnic v okviru sedanje mreže.</p>
               <p>Namreč, zakaj je to tako pomembno? Sam osebno, žal, poznam zelo tragičen primer, ko
               je sicer zdrav otrok iz enega okolja kjer so imeli več kot uro prevoza z rešilcem do
               najbližje porodnišnice zaradi enega čisto banalnega vzroka, kot se je kasneje
               izkazalo, ki bi ga vsak res usposobljen porodničar zanesljivo uspešno rešil, utrpel
               nepopravljive zdravstvene posledice in ima možgansko okvaro in sedaj je to prizadeta,
               ne samo mati otroka, otrok sam je zaznamovan za celo življenje, cela družina in na
               koncu koncev tudi družbe. Kje so tukaj računice, cela družba bo plačevala stroške za
               posebne potrebe, ki jih takšen član družbe ima. Ali se je to upoštevalo pri vseh teh
               pogovorih, ki so bili opravljeni do sedaj? In če se bo ukinjalo določene službe, če
               se bo reklo zdaj teh problemov je manj, ker imamo boljšo cestno mrežo se zna zgoditi,
               da bo takšnih tragedij še več. Jaz celo trdim, da bi takšen primer, kot sem zdaj o
               njemu govoril, je iz bližine meje proti Hrvaški, oče pa dela v slovenski vojski,
               imena in priimka jasno ne morem povedati zaradi čuvanja osebnih podatkov pa vendarle
               ta primer, ki zagotovo ni edini, jaz sem trdno prepričan, da vsi ki delate v tej
               stroki poznate takšne primere še in še, govorijo o tem, da bi veljalo temu vprašanju
               dati večjo pozornost, morda še celo kje kakšno porodnišnico odpreti ne pa iti na
               centralizacijo pri kateri, to se je v Kranju na okrogli mizi zelo jasno povedalo s
               strani prof. Patnerja(?) in pa prof. Lavriča so se nekatere države že precej opekle.
               Govorila sta recimo o primeru Velike Britanije pa še nekaterih drugih držav v okviru
               Evropske unije kjer se je izkazalo, da prevelike tovrstne institucije imajo pa še
               druge težave in da je pravzaprav optimalna porodnišnica po njihovi oceni tam nekje
               med tisoč, tisoč sedemsto morda še nekaj več orodij na leto in da bi to pravzaprav
               lahko postavili kot optimalni cilj s tistega vidika stroke, ki ga onadva
               predstavljata in zagovarjata.</p>
               <p>Kot rečeno pa naj se vrnem na začetek in da ne bom predlog bom v temu delu tudi ta
               uvod zaključil. Gre za uresničevanje ustavne pravice in ko gre za tehtanje ustavnih
               pravic to pomeni, da mora biti vsak poseg v te pravice pretehtan z vidika drugih
               pravic pa tudi z vidika splošne pridobitve, ki jo ukinitev ene pravice pomeni za
               družbo kot celoto. Vse to so kriteriji! Trdim, da nobenega od teh kriterijev sedanji
               predlogi ne izpolnjujejo; lahko izpolnjujejo katerega od strokovnih kriterijev pa
               vendar, še enkrat opozarjam, niti stroka o tem ni enotna. Žal pa se je to razpravo
               zastavilo v osnovi tako, da se je izločilo tiste za katere v veliki meri gre in, ko
               so oni povzdignili glas, bodisi s podpisovanjem podpisov, bodisi z različnimi
               izjavami v okviru lokalnih skupnosti pa se je do tega opredelilo izrazito negativno,
               celo žaljivo. Prej sem omenil tiste izjave o sto tisoč nesrečnih mamicah pa o
               petnajstih centimetrih težav med levim in desnim ušesom... Ljudje, ki to počnejo se
               morajo zavedati, da to so ti ljudje, te mamice in očetje so davkoplačevalci, oni
               plačujejo denar, za vas politike in za tisto stroko o kateri danes govorimo. In tega
               v teh razpravah res ne bi smeli pozabiti.</p>
               <p>In še nekaj ne smemo pozabiti, govorimo o času, ko je Vlada Republike Slovenije v
               samo enem letu predlagala, da se vrže čez okno sto petdeset milijonov evrov za
               ukinjanje vinjet, posledica česar bo več nesreč, več stroškov za zdravstveno blagajno
               in neskončne kolone spet <stage type="mag"/> (nadaljevanje) po
               lokalnih in regionalnih cestah in za stotine milijonov evrov za reševanje
               gradbenikov, kot temu rečejo, ker je vnaprej jasno da bo končalo v žepih bančnih pa
               nepremičninskih špekulantov. In tista Vlada ki tako ravna, ki ima takšne prioritete
               ne zasluži nobene podpore. Tukaj je potrebno zelo jasno povedati, da na prvem mestu
               bi morale biti v vsaki politiki vrednote in da vrednote otroka, matere, družine,
               človeškega življenja so tiste, ki bi morale biti vedno na prvem mestu, pred
               varčevanjem in pred vsem drugim.</p>
            </sp>
            <sp xml:id="SDT5-OZZ-Nujna-019-2011-01-28.sp3">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo dajem gospodu Vizjaku.</p>
            </sp>
            <sp xml:id="SDT5-OZZ-Nujna-019-2011-01-28.sp4">

               <speaker>MAG. ANDREJ VIZJAK:</speaker>

               <p>Hvala lepa. Torej lepo pozdravljeni vsi prisotni, še posebej minister in seveda vsi,
               ki vas ti najavljeni oziroma obravnavani problemi žulijo in tarejo.</p>
               <p>Torej, jaz se strinjam z ministrom v tistem delu, ko navajajo, da so v Sloveniji pa
               tudi v Evropi in širše tako na strokovnem kot na siceršnjem področju spremembe, ki
               terjajo tudi prilagoditev zdravstvenih dejavnosti tem spremembam. Zato menim, da so
               te spremenjeni pogoji dejansko osnova in podlaga tudi za prilagoditve politik,
               strategij na različnih področjih, tudi na področju zdravstva. Vendar bi ministru
               predlagal, da se loti zadeve od širšega k ožjemu oziroma od splošnega k konkretnem ne
               pa obratno. Menim najprej, da bi zdravstvena dejavnost in vse kar je z zdravstvom
               povezano najprej potrebovale glede na spremenjene pogoje novo strategijo, ki bi
               opredeljevala vsebinske cilje, torej vsebino. Na podlagi tega bi minister predpisal
               določil, seveda ob soglasju z Državnim zborom tudi mrežo tako primarne, sekundarne in
               tudi terciarne ravni zdravstva. Šele nato bi najavljali ali se opredeljevali do
               takšnih in drugačnih združevanj in podobnega. V teh strategijah in v teh mrežah bi se
               odsevala stroka, ekonomika, dostopnost in vse. Na takšen način se pristopa k resni
               reorganizaciji in zato ga pozivam, da pravzaprav gre po tej poti, da ne gre po poti,
               ne vem, parcialnih reševanj, ki pravzaprav nimajo ne strokovnih enoznačnih pogledov,
               nekateri vidiki pa sploh proučeni še niso.</p>
               <p>Torej minister bo verjetno povedal, da nikoli ni bilo govora o združevanju, da nikoli
               ni bilo govora o ukinjanju porodnišnic, da smo si to izmislili politiki zato bom
               citiral tri izjave njega in drugih, ki potrjujejo, da temu ni tako in da je bil
               pravzaprav utemeljen manever civilne družbe in tudi nas politikov, ki prihajamo širom
               po Sloveniji glede na te navedbe. Minister je rekel, da bo odločitev o tem kako
               naprej prepustil stroki in poglejmo kaj je stroka, ki jo je on seveda uokviril v
               določene strokovne skupine, povedala. Prvič, prof. dr. Rajko Kenda za Žurnal 24, 25.
               1. 2011 :"Ne bo govora o ukinjanju ampak o združevanju porodnišnic, lahko se
               dogovorijo tako, da imajo dopoldne odprto ginekološko ambulanto v Brežicah, po 16.00
               uri, v soboto in nedeljo pa so ljudje v Novem mestu." Kaj to pomeni, da ni
               porodnišnice v Brežicah, to vsak normalni lahko zaključi. Potem doc. dr. Adolf
               Lukanović: "Razširjen strokovni kolegij podpira predlog racionalizacije mreže
               porodnišnic v Sloveniji po katerem bi porodniške oddelke, ki opravijo zelo malo
               porodov združili z velikimi." Kaj to pomeni? Ukinjanje porodnišnic, malih porodnišnic
               z malo poroda. Dnevnik, 29. 11. 2010, prof. dr. Helena Meden Vrtovec: "Ali Slovenija
               potrebuje štirinajst porodnišnic in ali je njihov obstoj strokovno in ekonomsko
               upravičen? Če ženske ne bi več rojevale v Brežicah bi se število porodov v Celju in
               Ljubljani povečalo za 2%, v Novem mestu pa za 19,5%. Spoštovani, kako naj drugače
               razumemo te izjave strokovnjakov in odgovorni po tem, da nameravajo poseči v
               porodnišnice, zlasti mlajše porodnišnice v smislu torej ukinjanja le-teh. Jaz si
               drugače tega ne znam<stage type="mag"/> (nadaljevanje) razlagati,
               zato so utemeljeni in ne izmišljeni motivi vseh, ki smo danes ne nazadnje tudi tukaj,
               da se temu upremo. </p>
               <p>Spoštovani minister, poslanci iz Posavja, poslanci iz Gorenjske, poslanci iz drugih
               delov Slovenije nismo lokalni politiki, mi smo poslanci, mi smo predstavniki naroda.
               Mi smo izvoljeni zato, da ščitimo interes naroda; Brežice, Posavje, Trbovlje,
               Gorenjska, na Hrvaškem v Avstriji, če tega ne veste, to je Slovenija in mi smo
               dolžni, poklicani, izvoljeni za to, da opravimo interese teh ljudi. Ne samo interese
               tistih, ki verjetno se pri tem ne čutijo tako ali drugače ogrožene.</p>
               <p>In, ko govorite o stroki menim, da bi bilo pri takšnih vprašanjih potrebno upoštevati
               najmanj tri vidike v seštevku ne ali, ali, ali ampak in, in, in. In sicer, prvič
               strokovni vidik, čisti strokovni vidik ginekološko porodne stroke, drugič vidik
               dostopnosti in tretjič, ekonomski vidik. Ti trije vidiki so po mojem ključni in se
               morajo prekriti, presek teh vidikov mora biti rešitev.</p>
               <p>Zdaj pa pojdimo najprej k strokovnemu vidiku, res je, formirali ste strokovne, razne
               posvetovalne skupine in prišli do nekih zaključkov, ki jih boste danes verjetno tudi
               predstavili z naslovom strategija razvoja. Vendar imamo tudi druge strokovne poglede,
               na primer tukaj imam od prof. Andolškove in prof. Obrsnel(?) Kveder male
               porodnišnice, da ali ne, ki skozi tri parametre kakovosti teh bolnišnic pa bom
               povedal skozi katere in sicer prvič mrtvo rojeni, drugič prezgodni porodi in
               premajhna teža. To je, nimam podatka ampak bom prebral bolj podrobno ampak to je
               aktualna zadeva. Torej spoštovani izpod teh parametrov jaz mislim, da ne bomo vsakih
               pet let spreminjali stroke, ginekološko-porodne, upam da ne.</p>
               <p>Torej, želim poudariti da iz tega ni prepričljivih nikakršnih pravzaprav dokazov, da
               bi bile male porodnišnice slabše od večjih. Tudi na nedavni strokovni okrogli mizi
               kjer smo lahko slišali doc. Bertoleta je bilo zelo jasno povedano, da sam ne vidi
               nobenih razlogov za to, da bi bile male bolnišnice slabše ali celo nevarnejše od
               velikih bolnišnic. Pravzaprav celo nasprotno, v velikih tako imenovanih industrijskih
               obratih ali pa obratih industrijskih, tovarnah, kot jih je celo on imenoval so zadeve
               bistveno bolj neosebne. Ljudje, porodnice, otroci so številke pa to ne zaradi
               strokovnega zanemarjenja ampak zaradi okoliščin, normalno, če je tisoče ljudi človek
               ne more enako osebno individualno obravnavati kot se to lahko zgodi v manjših
               porodnišnicah.</p>
               <p>To so zelo pomembni dejavniki, ki ne nazadnje tudi vplivajo na uspeh teh tako
               porodov, posegov, počutja ljudi in neko zaupanje ljudi v zdravstveni sistem. To so
               pomembne stvari in tudi tukaj je stroka, kot bi rekel deljena, ni enoznačna. Zato
               menim, da bi bilo to potrebno upoštevati. To je prvič, strokovni.</p>
               <p>Drugič, dostopnost. Spoštovani, mene ne bo nihče prepričal, da je lahko za porodnice,
               otroke enako, če imajo danes porodnišnico v Brežicah kot pa če se bo večina teh,
               seveda zaradi potreb po tej zdravstveni storitvi, vozila v Novo mesto, ki je
               mimogrede spoštovani profesor, štirideset kilometrov od porodnišnice v Brežicah. In
               če upoštevamo pri tem tudi okoliške kraje na primer Bizeljsko, ki ima do Brežic
               osemnajst kilometrov in potem od Brežic do Novega mesta še dodatnih dobrih
               štirideset, pridemo do šestdeset kilometrov ali celo več, ob dejstvu, da lahko traja
                  <stage type="mag"/>(nadaljevanje) ta prevoz ob nekih prometnih
               razmerah tudi uro ali več, pa ni samo Bizeljsko je tudi tukaj Velika Dolina. Danes
               imamo tukaj tudi kakšno mamico, ki ni morala tako planirati poroda. Vi pravite, da je
               porod neka stvar, ki vemo, kdaj se bo zgodila. Morebiti v 95-ih% ali pa 90, vendar
               zelo pomembno je vsako življenje v tej državi. Verjemite mi, če bo zaradi te manjše
               dostopnosti kdo kdaj utrpel kakšne posledice to ni dobro in ni zaželeno in to je
               velik problem lahko.</p>
               <p>In tretje ekonomski vidik, govorite o racionalizaciji, pri čemer ni nobenega
               izračuna, kaj bo ta racionalizacija pomenila. Ni nobenega računa, a že vi govorite o
               racionalizaciji. Vi govorite, koliko boste s tem prihranili. Spoštovani jaz bi vam
               verjel, če bi rekli v redu, mi bomo s tem prihranili toliko, Slovenija si v krizi ne
               more več privoščiti in to bomo naredili, ker pač moramo prihraniti. Ampak vi ne
               veste, koliko bomo prihranili, vi ne veste, kdaj bomo prihranili, vi ne veste, na
               račun koga bomo prihranili. Zato pravim, da nobeden izmed treh predpogojev ni
               izpolnjen. In najavljati preko strokovnjakov združevanje in posledično ukinjanje,
               spoštovani minister jaz si ne znam predstavljati, kako boste vi združili
               ginekološko-porodni oddelek v Brežicah in v Novem mestu, če ne boste enega ukinili,
               se ne dasta združiti dva v eno, enega ni. Verjamem, da verjetno bo epilog vsega tega
               neka ambulanta, kot je tudi razbrati iz izjav, ambulanta pa ni porodnišnica. To vsi
               vemo, ambulanta je ambulanta. Porodnišnica je pa porodnišnica, z vsemi svojimi
               možnostmi in ne nazadnje tudi strokovnim servisom, ki ga daje ljudem za njihove
               potrebe. Zato torej menim, da je še kako pomembno, da se lokalna politika, da se
               državna politika s tem ukvarja in da to ni nobena korupcija. Če vi mislite, da je
               vpletanje nas, ki smo izvoljeni od ljudi in jih moramo, predstavljati njihove
               interese, vpletanje v in korupcija, potem je verjetno res konec demokracije v tej
               državi in bo vse, kar govorite vi, ne bo korupcija, vse, kar govorijo drugi, pa je.
               Jaz seveda ne morem pristati na to.</p>
               <p>Torej, naj zaključim spoštovani predsednik, hvala lepa, ker ste dali možnost obema,
               da predstaviva, ker se nekoliko tudi dopolnjujeva, samo ponavljava. Torej, zakaj bi v
               Republiki Sloveniji ukinjali nek standard, ki daje zadovoljive rezultate, kjer ni
               strokovnih argumentov, da je kaj narobe, da je kaj slabo in da bo po novem bolje. Jaz
               teh argumentov s strani stroke nisem slišal. Spoštovani, mene ne prepričujejo izjave,
               ko pravijo, da bi bolnišnica bila dobra, če bo imela 1000 porodov, če bo imela torej
               tri carske reze na teden, eno do dve izhodni operaciji, eno do dve medenični vstavi
               in celo ene dvojčke na 14 dni. Jaz ne vem, katera, kje so predpisani te številčni,
               razen v tem predlogu, ki ga zdaj navajate. Kolikor vem ni nobenih kriterijev v
               Republiki Sloveniji, kaj je porodnišnica, ki izpolnjuje minimalne pogoje in kaj ni.
               Če je temu tako, potem je očitno v Republiki Sloveniji veliko porodnišnic, ki ne
               izpolnjujejo te pogoje. In bi morale biti, posledično tudi se to odraziti na
               kakovosti. Spoštovani minister, vidim, da kimate, da se to odraža na kakovosti, pa mi
               prosim dokažite z merilniki kakovosti, kje se poznajo nižja kakovost storitve v
               manjših porodnišnicah vizavi velikih obratov, kot jih nekateri imenujejo. In namesto,
               da bi šli z racionalizacijo v smeri približati porod domu, okolju, kjer porodnica in
               otrok živita, torej porod na domu, kar poznajo številne države, tudi razvite Evrope,
               gremo mi v drugačni smeri, v smeri centralizacije. Ali je to prava smer spoštovani
               ministri, jaz mislim, da ni? <stage type="mag"/>
               </p>
            </sp>
            <sp xml:id="SDT5-OZZ-Nujna-019-2011-01-28.sp5">

               <speaker>PREDSEDNIK LJUBO GERMIČ:</speaker>

               <p>Hvala lepa. Preden dam besedo gospodu ministru, sem želel glede na to, da obstajajo
               poslovniška pravila, kako potekajo seje v Državnem zboru, bi vas samo, glede na to,
               da vas je kar nekaj takšnih, ki mogoče to manj poznate, bi samo v informacijo želel
               povedati. Po uvodničarjih, ki so ustaljena praksa, torej predlagatelj zahteve,
               ministrstvo in njegova ekipa, potem damo besedo tistim, ki so vabljeni in potem
               razvijemo razpravo tudi pri poslancih in potem splošno razpravo. Vsak, ki bo želel
               besedo, seveda bo besedo dobil, ker računam, da bo diskusija korektna na nivoju
               spoštovanja različnih mnenje, tako da ni problem, da si zapišete argumente, ki
               govorijo drugače, kot je kdo od razpravljavcev to navajal. Ko boste imeli pa
               priložnost boste lahko to tudi povedali. Ko bo pa splošna razprava, seveda, bo pa
               možno tudi replicirati in popravljati navedke svojih predhodnikov. Toliko v
               obrazložitev, kajti ni možno zdaj dajati že v uvodu besede nekomu, ki bi mogoče
               kakšno navedbo lahko in želi komentirati. Tako, da gospod minister, zdaj dajem besedo
               vam, da tudi vi predstavitev vaš pogled na to vsebino. Gospod minister, dr.
               Marušič.</p>
            </sp>
            <sp xml:id="SDT5-OZZ-Nujna-019-2011-01-28.sp6">

               <speaker>DORIJAN MARUŠIČ:</speaker>

               <p>Spoštovani gospod predsednik, cenjene poslanke, poslanci, predstavniki stroke,
               medijev in vsi ostali zainteresirani, predvsem predstavniki civilne družbe. Dovolite
               mi, da nekoliko širše zastavim v uvodu svoj nastop. Kmalu bo minilo 10 mesecev, kar
               sem vas očitno vse poslance prepričal s svojimi pogledi na urejanje zdravstvenega
               sistema in na sliki, ki sem vam jo takrat predstavil, tako imenovane slovenske
               kokoške, naše preljube države domovine, sem predstavil tisto stroko, ki jo najbolj
               poznam. Predstavil sem interne oddelek slovenskih bolnišnic in napovedal, da mreža,
               ki smo jo postavili v teh letih je taka, da če povlečemo ali pa začrtamo 30 km krog
               bomo vselej našli presek, to pomeni, da imajo prebivalci možnost v tako kratki
               razdalji izbirati med dvema inštitucijama in to zgodbo lahko ponovite z vsako
               specialnostjo in od tukaj dalje sem zastavil in vas tudi takrat prepričeval, da je
               pač potrebno postavljati fleksibilno mrežo na primarni, na sekundarni, terciarni
               ravni, ki bo znala odgovoriti na izzive zdravstvenih potreb, prebivalcev in prebivalk
               Slovenije, vsaj tja do leta 2020. Ob tem se nam je dogodila še direktiva Evropske
               unije, ki j sam zelo poudarjam in izpostavljam kot dodano vrednost, pri čemer pa to
               sili k še hitrejšim spremembam. Takrat sem očitno bil prepričljiv, sedaj s svojimi
               postopki ali pa ukrepi burim javnost. Morda prikimam samo tistim, ki so mi rekli,
               minister zgrešil pri tem projektu piarovsko. Če je to edina napaka, potem se ne bom
               spraševal, kako in kaj naprej. Ampak sedaj najprej današnja tema, naslov ni pravilen,
               ni pravičen. Jaz sem večkrat izpostavljal, da se te izvzeli dokument, ki sploh ni
               nastal za časa mojega ministrovanja. Moj predhodnik oziroma ekipa, ki jo je vodil moj
               predhodnik je v septembru leta 2009 imenovala skupino, ki je dejansko segla samo v
               droben segment. Odločila se je, da bi se lotili reforme ali pa reorganizacije ali
               kakor želite, samo porodnišnic. Sam sem poročil(?), ne samo to specialnost, tudi
               specialnost pediatrije, ki jo kar najavljam, da bo ena naslednjih strategij, ki bo
               prišla v javno razpravo, sam sem se dotaknil tudi področja anesteziologije, družinske
               medicine, ki je ena od pomembnejših prioritet v preostanku mojega mandata, kolikor bo
               pač trajal, kajti menim, da je primarno raven potrebno izpostaviti in področje
               radiologije, tukaj gre za pet specialnosti, ki so dejansko pred največjimi izzivi v
               naslednjih desetih letih. Skratka, naše sem ta dokument, ki je govoril o
               racionalizaciji mreže porodnišnic v Sloveniji, prebral sem si tudi vsa dopisovanja
               med ekipo na ministrstvu, predstavniki stroke in tudi razprave, ampak da bi presekal
               te razprave sem se odločil, da naj to, ta dokument prouči zdravstveni svet.
               Zdravstveni svet se je odločil, da je dokument zanimiv, ampak pritrdil mojemu
               pogledu, da se ne moremo pogovarjati o parcialnih interesih posameznih lokalnih
                  <stage type="mag"/> (nadaljevanje) okolij ali pa samo dela
               stroke, ampak da je treba gledati celovito. Torej, kot veste, Slovenija ima na
               področju, o katerem danes govorimo, široko zastavljeno porodniško-ginekološko
               dejavnost in izvzeti samo iz tega en segment in ima tudi primarno, sekundarno,
               terciarno in tudi iz tega izvzeti samo segment je nekorektno. Zato sem potem imenoval
               širšo skupino in bi vseeno pričakoval nekoliko več dostojnosti do članov te skupine,
               namreč gre za 5% ginekologov v slovenskem prostoru. Seveda z veseljem bi povabil vseh
               100% ginekologov in porodničarjev v Sloveniji, da skupaj sestavijo strategijo, jo
               potem tudi podprejo in potem je to osnova za delovanje moje ekipe oziroma ministra.
               No, ekipa je bila razširjena, v to skupino smo vključili tudi druge, ki delujejo v
               tem področju in po zaključenem delu sem ta dokument predstavil predsedniku
               zdravstvenega sveta in odločili smo se, da to mora potrditi še razširjen strokovni
               kolegij, razširjen sestavljen kolegij je sestavljen iz devetih predstavnikov
               porodniško-ginekološke stroke in po mojih informacijah tudi po vidnem zapisniku ta
               razširjen strokovni kolegij dokument o katerem bi rad danes z vami razpravljal, to je
               osnutek strategije razvoja in celostne ureditve ginekološko porodniške službe v
               Sloveniji do leta 2020, torej sežem nekoliko dlje, se ne oziram na včeraj ali
               predvčerajšnjem, ampak naslednjih 9 oziroma 10 let, RSK-a je ta dokument potrdil.
               Seveda zakaj se je medtem že začela javna razprava v lokalnih okoljih, zakaj se je
               začelo zbirati podpise prepuščam ostalim, naj odloči to ne nazadnje referendum, saj
               tega zelo radi sklicujemo in tu pa rabimo sredstva. Odločite se kakor želite. Ampak
               jaz menim, takšna je pač moja 22-letna kariera na področju zdravstvenega sistema, da
               je potrebno pripraviti najprej strokovne osnove, strokovne temelje, poskušati
               pridobiti največjo možno soglasje znotraj stroke, seveda tu ne govorim samo o
               zdravniški stroki, govorim tudi o stroki zdravstvene nege, govorim tudi ne nazadnje o
               ekonomski stroki in nato s takšnim dokumentom poskušati prepričati javnost, da je to
               prava pot. Prava pot po moji presoji je takšna, da Slovenija se bo morala odločiti,
               da do leta 2020 nameni 10% bruto družbenega proizvoda za zdravstvo in da prepreči
               zmanjševanje deleža javnih sredstev in ga ustavi ali pa dvigne na 80%, jaz sem to
               prepričan, ali bo uspelo to meni ali bo uspelo nekomu drugemu bomo pač videli. Jaz
               sem v to dvoje prepričan. V drugem delu pa Slovenija nujno mora začeti
               reorganizacijske procese, kajti mreža, današnja mreža na primarni, sekundarni,
               terciarni ravni je zakonsko postavljena pred 19-mi leti in je preživeta. Lahko nisem
               prepričljiv, lahko nisem dovolj dober, to bodo ocenili ne nazadnje državljani, lahko
               bo to počel nekdo drug, ampak problemi bodo ostali.</p>
               <p>Druga moja karakteristika je ta, da se pred problemi ne skrivam. Zavidljivo visoke
               rezultate dosegamo na določenih strokovnih področjih, govorim o
               ginekološko-porodniški službi, vendar to ne pomeni, da ne moremo še naprej, to ne
               pomeni, da ne moremo izboljšati sedanjo organizacijo, da dosežemo boljše rezultate.
               Zato menim, da je ta dokument dobra osnova za strokovno razpravo in kasneje javno
               razpravo, se pa pridružujem, in to sem tudi sam morda tu piarovsko naredil napako,
               lahko bi zdaj dokument povlekel nazaj in kot vse strategije morajo dodati še akcijski
               načrt, pred tem pa še ekonomski elaborat. Morate upoštevati, da sem sedel na brzeči
               vlak sredi mandata, da sem si zadal zelo ambiciozne cilje in da je težko vse to
               uskladiti. Lahko se ukvarjam do konca mandata samo s to dejavnostjo, pa se že nekako
               nakazuje kako se bo ta strategija končala in potem povleči strategijo v delovno
               okolje, pripraviti akcijski načrt in pripravi ekonomski elaborat. Seveda potem bi se
               pa okrepili višje z ekonomisti, pa s pravniki in potem bi se ukvarjali s tem ali bomo
               privarčevali 0% ali 0,1% ali kakorkoli. Lahko. Ampak, to sem ocenil, in to je pa
               tista moja politična ocena ali pa moja vest, ki me navede na to, da sem po sklepu
               zdravstvenega sveta se odločil, da začnem javno razpravo tega dokumenta. Dokument, ki
               ga vi predstavljate je po mojem zavajanje javnosti. Jaz govorim o strategiji celostne
               ureditve ginekološko-porodniške dejavnosti, ki ima zelo dobre usmeritve. Postavlja
               določene standarde, ki v slovenskem prostoru do zdaj smo ali nismo hoteli upoštevati,
                  postavlja<stage type="mag"/> (nadaljevanje) nekatere usmeritve
               za razvoj v bodoče, da bomo lahko odgovarjali na potrebe žena in otrok v naslednjih
               desetih letih. Skratka, določene stvari sprejemam in jih tudi podpiram. Vendar o
               stroki bi želel, da večinoma govori stroka, o dostopnosti se bomo lahko pogovarjali,
               o ekonomskih vidikih se bomo tudi pogovarjali takrat, ko bo elaborat končan, ampak
               dopustite, da se javnost seznani s pravim dokumentom. Dokument, ki ga je spisalo 5%
               ginekologov, ki ga je podprl razširjen strokovni kolegij in je sedaj pripravljen za
               javno razpravo, sam se je bom udeleževal in bomo iskali najboljše rešitve.</p>
               <p>Končna točka je ministrova in zato ni lahko biti minister, to sem že večkrat
               izpostavil. Vedeti pa morate nekaj. V kolikor bi slučajno ta strategija končala v
               predalu pričakujem politično zrelost vseh stran, ker boste podpisali, da to kar imamo
               danes je minimalna mreža in da boste jutri odgovorili prebivalcem Bovca, prebivalcem
               Lendave, prebivalcem na Kočevskem, da bomo tam gradili nove porodnišnice, kajti potem
               bomo upoštevali še nekatere druge vidike neracionalne in ne bomo sledili usmeritvam
               evropskega zdravstvenega prostora, slovenskega zdravstvenega prostora, z vsem dolžnim
               spoštovanjem do vse stroke, ki je postavila na tako vrhunski nivo
               ginekološko-porodniško stroko, ki ji vi očitate in odrekate tudi strokovnost, vendar
               sam te usmeritve ne morem podpirati, ker se mi zdi neracionalna. Če bomo govorili v
               bodoče o 20-ih, o 25-ih porodnišnicah, potem po mojem zdravstveni sistem ne bo mogel
               preživeti ne do 2020, ampak že prej. Tako, da pot, ki jo danes začenjamo, razumem kot
               na nek način širšo razpravo o prepotrebni spremembi v zdravstvenem sistemu po mojem,
               potem, ko sem zasedel to mesto se je začela zame pred dobrimi desetimi meseci, jaz
               bom na tej vztrajal. Prepričan sem, da osnova za prave, korenite, dolgoročne
               spremembe se mora začeti v strokovnih krogih, pri čemer, povedal sem kaj jemljem kot
               stroko, na podlagi tega je potrebno opraviti še vse analize in potem prepričati
               javnost, da je to prava pot. Bolj ali manj vam je jasno, da v zadnjih 19-ih letih
               nismo opravili nobene reforme in da se je zdravstveni sistem gibal in premikal po
               neki inerciji, to pa moramo vsi priznati. Jaz sem se z vso polno odgovornostjo lotil
               tega posla, tako znam in tako bom počel. Bi pa sedaj vseeno naprošal, da je dovoljeno
               predstavnici avtorjev strategije predstaviti osnovne usmeritve strategije, kateri ni
               dodanega ekonomskega elaborata, kateri ni dodan akcijski načrt, kajti ta bo narejen,
               ko bo javna razprava končana in če bo javna razprava govorila ali peljala v to smer
               kot ste vi nakazali, potem, torej proti 20 ali več porodnišnicam, potem ne bom s
               takšnim projektom nadaljeval, bom pač prepustil tistim, ki bodo prišli za menoj. Jaz
               sem prepričan, da je reorganizacija nujno potrebna, da je potrebna skrb za najbolj
               občutljive skupine in sem prepričan, da je pot prava. Tako so nekateri želeli
               izkrivljati in kakršenkoli predlog damo pravijo: "saj vemo, da so na
               porodniško-ginekološkem področju problemi, ampak loti se drugega", enako so rekli:
               "pusti dežurstva, loti se nečesa drugega", ne gre, ne gre več tako, dragi moji
               potrebno se je lotiti reorganizacije zdravstvenega sistema, ni potrebno, da to
               naredim sam, prepuščam nekomu drugemu, ampak postavili pa boste določene standarde in
               jih ne boste spremenili čez dva meseca ali 12 mesecev. In naj še nekaj povem, ker sem
               na politični funkciji. Bistveno bolj bi bili kredibilni zame takrat, ko bi se nekdo
               od vas boril za izolsko porodnišnico ali pa za porodnišnico v Trbovljah, torej ne
               svoje lokalno okolje, ampak za to. Moja naloga, moja skrb, moja odgovornost je za to,
               da poskušam ohraniti zdravstveni sistem v takšni vitalni obliki, da bo lahko
               odgovarjal na izzive leta 2014, ko se bodo odprle evropske meje, želja moja, da bi
               postavil takšne usmeritve, da bi vzdržal vsaj do 2020. Veste, nihče od ministrov jih
               ni postavil za 10 let, vsak jih je postavil do konca mandata. Jaz sem bil povabljen v
               zgodbo slovenskega zdravstvenega sistema, ponujam svoje znanje, sprejemam tudi to, da
               obstajajo bistveno boljši strokovnjaki, ki se spoznajo na vse. Lahko se tudi o tem
               pogovarjamo. Verjamem pa stroki, ne nazadnje sem tu dobil svojo drugo diplomo, ti so
               me učili kaj je medicina,
                  <stage type="mag">10.</stage> (Nadaljevanje) nekje drugje sem se učil še nekaj
               drugih znanj in to integriram in ponujam. Skratka gospod predsednik prosim, da
               predate besedo prof. Medenovi(?), da predstavi strategijo razvoja in celostne
               ureditve ginekološko porodniške službe v Sloveniji do leta 2020. Sam sem trdno
               prepričan, da to je zelo dobra osnova, da take Slovenija še ni imela in, da se začne
               javna razprava o prepotrebni reorganizaciji porodniško ginekološke službe, potem pa
               sem pripravljen še na razpravo. Hvala.</p>
            </sp>
            <sp xml:id="SDT5-OZZ-Nujna-019-2011-01-28.sp7">

               <speaker>PREDSEDNIK LJUBO GERMIČ:</speaker>

               <p>Hvala lepa gospod minister. Besedo imate spoštovana prof. dr. Helena Meden Vrtovec.
               Prosim.</p>
            </sp>
            <sp xml:id="SDT5-OZZ-Nujna-019-2011-01-28.sp8">

               <speaker>PROF. DR. HELENA MEDEN VRTOVEC:</speaker>

               <p>Hvala za besedo. Predstavila vam bom elaborat strategije razvoja in celost ureditve
               ginekološko porodniške službe v Sloveniji do leta 2020. Minister je imenoval delovno
               skupino, ki jo je sestavljalo 17 strokovnjakov s področja ginekologije, porodništva
               in reproduktivne medicine. Noben od teh seveda ni upokojen, vsi so še aktivni.
               Imenovani so bili 20. 7. 2010 in izdelali ta elaborat v oktobru 2010. Potem smo
               predali elaborat v obravnavo na razširjen strokovni kolegij za kinekologijo in
               perinatologijo v novembru in na naslednji seji v decembru je bil ta elaborat tudi
               potrjen. Lotili smo se v prvem poglavju specializacije s področja ginekologije in
               porodništva. Gre za to, da specializacija traja 5 let. Stroški te specializacije so
               okrog 234.000. Pri nas imamo v Sloveniji po podatkih zdravniške zbornice 268
               specialistov ginekologov. Od tega jih 186 deluje v bolnišnicah, 112 pa zunaj nje. To
               predvsem pomeni v zdravstvenem domu, da so zasebniki, eden pa deluje tudi v
               zdravilišču.</p>
               <p>Glede na situacijo moramo reči, da zelo uspešno pomlajujemo svoj kader, kajti po
               številu specializantov imamo 3. mesto v Evropi. Pred nami je samo Švedska in
               Norveška. Vsi ostali so glede na to za nami, saj imamo trenutno 60 specializantov,
               kar je zelo, zelo velika številka. Torej za svoj kader absolutno skrbimo. Kar se pa
               tiče na splošno števila ginekologov smo pa nekako v evropskem povprečju. Nismo ne
               dobri, ne slabi, ampak nekje v sredini.</p>
               <p>Če pogledamo obremenjenost. To so podatki iz IVZ-ja in ZZZS-ja, potem je tako, da ima
               povprečni bolnišnični ginekolog, govorimo o sekundarni ravni, opredeljenih okoli
               5.000 žensk. Vendar jih v povprečju obravnava eno desetino. Okoli 80 porodov je
               povprečje, vendar je to povprečje v Postojni in Kranju večje. Okrog 15 carskih rezov.
               To povprečje je bistveno nižje v Brežicah in Trbovljah. Po štiri izhodne operacije v
               povprečju. To povprečje je bistveno večje na Jesenicah in v Postojni. To se pravi
               imamo nacionalni panatalni informacijski sistem in zaradi tega tukaj ni noben problem
               dobiti natančnih podatkov, ker pač je voden že dobrih 20 let. Drugače pa je na
               področju ginekologije, kjer je pa za absolutno neustrezna metodologija zajema
               podatkov, če upoštevamo samo dejstvo, ki je najbolj izstopajoče. Namreč, da opravijo
               v Trbovljah vsak zdravnik 250 velikih ginekoloških operacij. Kasneje bomo videli kaj
               to sploh je velika ginekološka operacija. Če pogledamo, da se oba terciarna centra,
               to je Ljubljana in Maribor, kjer se opravi največ interdisciplinarnih postopkov,
               polimorbidnih(?) pacientk, pacientk, ki so ogrožene in transportirane iz vseh koncev
               Slovenije v ta dva terciarna centra na operativne postopke, tukaj jih opravijo 110 na
               operaterja. Na Ptuju pa 220. Torej zagotovo gre za ali nepravilno metodologijo ali
               nepravilen vnos ali nepravilno šifriranje. Skratka sistem je absolutno nezanesljiv
                  in<stage type="mag"/> (Nadaljevanje) zahteva temeljite
               prenove. Če pogledamo število porodov za leta, do leta 2009, vsi podatke že imate,
               tako da jih ne bom ponovno vam jih posredovala. Pač pa so to podatki za lansko leto.
               Zopet si lahko ogledate delež porodov. To so podatki, ki so takšni kakršni so in
               zopet si lahko pogledamo kje imajo do 4 porode na dan recimo, do 3. To je stvar
               presoje. Torej kriterij. Veliko je bilo govora kakšni so kriteriji, ampak na svetu,
               mi živimo v Evropi in evroperistat ocenjuje porodnišnice v dveh kriterijih. Do 500 so
               majhne, okrog 2.000 in več so večje. V Nemčiji imajo drugačne kriterije, jih
               razdelijo še na več skupin, imajo pod 500 zelo majhne, od 500 do 1.000 majhne, od
               1.000 do 1.500 večje in velike in tako naprej. Na Švedskem imajo kriterij
               porodnišnice samo na temelju kakovosti neonatalne službe in ob subspecializiranosti
               tistih, ki to neonatalno službo opravljajo. Na Norveškem imajo pa kombinacijo
               predvsem delno neonatalne službe, v bistvu so pa bolj fokusirano na to kakšna osebna
               znanja, osebne subspecialnosti obvlada strokovno osebje. Torej imajo največji
               poudarek na strokovnost. Torej pri nas je pa za oceno kakovosti dela v porodnišnicah
               so predvsem nesprejemljivi kazalniki kakovosti, na katerih se ta kakovost ocenjuje do
               sedaj. Namreč po presoji teh 18 kazalnikov smo videli, da je .../Nerazumljivo./... v
               porodnišnici tudi recimo število malformacij. Kaj pa ima porodnišnica pri tem?
               Število letalnih anomalij, to se pravi tistih anomalij, ki niso združljive z
               življenjem. Kaj pa ima porodnišnica pri tem? Število pregledov do 12. tedna, števila
               prezgodnih porodov. Porodnišnica je končni cilj nosečnosti, ampak prednatalno in
               predporodno varstvo je tisto, ki je odgovorno za te zadnje. Torej bo potrebna
               temeljita prenova sistema.</p>
               <p>Pa smo opredelili tudi veščine za varno delo in učenje, ker kot veste, so naši kolegi
               mlajši, se morajo tudi česa naučiti in seveda nekdo lahko uči, če zadeve pozna. Moram
               reči, da so mi člani strokovne skupine, fakultetni učitelji in, da večina vseh
               ginekologov v Sloveniji, mlajših, šlo tudi skozi našo šolo. Torej kakršne koli
               insinuacije o tem, da stroke ne obvladujemo, lahko ovržemo že s tem, da so pač to vsi
               naši učenci, ki so tukaj danes.</p>
               <p>Kakor koli. Število porodov 1.000 na leto bi pomenilo 3 na dan, kar je pa minimalno.
               Potem je pa neka optimalna številka, 1.500 do 1.700 in seveda tudi število posegov,
               ki smo ga opredelili, približno 3 do 4 carski rezi, ena do dve .../Nerazumljivo./...
               operaciji, govorim na teden, medenična, ena do dve na 14 dni in dvojčki, eni na 14
               dni. Torej minimalni kriterij glede števila porodov dosega 6 porodnišnic v Sloveniji,
               glede carskih rezov 4 in glede izhodnih operacij 4.</p>
               <p>Glede kadrov. Vi veste, da moramo zagotoviti 24-urno zdravstveno varstvo našim
               varovankam in za ta način bi potrebovali kadrovsko zasedbo kakršno jo vidite tukaj.
               To se pravi 8 do 10 porodničarjev, 12 diplomiranih babic, 4 do 5 neonatologov in
               ostalo anestezista, pediatra in inštrumentarko. Tukaj se nakazuje določen problem.
               Gre namreč za to, da porodnišnice pač kadrovsko ne dosegajo teh normativov, kar je
               posledično vzrok, da si izposojajo strokovnjake iz drugih porodnišnic, po navadi iz
               večjih. Kar ima za posledico pogodbena delovna razmerja in boljše pogoje dela in
               seveda beg ljudi iz domicilnih ustanov na mesta, kjer je lagodneje, manj dela.
               Zagotovo, če je manj porodov. Torej te kadrovske .../Nerazumljivo./..., o tem bo
               treba tudi še veliko se pogovorit.</p>
               <p>Torej mi smo na temelju pregleda dokumentacije, strokovne ugotovili, da je <stage type="mag"/> (Nadaljevanje) nujna reorganizacija sekundarne
               ravni in prestrukturiranje znotraj sekundarne ravni skladno z normativi, ki so bili
               sprejeti. In seveda absolutno pa je potrebno, da se razbremeni na sekundarni ravni
               specialist ginekolog in se le ta posveti bolj svojemu strokovnemu delu in ne toliko
               preventivnemu, lahko vključujemo v to delo tudi babice. Namreč zato, ker so babice
               same želele, zahtevale, da se jim njihova strokovna integriteta in njihovo znanje v
               večji meri upošteva. Torej babice v Sloveniji imajo absolutno premajhno strokovno
               avtonomnost glede na to kakšna znanja imajo in zato so podali predlog za stopenjsko
               obravnavo porodnice in nosečnice. V elaborat je natančno opredeljeno tudi razmerje
               med babištvom in kompetencami babic v Sloveniji in v celi Evropi, za vsako državo
               posebej. Ampak to zdaj ne bom navajala. Če boste pa že, lahko pa vsak to vidi. Torej
               predlog imamo za stopenjsko obravnavo, kjer naj bi žensko, ki ima najmanj dejavnikov
               tveganja, lahko obravnavala v času nosečnosti v tistih normativih vsaj 5 pregledov in
               pa seveda tudi v času poroda. Vsekakor pa babice tudi predlagajo, da bi izvajali
               evropsko direktivo 2005, 96, kjer je natančno navedeno kakšne veščine, kakšna znanja
               in kakšno licenciranje potrebujejo, da lahko opravljajo to delo skladno s svojo
               izobrazbo.</p>
               <p>V 5. poglavju elaborata smo se dotaknili področja ginekologije, kjer smo predvsem
               kritično ocenili zakon o zdravniški službi. Tukaj namreč gre za področje ambulantne
               ginekologije, kjer ambulantni ginekologi niso zavezani k temu, da bi morali
               vzdrževati 24-urno varstvo svojih opredeljenih žensk, ampak je dovolj 8-urno. Torej
               tukaj smo v zelo enakovrednem položaju in bo treba na vsak način tudi na tem področju
               narediti določene spremembe.</p>
               <p>Na področju ginekologije smo vsekakor ocenili, da je vnos podatkov glede velikih in
               manjših ginekoloških operacij potreben popravkov in prenove, to kar sem tudi že
               omenila. V elaboratu smo se dotaknili tudi stanja na področju raka in sicer rak
               materničnega telesa, maternične sluznice, se njegova incidenca veča, veščine in
               znanja na tem področju se povečujejo, vendar pa presajalnih testov zaenkrat ni,
               vsekakor so pa drugi diagnostično postopki.</p>
               <p>Rak materničnega vratu se glede na program Zora, ki se izvaja in zdaj še dodatno z
               uvajanjem Hpv(?) testiranja zmanjšuje in smo tukaj kar na dobri poti.</p>
               <p>Zdaj poglejmo te naše rezultate, po katerih vidimo kaj so velike in kaj so majhne
               operacije. Toliko, da boste imeli malo občutka. Namreč nekje se majhne operacije ali
               sploh ne izvajajo ali pa se ne opisujejo. Ampak kot vidite, so zares nenavadni
               podatki glede na število posegov za Slovenijo. Mi smo naredili anketo, namreč teh
               podatkov kakšno je potrebno število minimalno in maksimalno število posegov za varno
               delo v strokovni literaturi ni in zaradi tega smo opravili analizo za stanje v
               Sloveniji, na ta način, da smo prek razširjenega strokovnega kolegija dobili podatke
               za minimalno, maksimalno in optimalno število, potem smo pa napravili še spletno
               anketo vseh ginekologov kirurgov in ti so nam posredovali svoje podatke in te podatke
               smo potem analizirali statistično in jih predali v presojo razširjenemu strokovnem
               kolegiju za ginekologijo in penetelogijo, ki je to, minimalno število teh sprejelo v
               decembru v letu 2010. To se pravi minimalno število na zdravnika in letno na
               ustanovo. To je strokovno utemeljeno in sprejeto število na temelju <stage type="mag"/> (Nadaljevanje) izjav oziroma stališč ginekologov kirurgov
               v Sloveniji, aktivnih in ne upokojenih.</p>
               <p>Torej predlagamo, glede na področje ginekologije, uvedbo regijskih dežurnih mest,
               poenotenje SPP-jev in PPD-jev za vso Slovenijo, kar je edini način, da bomo lahko
               potem primerjali katera porodnišnica ali bolnišnica ali kirurški oddelek dela takšne
               ali drugačne posege. Absolutno je potrebno tudi združevanje manjših ginekoloških
               oddelkov v večje enote in pa seveda vključevanje vseh ginekologov specialistov v
               dežurno službo.</p>
               <p>Zakaj želimo poenotenje SPP-jev? Zato, ker se po sedanjih izračunih računajo velike
               in majhne operacije na temelju velikosti ekipe in časa trajanja operacije. To je v
               bistvu zelo relativen pojem, kajti nekdo, recimo srednje velika operacija je 60 minut
               in ekipa, en zdravnik specialist, inštrumentarka, anestezist in pomočnik. Ampak tukaj
               pridejo v ospredje veščine. Nekdo, ki je zelo vešč, bo to operacijo opravil v 40
               minutah in se mu bo štela za majhno operacijo. Nekdo, ki pa ima 2 levi roki, bo pa
               lahko to operiral 3 ure in bo za to se štelo za največjo operacijo. Torej to je
               nujno. Poenotit SPP-je. Skupine primerljivih primerov so to.</p>
               <p>V 6. poglavju smo obravnavali reproduktivno medicino, kajti tudi ta je pomemben del
               ginekologije in porodništva in sicer smo ugotovili, da praktično nimamo statistične
               analize diagnostike .../Nerazumljivo./... plodnosti v Sloveniji in že skoz, že vsa
               leta prepisujemo od drugih kakšna je incidenca neplodnosti, koliko je moške
               neplodnosti, koliko je ženske. Pri nas to preprosto ni možno in to je stvar
               bodočnosti. Za primarno raven nimamo nobenih standardov, torej kakor kdo želi. Če kdo
               želi malo več obravnavati, obravnava, če pa ne želi pa pošlje takoj na sekundarno
               raven. Uspešno zdravljanje na primarni ravni sploh ni znana. Torej ne vemo koliko
               pacientov, koliko parov se pozdravi na primarni ravni in sploh ne pride do
               sekundarne, kar bi bil bistveno pomemben podatek tudi iz ekonomskega aspekta pa ga
               nimamo. Torej tudi na tem področju nas čaka še zelo veliko dela.</p>
               <p>Število evidentiranih kirurških posegov sploh ni realno. Kajti tisto, ki je
               objavljeno na IVZ-ju v primerjavi z realno situacijo, vsaj štirikrat manjše. Torej
               predlagamo, da se uveljavijo standardi evropskega združenja za humano reprodukcijo,
               ki so objavljeni, da se organizira one stop, one day ambulanta zato, da pacienti
               trošijo čim manj časa in, da v kratkem času opravijo več preiskav. Potem potrebna je
               izdela smernic za stopenjsko diagnostiko. Torej kaj se dela na primarni, kaj na
               sekundarni in kaj na terciarni ravni in potrebno je tudi certificiranje posameznikov
               in tudi ustanove po mednarodnih standardih, ker veste, da po letu 2014 bomo zelo
               slabo konkurenčni, če ne bomo teh zadev imeli urejenih. Zelo pomembno področje pa je
               tudi ambulantna služba, kjer je treba posebej kritično ocenit delovno pravno
               zakonodajo, ki ne omogoča vključevanje ambulantnih ginekologov v hospite, niti ni
               interes delodajalca, niti ne delojemalca, ker preprosto te stvari niso zakonsko
               regulirane. Vsekakor ambulantni ginekologi imajo tudi pocenjen glavarinski količnik
               in je od specialističnih služb najnižji ginekološki. Mnogo nižji recimo od
               pediatričnega. Torej mi pač predlagamo, da se vključujejo ambulantni ginekologi v
               delo na vseh treh ravneh. Predvsem je treba tudi omogočit ginekologom primarne ravni,
               da opravljajo manjše ginekološke posege, ampak, da imajo tudi plačane. Ker oni jih
               znajo upravljati, saj so vendar izvežbani, saj so specialisti, pa vendar jih ne zato
               ker nimajo urejene finančne plati. In seveda na vsak način je na področju ambulantne
               dejavnosti potrebno prenesti neke dejavnosti tudi na medicinske sestre, saj že od
               leta 2001 predlog in je tudi v Uradnem listu, da bi moral vsaj 5 primerov v normalni
               nosečnosti, <stage type="mag"/>(nadaljevanje) pri zdravi
               nosečnici opraviti medicinska sestra, predlog je tudi naj bi izvežbali medicinske
               sestre za jemanje brisov in na tem področju je kot povedano še veliko dela, ker ni
               bilo praktično opravljenega v 10-ih letih čisto nič.</p>
               <p>Torej, zaključek. Realizacija reorganizacija, ginekološko porodniške službe v
               Sloveniji bo možna le, če bo organizacijo dela pa tudi financiranje prevzelo
               ministrstvo, kajti sicer se zadeve lokalizirajo, bagatelizirajo in ravnajo po
               individualni presoji in ne po strokovnih načelih kot bi bilo potrebno. Hvala
               lepa.</p>
            </sp>
            <sp xml:id="SDT5-OZZ-Nujna-019-2011-01-28.sp9">

               <speaker>PREDSEDNIK LJUBO GERMIČ:</speaker>

               <p>Hvala lepa. Sedaj dajem besedo predstavniki Zavoda za zdravstveno zavarovanje.
               Predstavnikov Zdravniške zbornice. V Zdravstvenem svetu, dr. Kenda. Prosim.</p>
            </sp>
            <sp xml:id="SDT5-OZZ-Nujna-019-2011-01-28.sp10">

               <speaker>RAJKO KENDA:</speaker>

               <p>Hvala lepa, gospod predsednik. Kenda je moje ime, predsednik Zdravstvenega sveta.</p>
               <p>Še preden smo na Zdravstvenem svetu razpravljali o tej strategiji sem bil imenovan
               "fah idiot", "primitivec", seksist", "teptalec ustave" in kar je še tega. Ljudje od
               nas ne pričakujejo, da bi tekmovali v zmerjanju, oni najbrž pričakujejo, da delamo v
               njihovo korist, tisto, kar menimo, da je za nje dobro. Člani Zdravstvenega sveta
               nismo politiki. Naš končni cilj ni biti dopadljiv ljudem. Naše so strokovne
               odločitve. Po pravilniku o Zdravstvenem svetu, Zdravstveni svet sprejema stališča,
               priporočila, sklepe, odločitev o tem, ki pa utegne seveda biti pogojena politično,
               odločitev o tem pa sprejme minister. Zato moram še enkrat poudariti, kakor priznam,
               da je združevanje v civilni družbi legitimna, ustavna zgodba in da ima vsak pravico,
               da na ta način kaže svoje interese tako kot nesrečne mamice in 20 tisoč podpisov
               moram, vendarle povedati, da to še vedno ni stroka. Kljub temu in tudi 100 tisoč
               takih podpisov še vedno ne bi bila stroka. To ni nekaj, kar bi morali člani
               zdravstvenega sveta upoštevati pri svojih odločitvah, najbrž je pa to nekaj, kar bo
               moral pri svoji odločitvi, ko bo sprejel končno upoštevati morda minister. Javna
               razprava o tem dokumente se je ravnokar začela, začela se je šele včeraj in morda je
               to odlična priložnost, da se o tej stvari izreče tudi Združenje ginekologov in
               porodničarjev, kot vem, so v tem združenju združeni v različnih sekcijah praktično
               vsi, ki v Sloveniji ta poklic opravljajo in to bo morda dodatni strokovni argument,
               da se bo minister kljub 20 tisočim ali pa, čeprav, 20 tisoč podpisom odločil za
               pravilno smer. Hvala lepa.</p>
            </sp>
            <sp xml:id="SDT5-OZZ-Nujna-019-2011-01-28.sp11">

               <speaker>PREDSEDNIK LJUBO GERMIČ:</speaker>

               <p>Hvala lepa, dr. Kenda. Predstavnik Združenja zdravstvenih zavodov. Združenj direktor
               slovenskih bolnišnic. Tudi ne. Slovensko zdravniško društvo. Kasneje. Predstavnik
               Državnega sveta. Sedaj imamo tukaj še na seznamu predstavnike Porodniško ginekoloških
               oddelkov posameznih bolnišnic, samostojnih. Ali želi kdo od teh besedo? Če kdo želi
               bi prosil, da se predstavite in poveste, kako bolnišnico, oddelek predstavite.</p>
            </sp>
            <sp xml:id="SDT5-OZZ-Nujna-019-2011-01-28.sp12">

               <speaker>MATKO VASILIJ CERAR:</speaker>

               <p>Predstavljam ginekološko kliniko, predstavljam tako imenovano Tovarno porodov kot jo
               je imenoval dr. Brtole, je že v penziji in je bil vedno proti temu. Bom potem
               razložil, za kaj gre. Bom najprej kot politik nastopil, včasih sem bil tudi to, sicer
               sem porodničar v ožjem pomenu besede. Vse svoje življenje sem posvetil porodništvu,
               samo štiri leta sem bil direktor Ginekološke klinike in eden od graditeljev
               Bolnišnice Ljubljana in sem tudi za njo odgovoren, takšno kot je.</p>
               <p>Namreč, Ustava je res osnova življenja v državi, je osnovni zakon, ampak moram reči,
               da ne glede na ustavo in ustroj države porodi potekajo <stage type="mag"/>(nadaljevanje) povsod enako z enakimi zapleti, odvisno od tega, v
               kakšnih razmerah živijo ženske, ki zanosijo. Če gremo naprej, ta politični kontekst,
               jaz sem namreč prej živel v komunistični državi, ki je takrat, ko sem jaz začel
               specializirati reformirala gospodarstvo in smo bili v približno takem "dreku" kot smo
               sedaj. Z revščino sem začel. Takrat je bila reakcija Kardelja, da smo šli v reformo
               ustave s samoupravljanjem. Tukaj se ljudje nekateri še niso otresli samoupravne
               države in delujejo, ne kot poslanci, ampak kot delegati.</p>
               <p>Ves kontekst politični je ta, da smo leta 1991 sprejeli Zakon o zavodih. Oblikoval ga
               je prof. Trpin in je javno izjavil, da ne ve, kako da ga je tako napisal in da bi že
               takrat, ko je bil sprejet potreben bistvenih popravkov. Namreč kot vidite se vedno
               zapletamo pri teh zavodih, kaj je javno, kaj niso javni zavodi pri plačah in povsod,
               podobno je pri organizaciji zdravstva. Namreč, tukaj iz njega izhajajo razni zakoni
               in to je Zakon o zdravstveni dejavnosti, ki deli tako imenovano bolnišnično
               dejavnost, ki je stvar države in pa primerno zdravstveno dejavnost ali zdravstvene
               domove, ki smo jih uspešno začeli ukinjati in so vseeno preživeli. Osnova tega zakona
               je, da je zdravstvo postalo last države, bolnišnice so državna last. To sem sam
               občutil takrat, ko je ginekološka klinika iz družbene lastnine prešla v državno
               lastnino. Iz tega izhajajo mnoge stvar. Iz Zakona o zavodih izhaja tudi to, da je
               gospod minister v bistvu direktor in upravitelj zdravstva v Sloveniji tudi vseh
               ustanov - Trboveljske ali Murskosoboške bolnišnice, je lastnik država in upravlja jo
               gospod minister, ne more biti drugače, tako izhaja iz tega zakona. Torej, vsako drugo
               je sprenevedanje. Minister se je odlično lotil stvari. Žal je takrat ugotovil
               pravilno, da je tisti dokument o racionalizaciji mreže porodnišnic defekten in je
               ukazal izdelavo dovolj dobre strategije celostnega razvoja. V tem je stvar. Namreč
               minister ve, da je dolžan izpolnjevati "agendo", zapisnik,../Nerazumljivo./... Tam
               notri so vsi pojmi, ki jih je sedaj profesorica pokazala in tukaj gre za vzdrževanje
               reproduktivnega zdravja žensk. Ta agenda traja do leta 2015. Jaz upam, da berete
               umestna poročila, ki izhajajo. Seveda je pravilno reagiral minister in je začel, ker
               je on odgovoren za zaposlovanje vseh služb, ki skrbijo za reproduktivno znanje je
               začel pri stroki in on je tisti, ki je odgovoren, kako bodo stvari delovale, ker je
               pravzaprav upravljavec in lastnik tega sistema, te mreže. Seveda, te pobude in razne
               ocene profesorjev niso na mestu. Ni po juhi priplavala taka organizacija porodništva
               oziroma permanentne medicine, če smo bolj natančni oziroma medicine reproduktivnega
               zdravja, ker je morda moderni koncept. Že leta 1984 smo naredili regionalizacijo
               porodniške službe v Sloveniji. Iz tega izhaja ta tovarna, kjer smo morali narediti
               terciarni center, ki je <stage type="mag"/> (nadaljevanje)
               sposoben strokovnega, raziskovalnega in pedagoškega dela, ker ima le on takšno
               incidenco primerov, da deluje lahko in da ustrezno uči. In seveda, tedaj smo uvedli
               tudi transport v maternici ki je bistveno vplival na perinatalna umrljivost v
               Sloveniji. In, če bi pogledali kdaj je začela ta tovarna in ta regionalizacija delati
               je bistveno padla perinatalna umrljivost, to se pravi umrljivost plodov v nosečnosti,
               med porodom ali po porodu novorojenčkov, to je perinatalna umrljivost, ki jo računamo
               seveda na nivoju Slovenije, cele države.</p>
               <p>Tako da jaz ne vidim problemov tudi v sami definiciji racio, racionalizacija, to je
               razumsko. Tukaj ste nastopali pa seveda bolj čustveno... kako vplivajo čustva na
               porod jaz približno vem ampak, da je pa bližina porodnišnice rešilna pa moram
               povedati, da ne. In vsi tisti, ki govorite, jaz vas prosim, da ne govorite več, da bo
               zaradi prevoza po Slovenija kakšna porodnica ali kakšen plod umrl ali da ga bo prevoz
               poškodoval, tega podatka v Sloveniji nimamo in ga jaz v svojih možganih,
               petinštirideset let gledam porodništvo, nimam tega podatka, ker ga ni. In se ne
               spomnim, da bi to kar je gospod Grims rekel namreč da je potrebno najprej dokazati,
               da je res transport bil kriv tisti, ki je okvaril novorojenčka in da bi ga za vogalom
               rešili, če bi bil tam kakšen vogal in bi imel tam kakšno možnost hitrega poroda.</p>
               <p>Pa še nekaj vam povem, zaenkrat porod na domu, ne govoriti, da je povsod po Evropi na
               domu porod. V Angliji ga je 2%, recimo na Nizozemskem kjer je pa prototip ohranjanja
               poroda na domu je pa velik problem ker je zadnje poročilo ugotovilo, da je umrljivost
               novorojenčka pri porodu na domu dva do trikrat večja in je velika sramota za vse
               tiste, ki so prej delali raziskave in tega niso ugotovili, ker so delali raziskavo
               napačno. In razburila se je cela Amerika, cela Anglija in spet teče razprava o tem
               kako je s porodi na domu. Toliko, da vam povem. In jaz podpiram ministra, da gre v to
               smer, ker je on začel že na drugem področju tudi, začel je organizirati urgentne
               centre, ki se pri nas res bistveno povečane kvalitete dela v takšnih centrih, to je
               rešitev. Je pa res ta problem, dragi moji kako pride ženska iz Stare cerkve iz
               Kočevja in nazaj v Ljubljano roditi to jaz vem približno, ker jih srečam kako pride
               iz Bovca roditi in hodi v Ljubljano na preglede, kako pride iz Črnega vrha nad Idrijo
               in kako reveži hodijo iz Idrije roditi v Ljubljano namesto da bi jim dali nazaj
               porodnišnico, ki so jo že imeli porodnišnica vodi dovolj. To je neodgovorno govoriti,
               da smo nekje zaprti, Slovenija, kot smo jo definirali je odprta država. Ali je res,
               da imamo zaprte doline razne .../Nerazumljivo./... iz katerega se ne da priti ven,
               tudi umsko, se mi zdi. Hvala lepa.</p>
            </sp>
            <sp xml:id="SDT5-OZZ-Nujna-019-2011-01-28.sp13">

               <speaker>PREDSEDNIK LJUBO GERMIČ:</speaker>

               <p>Havla lepa. Če sem prav ugotovil se je k besedi prijavil gospod Jurca, splošna
               bolnišnica Trbovlje, izvolite.</p>
            </sp>
            <sp xml:id="SDT5-OZZ-Nujna-019-2011-01-28.sp14">

               <speaker>MAG. MIROSLAV JURCA:</speaker>

               <p>Lepo pozdravljeni.</p>
               <p>Jaz delujem že več kot trideset let v splošni bolnišnici Trbovlje na ginekološko
               porodnem oddelku in bi opozoril tisto kar je gospod minister prej rekel, sem sicer
               Ljubljančan pa se borim za Zasavce, ker živim z njimi in vem kakšna je situacija na
               teh predelih. Tudi tukaj se ne morem strinjati s kolegom, ki je rekel, da oddaljenost
               ni čisto pomemben faktor ampak se je zgodilo že, da parkrat nisem mogel s te doline
               domov zaradi plazu, zaradi poplav, zaradi drugih ujm, nisem mogel niti domov nisem
               mogel stati v dolini in tudi helikopter ni mogel pristati v dolini v temu času.</p>
               <p>No, zakaj pa smo se mi odzvali na racionalizacijo ali kakor pravimo, ukinjanje
               porodnišnic namreč, če gledamo nazaj smo v medijih brali sledeče<stage type="mag"/> (nadaljevanje) takšne komentarje: koncentrirajmo opremo in
               kadre v centre, to je dvoumno lahko je zelo dobro lahko je pa tudi slabo. Potem, neke
               bolnišnice naj se specializirajo zaposlene pa preusmerijo k nam. Zaradi pomanjkanja
               kadra komaj organiziramo službo, v Ljubljani potrebna novogradnja, manjši imajo
               premalo primera za obvladovanje patologije, osebje in aparati so neizkoriščeni in, že
               petnajst let čutimo pomanjkanje kadra za dežurno službo. Tukaj bi jaz rad omenil, da
               je, kot je bilo izpostavljeno v temu projektu oziroma elaboratu se je to nanašalo v
               enem delu predvsem samo na porodno sobo. In v tem se popolnoma strinjam, če gre tukaj
               za veliko porodnišnico in za porodno sobo, da so rezultati verjetno adekvatni.
               Nikakor se pa ne morem strinjati, da bi te rezultate avtomatsko po analogiji prenesel
               na manjše porodne ginekološke enote kajti tam je struktura dela, narava dela,
               popolnoma drugačna. Res da smo imeli na primer lansko leto samo petsto enaindvajset
               porodov, kar pomeni 1,5 poroda dnevno vendar je dežurni zdravnik v svoji dežurni
               službi ni samo v porodni sobi ampak je zaposlen v urgentnem delu ginekološko
               porodnega oddelka, opravlja ginekološko ambulanto, opravlja mamografsko ambulanto,
               opravlja operativne posege. To pomeni popolnoma zaposlen in ne deluje samo na
               področju porodništva.</p>
               <p>Naše mnenje je, glede samega ukinjanja oziroma prestrukturiranja, da naj se
               porodnišnice same finančno in strokovno obvladujejo. V kolikor pride do strokovne
               napake se potem tukaj urgira, če porodnišnica oziroma ena enota ne deluje dosti
               strokovno. Medtem ko, če je finančno vzdržna ta enota potem po našem mnenju ni
               razloga za neko zapiranje takšne enote še posebej, če dobro servisira potrebe
               lokalnega prebivalstva.</p>
               <p>Kar se tiče samih financ vemo da jih, vsaj naša bolnišnica, že nekaj let finančno
               pozitivna. Stalno se korigiramo na področju izdatkov tako da nekako večjih težav pri
               financiranju same dejavnosti nimamo. Menimo pa, da je financiranje ne transparentno v
               primerjavi do terciarnih centrov kajti, če pogledamo ista storitev, navaden porod
               stane v terciarnem centru približno tisoč petsto devetdeset evrov, v sekundarni
               bolnišnici petsto evrov manj. In kaj se porodi pri prvem takšnem pomisleku bomo
               zaprli dve porodnišnici. Če se samo dva tisoč približno porodov preseli na primer v
               terciarni nivo se pri tem zavarovalnica zmanjša za dodatnih milijon evrov, petsto na
               porod približno, če so normalni porodi to milijon evrov pri dva tisoč porodih, to
               niso nezamenljivi stroški. Torej pomeni da delujemo na sekundarnem nivoju racionalno
               in bistveno ceneje kot v terciarnem nivoju.</p>
               <p>Glede samih strokovnih parametrov male porodnišnice po našem mnenju ne odstopajo
               bistveno od ostalih in nimajo slabih rezultatov. Tudi v malih porodnišnicah se
               pojavljajo komplikacije, približno 80% porodov se res vrši normalno ampak pri 20%
               primerih tudi v malih porodnišnicah nastajajo zapleti, ki jih mali porodničarji
               oziroma zaposleni tam uspešno rešujemo. Sama ekpiranost nikakor ni takšna kot je bilo
               v temu elaboratu navedena, to na celotnem oddelku nimamo takšne ekipiranosti, kaj da
               bi imeli še za samo porodno sobo. Zaradi tega so tudi stroški prikazani na temu
               elaboratu za majhne porodnišnice neprimerni.</p>
               <p>Kar se tiče kadrov moram povedati, da glede na to, da zbornica ne predpisuje dovolj
               specializacij, kar se strinjam s kolegico, mi v naši porodnišnici trenutno sami
               financiramo tri specializacije tako da bom v nekaj letih uspeli zapolniti to
               kadrovsko vrzel ki se nakazuje. Sama opremljenost malih porodnišnic je enakovredna
               morda velikim tako da tukaj ne moremo imeti kakšnih pripomb, da je v malih
               porodnišnici porodna soba ali operacijska dvorana manj opremljena. Kar se pa tiče
               uveljavljenosti sem pa<stage type="mag"/> (nadaljevanje) že
               povedal.</p>
               <p>Spomnil bi tudi še na deset let nazaj na študijo slovenske akademije znanosti in
               umetnosti, ki je že študirala dvesto dvaindvajset tisoč primerov in niso dokazali
               nobene ekonomske upravičenosti do kakšnega zmanjševanja porodnišničnih oddelkov ampak
               so ugotovili samo, da to sproži nek burni odziv neke laične in pa neke strokovne
               javnosti. V tujini, kot so že obratno rekli, so bili primeri ukinjanja manjših
               porodnišnic, ponovno se vzpostavljajo tudi manjše porodnišnice, to je primer
               Avstralija, Francija in tudi na naši meji, tik ob meji, imamo porodnišnico samo s
               tristoti porodi, ki dobro delujejo. </p>
               <p>Glede na primer samih številk bi imel pa še neke pripombe v teh elaboratih. Kot smo
               videli na prikazu minimalni standardi, ki se pojavljajo za nekega operaterja na
               primer za odstranitev maternice histerokomijo na štiri načine se to lahko dela, bi to
               prišlo priblžnost sedemdeset odstavitev maternice letno, minimalni standard na
               operaterja. In če pomislite a primer, da je v Sloveniji vzemimo sto ginekologov
               kirurgov potem bi morali vsako leto odstraniti sedem tisoč maternic za minimalni
               standard, ali ni to absurd?</p>
               <p>Zato imamo takšne pomisleke, jaz pozdravljam takšen pristop samo ni pa vse v teh
               številkah. In, še enkrat poudrajam, ni razloga če so porodnišnice in oddelki
               strokovno primerni, če so finančno vzdržni ni razloga za poseganje v dejavnosti ali
               pa v zmanjševanje in ukinjanje.</p>
               <p>In za konec bom povedal samo kaj pričakujem na primer v Trbovljah, če se ukine
               porodni oddelek; to je erozija kadra, izgubim specialiste, lahko zaprem celotni
               oddelek, sledi ukinjanje pediatrije, sledi ukinjanje kirurgije in nastane bolnišnica
               za nego, pomeni obglavljena dolina za zdravstveno varstvo. Toliko za zdaj, hvala
               lepa.</p>
            </sp>
            <sp xml:id="SDT5-OZZ-Nujna-019-2011-01-28.sp15">

               <speaker>PREDSEDNIK LJUBO GERMIČ:</speaker>

               <p>Havla lepa. Če sem prav registriral gospod Takač iz univerzitetnega kliničnega centra
               iz Maribora. Izvolite.</p>
            </sp>
            <sp xml:id="SDT5-OZZ-Nujna-019-2011-01-28.sp16">

               <speaker>PROF.DR. IZTOK TAKAČ:</speaker>

               <p>Hvala lepa gospod predsednik, gospod minister, spoštovani gospe in gospodje,
               zahvaljujem se za besedo. Dovolite mi, da spregovorim tudi nekaj besed na temo
               varnosti nosečnic in porodnic in seveda tudi ginekoloških porodnic, ki je vezana na
               štiriindvajset urno dežurno službo saj veste, da ko govorimo o porodnišnicah in o
               porodništvu je tukaj najbolj pomembno štiriindvajset urno zdravstveno varstvo, ki ga
               ginekologi in porodničarji zagotavljamo saj tudi naše osnovno poslanstvo in temelje
               predvsem zdravstveno varstvo nosečnic in porodnic v Sloveniji. Iz vse zakonodaje, ki
               je trenutno v veljavi sledi, da za eno dežurno mesto v Sloveniji potrebujemo trinajst
               zdravnikov, če upoštevamo tiste minimalne standarde prostega časa in odmorov med
               posameznim delovnimi dnevi. Torej, ker imamo štirinajst porodnišnic in vemo, da za
               štiriindvajset urno zagotavljanje zdravstvenega varstva teh nosečnic in porodnic, ki
               prihajajo v teh štirinajst porodnišnic potrebujemo minimalno dva zdravnika dnevno bi
               to pomenilo dejansko osemindvajset dežurnih mest, vsak dan, vse dneve v letu, seveda
               vključno z vsemi prazniki, vikendi in tako naprej. Dejansko pa imamo v Sloveniji le
               enaindvajset dežurnih mest in šest zdravnikov je v pripravljenosti. To popolnoma
               odgovarja ugotovitvi našega gospoda ministra, ki je prej povedal, da gre za minimalno
               mrežo v kateri trenutno delujemo in da je ta minimalna mreža že danes tako napeta in
               ne saturirana da že sedaj povzroča težave v zagotavljanju redne dežurne službe. In s
               tem se potem seveda postavlja tudi pod vprašaj varnost vseh porodnic v teh
               štirinajstih porodnišnicah.</p>
               <p>Za teh enaindvajset dežurnih mest, ki jih danes pokrivamo, če izvzamemo tistih šest
               zdravnikov na klic in ker vsako dežurno mesto <stage type="mag"/> (nadaljevanje)zahteva trinajst zdravnikov bi dejansko potrebovali
               dvesto triindvajset zdravnikov specialistov ginekologije in porodništva, ki bi lahko
               teh štiriindvajset ur lahko zagotavljali v okviru veljavne zakonodaje vendar teh
               dvesto triinsedemdeset zdravnikov ginekologov porodničarjev nimamo. Mi jih imamo
               približnost sto osemdeset v bolnišnicah, tu so sekundarni in terciarni centri in
               približno sto petdeset v dispanzerski dejavnosti. To je skupaj tristo trideset
               ginekologov porodničarjev, ob tem je seveda še šestdeset specializantov vendar ne
               smemo pozabiti, da imamo tudi petinosemdeset ginekologov porodničarjev starejših od
               petinpetdeset let, ki jim po dosedanji zakonodaji tudi ni potrebno dežurati pa vendar
               jih tri četrtine njih še vedno dežura.</p>
               <p>Med temi dispanzerskimi ginekologi in porodničarji, torej tisti, ki delujejo na
               primarnem nivoju jih od sto, približno sto petdeset, dežura petindvajset medtem ko pa
               jih med sto osemdeset ginekologov in porodničarjev v bolnišnicah dežura sto
               šestinpetdeset. Se pravi diskrepanca v deležu opravljanja dežurne službe. Iz tega
               jasno sledi, da gre za veliko neenakomernost obremenitve in seveda potem tudi
               porazdelitve dežurne službe med specialisti ginekologije in porodništva. Vse te
               dejavnike seveda mi ginekologi in porodničarji že dolgo vemo in v lanskem letu je
               bila ta razprava tudi na razširjenem strokovnem kolegiju za ginekologijo in
               porodništvo, ki je sprejel sklep, da bi naj specialisti, po opravljenem
               specialističnem izpitu ne glede na to ali potem delajo v dispanzerju ali v sekundarni
               ali v terciarni ustanovi, deset let po opravljenem specialističnem izpitu opravljali
               dežurno ginekološko porodniško službo. To bi lahko zagotovilo našim štirinajstim
               porodnišnicam varno oskrbo nosečnic in porodnic še naprej. Vendar do danes seveda ta
               sklep ni mogel biti realiziran kajti za realizacijo, kot je že primarij Cerar
               povedal, je potrebna tudi širša družbena volja kajti zdravstveni domovi in
               dispanzerji seveda niso pod jurisdikcijo, oprostite izrazu, Ministrstva za zdravje
               pač pa posameznih občin. In dejansko tukaj ne najdemo nekega skupnega jezika in naša
               želja in apel je, da se ta, vsaj dežurna ginekološko-porodniška služba v Sloveni
               poenoti kajti drugače imamo levi, desni breg in tako naprej, govorim recimo o
               Mariboru, Drava, levi, desni breg. To je samo prispodoba.</p>
               <p>In seveda to naj bi to vključevanje specialistov trajalo minimalno deset let kajti
               tudi naša strategija je do leta 2020 in mislimo, da vsaj minimalno teh deset let bi
               nam omogočilo da bi preveslali to kritično obdobje v katerem se je trenutno znaša
               slovenska ginekologija in .../Nerazumljivo./... Hvala lepa.</p>
            </sp>
            <sp xml:id="SDT5-OZZ-Nujna-019-2011-01-28.sp17">

               <speaker>PREDSEDNIK LJUBO GERMIČ:</speaker>

               <p>Hvala lepa gospodu Takaču. Besedo dajem gospodu Lukanoviću, predstavniku
               univerzitetnega kliničnega centra Ljubljane, prosim.</p>
            </sp>
            <sp xml:id="SDT5-OZZ-Nujna-019-2011-01-28.sp18">

               <speaker>ADOLF LUKANOVIĆ:</speaker>

               <p>Govorim kot strokovni direktor ginekološke klinike in pa predsednik razširjenega
               strokovnega kolegija. Spoštovani, upam da ste natančno poslušali elaborat prof.
               Medenove. Sem nekoliko presenečen in to večkrat, že v uvodu imamo iz konteksta
               iztrgano, kot je že minister omenil, da se mi danes pogovarjamo o utemeljenosti neke
               ukinitve, omenjali smo Brežice in Trbovlje. Elaborat strateške usmeritve in razvoja
               ginekologije in porodništva je veliko globlji in ima širše dimenzije in izpade kot da
               v slovenskem prostoru nismo pripravljeni ali pa nimamo volje, nimamo energije, da bi
               kar koli spremenili. Seveda, tisti ne želijo spremeniti, ki so s stanjem zadovoljni,
               sam pa po funkciji, ki jo imam, s tem stanjem ne morem biti zadovoljen. Zato sem tudi
               sodeloval v delovni skupini.</p>
               <p>Drugič, ker sem globoko presenečen, da se tukaj na javnem mestu moramo kot stroka
               samo dokazovati pred politiko. Se pravi mi neki organi strokovnega področja
               ginekologije, porodništva nismo bili pravilno izbrani ali nismo morda pravi, ker
               nismo z levega ali desnega brega Drave, morda. Kar sem sodeloval v tej skupini sem
               sodeloval na osnovi triintridesetletnih izkušenj ginekologije in porodništva.</p>
               <p>Druga stvar, ki moram reči, da me preseneča, javna razprava poteka od torkove seje
               zdravstvenega sveta, ko je bil ta elaborat potrjen, v slovenskem prostoru se je
               pojavila klima negativne, nekonstruktivne, neakademske debate, da bi kar koli
               spremenili in smo potegnili iz konteksta<stage type="mag"/>(nadaljevanje) neko zapiranje neke ustanove. Tukaj je veliko dilem in jaz sem
               prepričan, da smo na pravi poti, da bomo te dileme rešili. V ostalem pa, tako majhna
               Slovenija ne more proti evropskim trendom kot je rekel minister. Zapirajo se številne
               majhne ustanove, če že hoteče ta izraz. Odpirajo se pa tudi številne nove, samo ne v
               javnem sektorju, to so privatne, sanitorijske ustanove, ki delujejo na novih
               družbenoekonomskih odnosih, katere pa v zdravstvu številni ne priznavate in mislite,
               da smo še vedno v času socializma, kjer lahko v vsakem kraju vsakdo počne, kar hoče.
               Mi imamo neke strokovne normative. Da. Izbrali smo jih na osnovi situacije v
               Sloveniji, zgledujoč se po tujih ustanovah. Te strokovni normativi slonijo na tistih
               normativih, na katerih se naši sodelavci kot je profesor Medenova ocenila, naši
               učenci, mlajši kolegi, ki so se učili so morali v času specializacije izpolniti
               določen normativ kirurških veščin in te veščine morajo obnavljati, ker ginekologija
               je kirurška dejavnost, ki zahteva empirično znanje in ne morete nas enačiti torej
               strokovnjaka na levem bregu Drave s strokovnjakom na desnem bregu Drave. Danes je
               bilo v ljubljanski porodnišnici 24 porodov, ekipa je trdo delala in pridobila trde
               strokovne izkušnje. Naš namen je, da omogočimo vsem porabnicam zdravstvenega varstva
               na področju reproduktivne ginekologije enako kvalitetne strokovne storitve. Ta
               elaborat je k temu usmerjen. Mi moramo po posameznih ustanovah doseči določen minimum
               kirurških veščin in na osnovi teh kriterijev bodo dodeljene ali ne akreditacije in
               zadeva bo, potem sklenjena s plačnikom. Ginekološka klinika je imela pred dvemi
               meseci zelo konstruktivno analizo s strani Evropskega sveta za podelitev akreditacije
               za specializacijo mednarodno in smo jo pridobili. Vam povem, da so bili zelo
               natančni. Imam polno moralno pravico, da to ostro protestiram proti vsakim
               provokacijam in insinuacijam. Torej, v Ljubljanski porodnišnici, če govorimo o
               razdaljah in ko so me v medijih ocenili, da reklamiram cestni križ, ja, kaj ali vas
               je sram, da smo v 20-ih letih v Sloveniji vzpostavili cestni križ in avtoceste
               naredili, smo vsaj nekaj dobrega naredili v zadnjih 20-ih letih. V Ljubljanski
               porodnišnici smo imeli 55 bolnic iz Trbovelj, 63 iz Brežic, 304 iz Kranja, 78 iz
               Izole, itd., se pravi, danes gre tehnologija tudi v peritehnologiji naprej. Imamo
               dobre diagnostične metode, imamo programiran porod.</p>
               <p>Da zaključim. Naše številne porodnice pridejo v našo ustanovo, če vas zanima, z
               načrtom poroda. Pričakujejo od nas, da bomo spoštovali njihove želje. Hvala lepa.</p>
            </sp>
            <sp xml:id="SDT5-OZZ-Nujna-019-2011-01-28.sp19">

               <speaker>PREDSEDNIK LJUBO GERMIČ:</speaker>

               <p>S strani vabljenih nimam novih prijav. Želi še kdo s strani vabljenih? Prosim.</p>
            </sp>
            <sp xml:id="SDT5-OZZ-Nujna-019-2011-01-28.sp20">

               <speaker>BOŠTJAN LOVŠIN:</speaker>

               <p>Vodja porodniške dejavnosti v splošni Bolnišnici Izola.</p>
               <p>Za začetek naj pravzaprav opozorim, da imamo tukaj dva dokumenta, dokument
               racionalizacije mreže porodnišnic, ki je prišel na plan nekje avgusta, septembra
               letos, in, o katerem je gospod minister izjavil, da je bil to eden najboljših
               dokumentov, ki jih do takrat prejel in zaradi katerega je bil sklicana ta seja
               odbora. Potem imamo drugi dokument, ki smo ga danes dobili na mizo, to je, Strategija
               razvoja ginekološko porodniške službe, ki je šel v javno razpravo po seji
               Zdravstvenega sveta v torek in je bil javno dostopen v sredo zjutraj na spletni
               strani ministrstva. Še teden prej, žal kljub izrecni želji, zahtevi z ministrstva
               nismo uspeli dobiti tega dokumenta, ker je bil, ne vem, očitno tajen.</p>
               <p>Tako da, če govorimo o novem dokumentu, ki smo ga danes dobili, <stage type="mag"/>(nadaljevanje) ima širok razpon možnih dobrih ukrepov in bi
               razdelil na več točk. Nekateri ukrepi, ki so predlagani so pravzaprav že možni in ni
               potrebno za to novi dokument in ni potrebna roka ministrstva, na primer, dežuranje
               primarnih ginekologov, izvajanje manjših ambulantnih posegov, sodelovanja babic pri
               primarnem zdravstvenem varstvu pri pregledih nosečnic, potrebna je le volja, ki pa je
               različna v različnih okoljih. Druga skupina podatkov je nezanesljivih ali pa
               praktično takih, kjer so nekako toliko nezanesljivi, da podvomimo v celotni dokument.
               To so recimo število malih posegov na ginekologa v posameznih porodnišnicah. Tako da,
               jaz se čudim pred so ta dokument dali v javno razpravo, da niso teh številk
               preverili, dopolnili.</p>
               <p>Sedaj se bom pa samo na racionalizacijo porodnišnic usmeril, predvsem na tisti prvi
               dokument, kjer je jasni naslov racionalizacija, drugi izrazi so tudi združevanje,
               ukinjanje, itd. Vidim tri možne argumente. Prvi je stroka in teh strokovnih
               argumentov v teh dokumentov, žal, za racionalizacijo porodnišnic, se pravi,
               ukinjanje, združevanje, odpiranje ne najdem. Edino, kar je, je število porodov.
               Ampak, kaj potem? Če dobro delajo tudi, če imajo manj porodov, zakaj ne bi rojevale v
               takih porodnišnicah. Dostikrat se radi primerjamo z Evropo pa bom tako rekel. Seveda
               sedaj so na črni listi porodnišnice pod 500 pa tudi pod 1000 porodov kot veste, bom
               kar takole rekel, po porodnišnicah po različnih evropskih državah, kjer je manj kot
               500 porodov letno je kar 10 do 20 vseh porodov v Nemčiji, Avstriji, Poljski, od 5 do
               10% vseh porodov v malih pod 500, Belgija, Češka in Italija in v Sloveniji, Švedski
               in Danski 1% do 5% porodov v malih porodnišnicah. Se pravi, ne izstopamo oziroma jih
               ni preveč. Podoben je podatek tudi za porodnišnice nad 1000 porodov in podobno.</p>
               <p>Glede kakovosti imamo jasne podatke. Vsako leto so združenja za perimentalno medicino
               organizira tako imenovane Novakove dneve, kjer pretresamo te podatke o kakovosti v
               slovenskih porodnišnicah. Kolikor jaz vem, do sedaj ni bilo jasnega kazalca, da bi
               bile male porodnišnice manj varne ali slabše. S tem v zvezi bi tudi apeliral na
               tiste, ki nastopajo v javnosti, da naj se vzdržijo izjav o tem, da niso varne
               porodnišnice. Ta izjava je že povzročila probleme oziroma nezaupanje ljudi, česar
               seveda nočemo, dokler ni končana javna razprava in dokler niso neki jasni zaključki.
               Hvala lepa.</p>
            </sp>
            <sp xml:id="SDT5-OZZ-Nujna-019-2011-01-28.sp21">

               <speaker>PREDSEDNIK LJUBO GERMIČ:</speaker>

               <p>Gospa Krošelj, Civilna iniciativa iz Brežic.</p>
            </sp>
            <sp xml:id="SDT5-OZZ-Nujna-019-2011-01-28.sp22">

               <speaker>GORANKA KROŠELJ:</speaker>

               <p>Hvala za besedo. Nisem stroka, nisem niti politika, zato bom rekla takole, imam po
               vseh teh razpravah in po vsem tem, kar sem slišala, ne bom rekla, da imam slabo vest,
               ampak se sprašujemo opravičenosti, da sem sedaj tukaj, ampak glede na to, da sem in
               da sem po nekem čudežu celo lahko tukaj bom tudi spregovorila in se dotaknila tistih
               zadev, na katere smo pač v civilni iniciativi cel čas opozarjali, kljub temu, kot že
               povedano, nisem strokovnjak iz tega področja in me bodo verjetno nekateri gledali, da
               imam dve, ampak celo tri leve roke, ampak po drugi strani sem pa tudi intelektualec
               in razumem stvari, ki so prenesene tako v medije kot tudi tisto, kar je zapisano.</p>
               <p>Najprej bi želela opozoriti na to, da ni prišlo z lokalnega okolja oziroma iz okolja,
               v katerem živim tako jaz kot moje kolegice in ostali. <stage type="mag"/> (Nadaljevanje) Niti ideja o zaprtju, prav tako pa tudi ne neka ideja,
               da se nekaj racionalizira zato, ker je neracionalno in podobno, ampak je to pač
               prišlo verjetno iz strokovnih krogov, iz krogov kjer ste določeni ideje oblikovali in
               iz krogov v katerih je to prišlo v javnost in zato so se ljudje, ki tam živimo
               odločili, da mogoče opozorimo na nekatere kriterije, ki jih strokovnjaki ne
               ocenjujete mogoče kot kriterij stroke, ampak nenazadnje samo dokaz za to in tudi sem
               vesela, da danes vidim tukaj dr. Cerarja, ki sem ga potem ko mi je bilo rešeno
               življenje, tako meni, kot mojima dvojčicama v Brežicah, ga videvala potem na hodnikih
               ljubljanske porodnišnice in kjer so mi na enoti intenzivne nege in terapije nudili,
               tako mojim otrokom kot tudi meni vso potrebno pomoč, za kar sem neizmerno hvaležna
               vsem.</p>
               <p>Želim izpostaviti predvsem to, da življenje ni pisarna in da je današnji vsakdan
               tisto kar kreira življenje. Da se mogoče samo dotaknem, da ne bom zdaj predolga,
               vprašanja oddaljenosti oziroma dostopnosti, ki so ga danes tudi nekateri izpostavili
               kot minoren problem oziroma problem ki ga ni oziroma cestne povezave in vse ostalo
               lahko rešijo zadevo. Dr. Cerar, vesela sem, da sem danes tukaj in, da povem, da sem
               imela normalno nosečnost, kljub temu da sem nosila dvojčici, ampak nisem mogla
               planirat da bom rodila 11. oktobra, ker je bila moja planirana nosečnost oziroma
               porod planiran za 10. januarja. Skratka v 26. tednu nosečnosti sem rodila. Rodila sem
               700 in 1.000 gramov težki deklici in vse skupaj se je zgodilo v pičle pol ure odkar
               sem jaz začutila, da nekaj z menoj ni dobro in dokler sem lahko prišla do
               porodnišnice. Skratka menim, da je dostopnost tisti kriterij, ki bi ga bilo potrebno
               upoštevati. Nenazadnje tudi na spletni strani zdravstvenega sveta, če boste dobro
               prebrali kaj je tam zapisano, je dostopnost opredeljena kot določen kriterij, kot
               kriterij ki ga pri svojem delu v globalnem smislu tudi opredeljujete.</p>
               <p>Ravno tako mislim, da če se zdaj čisto na kratko dotaknemo še teh zadev o katerih
               danes govorite. Določena pomanjkljivost, ki jo pač mi kot laiki opažamo je ravno to
               pomanjkanje podlag, finančnih, konkretnih izračunov tega kaj bo to pomenilo za nas
               kot uporabnike ko bomo morali se namesto, da imaš pol ure do bolnišnice pa da imaš
               kolikor toliko, lahko rečemo neko normalno oskrbo, če nisi Brežičan, koliko bo to
               finančno pomenilo za vse te ljudi? Koliko bo recimo stala posamezna intervencija?
               Koliko bo stala preventivna hospitalizacija? Skratka to so stvari, ki mislim, da jih
               lahko posameznik oziroma uporabnik storitev, tudi če je na lokalno ravni, na njih
               lahko opozori. Seveda če bi prišlo do javne razprave, tako kot je prišlo šele v torek
               in ne bi te ideje o ukinjanju, o ukinjanju storitev, ki so nam nekaterim rešile
               življenje prišla prej, se verjetno tudi mi ne bi prej zglasili in kot rečeno, vse je
               fajn, če se ti nikamor ne mudi, vse je fajn, če lahko izdelaš plane in načrt poroda,
               kje boš rodil, na kakšen način boš rodil, koliko protibolečinskih injekcij in vsega
               boš dobil, ampak žal smo primeri, ki lahko se danes pohvalimo s svojo srečno zgodbo,
               verjamem pa, da v primeru da ne bi bilo pred dvema letoma tega v brežiški okolici kar
               je bilo, se s tem danes ne bi mogla hvalit in bi imela verjetno če ne še bolj
               tragično zgodbo, verjetno kakšno takšno zgodbo kot jo je pred menoj opisal gospod
               Grims.</p>
               <p>Želela bi opozoriti še na nekaj, na nekaj kar je za ljudi oziroma za ženske, ki
               rojevamo in nenazadnje potem za celotno družino, ki je del poroda in del vsega
               pričakovanja po večini primerov hvala bogu tudi veselja, psihosocialni element, na
               katerega v vseh debatah pozabljate. Na njega se ne sklicujete, na njega <stage type="mag"/> (Nadaljevanje) ne opozarjate in imela sem
               možnost biti določen čas, ko nisem mogla videt svojih otrok, ker so bili neposredno
               potem pripeljani v ljubljansko porodnišnico, tako v domačem okolju, kot tudi v
               Ljubljani. Kljub temu, da mi je Ljubljana blizu, ker se vsak dan vozim na delo, ker v
               domačem okolju tega ni, mi je bila Ljubljana tuja. Ko si imel že tako neko zgodbo
               okoli sebe, ki ti ni bila vsakdanja, si včasih rabil pogovor. Nisi se mogel
               pogovarjati z ljudmi, ki niso imeli pa ne zamerim nikomer, ljudje v velikih centrih
               so ravno tako obremenjeni, nima časa se s teboj nekdo pogovarjati, nima časa ti
               pokazati ... Ne vem. Drugače je. V domačem okolju so te stvari drugače in še nekaj
               glede terminologije. Vseskozi se to izpostavlja. Malo prej sem vprašala prof. dr.
               Kendo, ali bom jaz lahko po vsej tej racionalizaciji, ker pravite, da ne gre za
               zapiranje in da napihujemo in ne vem kaj, lahko rodila v brežiški porodnišnici?
               Pravite diplomatsko, nimam odgovora, kar je normalno. Verjamem pa, da če bi se lotili
               zadeve tako kot pravite, da je pravilna, po mojem mnenju, da najprej so analize, da
               so analize na podlagi katerih rečeš, ta porodnišnica je varna, tu je dostopnost v
               redu urejena, to ne bo imelo težav za nekaj in se potem ločiš odločitve. Naš problem,
               ki ga pa vidimo je pa ta, da je bila žal odločitev verjetno že sprejeta, sedaj se pa
               pišejo neke strokovne argumentacije. Kakšne so te, ali so dobre, ali so slabe, žal ne
               morem sama sodit, ker nimam poklicne kvalifikacije na podlagi katere bi to lahko
               naredila. Spoštujem vse, vesela sem, da so mi pomagali vsi ki so mi, ampak imejte v
               vidu te stvari o katerih ste danes tudi govorili, mogoče malo na podcenjevalen način.
               Ljudje v okoljih kjer živimo nimamo vsi dostopa do bolnišnic v 15 minutah, ni vse
               tako kot je v Ljubljani in ni vse življenje takšno kakršno je v pisarni. Jaz sem si
               pač želela stvari tudi drugače organizirati pa me je čas in življenje, realnost
               prehitela. Zaradi tega apeliram na vse vas, ki ste strokovnjaki, ki boste upoštevali
               kriterije, upoštevajte jih realno in upoštevajte za vse enake kriterije. Ker žal, to
               kar sem danes uspela prehiteti na hitro je zgolj to, da vidim, da kadar se govori o
               velikih centrih so vse analize v redu, kadar se pa pride do manjših bolnišnic pa ta
               analiza ni primerljiva zaradi tega ker je to slabo to ... Ne vem. Sem laik. Razložite
               mi tako da bom razumela in razložite mi na ta način, da ne bom kvarila kakšne javne
               razprave, ki ste jo, kot rečeno, sprožili prav sami in pred tem ko ste jo mislili
               dati v razpravo. Hvala.</p>
            </sp>
            <sp xml:id="SDT5-OZZ-Nujna-019-2011-01-28.sp23">

               <speaker>PREDSEDNIK LJUBO GERMIČ:</speaker>

               <p>Hvala lepa. Sedaj dajem besedo, če boste kratko replicirali gospod Cerar. V redu.
               Potem pa dobijo besedo poslanke in poslanci. Prosim gospod Cerar.</p>
            </sp>
            <sp xml:id="SDT5-OZZ-Nujna-019-2011-01-28.sp24">

               <speaker>MATKO VASILIJ CERAR:</speaker>

               <p>Jaz nisem rekel, ad oddaljenost ne vpliva. Lahko vpliva, samo dokazov nimam za to
               ustreznih. Mi razlagamo na podlagi anekdot pa vam bom jaz anekdoto v obratni smeri
               povedal pa ne bom rekel, da se je to zgodilo v določeni porodnišnici. V določeni
               porodnišnici je ženska krvavela po porodu. Ker v tisti bolnišnici niso imeli ustrezne
               krvi, so čakali na kri iz Ljubljane 8 ur. Ženska ni umrla, ampak ima močno okvarjeno
               hipofizo, možganski .../Nerazumljivo./... Tako, da ...In je na tistem zelo bolna. To
               se pravi tudi ta možnost je, ko tako govorijo o kvaliteti in varnosti. Ta možnost je,
               da se rodi v majhni porodnišnici, da se zgodijo stvari v majhni porodnišnici pa ne
               morejo ustrezno ukrepati, ker nimajo ustreznih osnovnih stvari. Recimo še vedno te
               male porodnišnice, nekatere tudi večje nimajo, ustrezno količino krvi, kar je
               bistveno in ne prosim, jaz sem bil fer in nisem hotel govorit o anekdotah in
               posameznosti. Jaz govorim o podatkih, ki naj bi jih imeli. Ne moremo na podlagi tega,
               da 30% žensk<stage type="mag"/> (Nadaljevanje) je oddaljenih več
               kot 60 kilometrov v Sloveniji od svojih porodnišnic, tako kot je minister rekel,
               zaradi njih ustanavljati ponovne male porodnišnice, ker s tem ne bomo ničesar rešili
               in to ni argument in prosim, da ga nehate uporabljati v javnih izjavah.</p>
            </sp>
            <sp xml:id="SDT5-OZZ-Nujna-019-2011-01-28.sp25">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo dajem gospodu Baroviču. Naslednji je gospod Bogovič.</p>
            </sp>
            <sp xml:id="SDT5-OZZ-Nujna-019-2011-01-28.sp26">

               <speaker>BOGDAN BAROVIČ:</speaker>

               <p>Hvala lepa predsednik odbora. Spoštovani minister, spoštovani predstavniki stroke,
               kolegice in kolegi. Z vsem spoštovanjem do stroke, bi rad najprej povedal, da gospod
               minister Dorijan Marušič, ki ga iskreno spoštujem kot strokovnjaka, je v tem primeru
               tudi zelo močan politik. On je predstavnik Vlade, minister, veja oblasti, je politik
               in kot tak kreira tudi politiko zdravstva. Toliko o odnosu stroke in politike in
               omaloževanju enega in drugega. Jaz stroke nikoli nisem in je ne bom. Ne bom pa
               dovolil, da bo stroka omaloževala mene kot politika.</p>
               <p>Točka 2. Pozorno sem poslušal iskreno pripravljeno in korektno pripravljeno
               predstavitev, ampak ob vsem povedanem, spoštovani, jaz tisti, ki jih zastopam kot
               poslanec, poslanec pomeni, da si poslan, izbran od nekoga, zastopam najprej Slovenke
               in Slovence, njihove interese v okviru njihovega okolja v katerem živijo. Za Evropo,
               oprostite, se mi pa fučka, z vsemi vašimi primerjavami. Toliko. Vi pišite in rišite
               Evropo kakor hočete. Jaz živim v Trbovljah, v Zasavju, v Sloveniji. Žal mi je, da so
               nekateri predstavniki stroke, ki jih spoštujem iskreno, omaloževali svoje kolege
               strokovnjake, češ, tisti ki ste v majhnih bolnicah niste nič vredni, samo mi smo
               vredni tam kjer smo veliki. Nisem hotel tega. Jaz imam tukaj nekaj strokovnih
               utemeljitev, sem jih skušal pridobiti in sem jih. Ampak vi ste podcenjevali lastne
               kolege. Tule je pred menoj pa še marsikoga vam lahko povem. Ni fer. Ni pošteno. Jaz
               verjamem, da se vsak zdravnik trudi po svoji zaprisegi pomagati ljudem v najboljši
               moči. Verjamem. Zato spoštujte eden drugega, potem bomo tudi mi vas.</p>
               <p>Danes govorimo o strategiji. Še pred dnevi smo govorili o racionalizaciji mreže
               porodnišnic v Sloveniji. Osnovno vodilo, jaz bom govoril o dokumentu, ki se mu reče
               racionalizacija mreže porodnišnic, je temeljilo na združevanju financ, kadrov in
               opreme, kar naj bi pomenilo prenos dejavnosti iz manjših porodnišnic v večje centre.
               Bolnišnice oziroma porodne oddelke. Glavno strokovno vodilo naj bi bilo v premajhnem
               številu obravnav pacient, kar pa naj bi vplivalo na strokovnost, na varnost in na
               kakovost. Vse to pa naj bi povzročilo zbeganost in dvom o varnosti
               .../Nerazumljivo./... v manjših porodnišnicah med tako laično javnostjo, kar pa po
               mojem prepričanju in prepričanju mnogih s katerimi sem govoril, pomeni manipulacijo s
               to javnostjo. Odziv javnosti, tudi strokovne, kakor javne, je bil zelo nasproten. Če
               želite strategiji ali pa racionalizaciji. Pač javnost ima to pravico. Dokument je bil
               praktično raztrgan in to pomeni samo, da je pomembno sporočilo za nadaljnje
               pogovarjanje. Ne za ukinjanje, ne za prepir, ampak za nadaljnji pogovor. Z javnostjo
               se manipulira, kar je povedal tudi kolega Vizjak, češ, da bolnišnice ne bodo
               ukinjene. Ne bodo ukinjeni ginekološko porodniški oddelki, ampak se bodo le združili
               z namenom večje dostopnosti in varnejše obravnave porodnic. Iz dokumentov je
               razvidno, da združitev pomeni prenos dejavnosti iz ene bolnice v drugo. <stage type="mag"/> (Nadaljevanje) Po čisto ZKP-ju ali zdravi kmečki
               pameti to pomeni ukinitev dejavnosti na enem področju, če se prenese na drugo.
               Povedano je bilo, da se racionalizacija izvaja zaradi premalo denarja, da delo v
               manjših porodnišnicah je, kar seveda zamerim gospodu, ki je z nami, botično(?),
               botično delo, vrtičkarstvo v slabšalnem pomenu besede. Kar pomeni dokaz tistega, kar
               sem rekel prej. Degradacijo in ponižujoč odnos do dela kolegov, vaših kolegov v
               manjših bolnišnicah pa če hočete ali ne, temu je tako.</p>
               <p>Pri pripravi pomembnega dokumenta, kot je racionalizacija mreže porodnišnic in
               strategija razvoja, niso pa mi dokažite drugače, sodelovali predstavniki drugih
               strok, ekonomisti, pravniki, sociologi. Jaz si ekonomske racionalizacije kolegice in
               kolegi, spoštovani gospodje, da ne boste rekli, da nisem mogoče tako, mogoče me ne
               boste sprejeli med kolege in kolegice, ampak sem vaš sodržavljan, jaz si ne
               predstavljam ekonomske racionalizacije brez sodelovanja ekonomistov in pravnikov. Da
               ne boste rekli, da govorim na pamet nekaj argumentov s katerim dokazljivo hočem
               povedati in nasprotovati strategiji ali pa racionalizaciji zapiranja porodnišnic.
               Prvi je strokovnost in varnost obravnave porodnic in novorojenčkov. Dejstvo. Kazalci
               kakovosti preko perinatalnega informacijskega sistema, po analizah kažejo, da je delo
               v manjših porodnišnicah na visoki strokovni ravni. To je dokaz, to ni domneva.
               Drugič. Te kazalce so pripravili poznavalci porodniške dejavnosti in ne laiki.
               Tretjič. Kazalce je potrebno primerjati po zdravnikih v porodnišnicah, ne pa po
               porodnišnicah. Četrtič. Pod točko strokovnost in varnost. Premeščanje zahtevnih
               bolnic v terciarne ustanove, razlog ni najbrž že v manjši strokovni izkušenosti,
               temveč v namenu delitve dela v našem zdravstvu in ustanovitvi tovrstnih zdravstvenih
               zavodov. Še vedno smo pri strokovnosti in varnosti. V porodnišnici sodelujejo dolga
               leta zdravniki iz primarnega nivoja, kakor tudi iz terciarnega nivoja, kar zagotavlja
               kontinuiteto obravnave nosečnic in porodnic ter prenos znanja iz terciarnega nivoja,
               kar pa je popolnoma v skladu s smernicami ustanovitve in financiranje tudi terciarnih
               centrov. In zaključek točke 1., strokovnosti in varnosti. Zaradi varnosti porodnic in
               novorojenčkov ni razlogov za racionalizacijo omrežja porodnišnic. Drugi razlog.
               Ekonomska vzdržnost porodniške in ginekološke dejavnosti. Primerjalna in stroškovna
               analiza na področju posameznih porodnišnic niso opravljene, vendar lahko iz
               rezultatov poslovanja, govorim rezultatov poslovanja, ne domnev, posameznih bolnišnic
               povzamemo, da so večje ustanove dražje, nepregledne in težje obvladljive. To ni moja
               trditev, to so rezultati, ki so dani na vpogled vsem. Premeščanje bolnic v terciarne
               ustanove. Še enkrat, da so te ustanovljene z namene obravnave najzahtevnejših
               bolnikov, za kar so tudi financirane in zato ne more biti razlog ekonomske
               nevzdržnosti manjših ali slabšanja stanja terciarja.</p>
               <p>Naslednjič pod točko 2 ekonomske vzdržnosti. Organizacija in delo v manjših
               bolnišnicah je popolnoma drugačna kot v večjih in se odraža na večih področjih. Na
               področju kadrov, opreme in prostorov. Na področju kadrov. Ti kadri, ki so tam na
               razpolago so koristni in koristijo za več dejavnosti. Na področju opreme. Oprema se
               koristi v več dejavnostih. Na področju prostorskih resursov. Ti so na razpolago, ni
               potrebno dodatnih investicij v smislu <stage type="mag"/>
               (nadaljevanje) resursov, ti so na razpolago, ni potrebnih dodatnih investicij v
               smislu novogradenj in so na razpolago za več dejavnosti. Organiziranje dežurne
               službe, ne zdravstveni delavci, povečanje reševalnih timov, samo v Zasavju na primer,
               če bi se zgodilo to kar želite bi bil potreben dodaten tim za nujne prevoze nosečnic
               in porodnic kar se ocenjuje na dodatne stroške v višini tristo petdeset tisoč evrov
               in še posebej seveda reševalno vozilo, kar seveda za mene ni racionalizacija in
               zmanjšanje stroškov. Dokazljivo, to niso domneve.</p>
               <p>Argumenti pod točko 3., učne baze za zdravnike, specializante, babice in drugo
               zdravstveno osebje. Sedanji sistem specializacije zdravnikov in strokovnega
               praktikuma babic je naravnan tako, da se samo prvi del specializacije zdravnikov
               opravlja v manjših bolnicah nato pa v večjih centrih. Naloga terciarja je, da skrbi
               za izobraževanje oziroma prenos znanja na sekundarni nivo. Naloga zdravstvenih
               zavodov pa je, da skrbijo za kroženje kadra v smislu pridobivanja dodatnih znanj
               česar ne bo ob načrtu, ki ga vi imate.</p>
               <p>Četrti, psiho-socialni vidik. V manjših porodnišnicah se upošteva, ker imajo na
               razpolago vse potenciale, torej psiho-socialni vidik. V večjih porodnišnicah, ob vsem
               spoštovanju zaradi velikih količin dela prihaja do neosebnih stikov in do rojevanja
               po, ob vsem spoštovanju še enkrat, tekočem traku.</p>
               <p>Prometna infrastruktura, ne bom govoril, ker je brez veze govoriti, če vam rečem
               samo, da je Trbovlje v luknji ki jo loči na vse konce in kraje, sever, jug, vzhod,
               zahod, petindvajset kilometrov slabih cest, v slabih vremenskih razmerah pa
               nedostopnost, ki nima povezave z, ne samo Trbovlje, Zasavje, petinštirideset tisoč
               ljudi, z avtocesto, levo, desno, sever, jug petindvajset in več kilometrov, da do tja
               prideš. Saj jaz vem, lahko se znajdete pa rečete naj prometno ministrstvo uredi ceste
               pa bomo mi potem lahko ukinili bolnico samo to ni rešitev.</p>
               <p>In enakomerni regionalni razvoj, o tem pa ne bom govoril ker vsi govorimo o
               enakomernem regionalnem razvoju ob tem, da se center, torej da se Slovenija začne v
               Postojni in konča na Trojanah. Vse kar je pa levo in desno, severno in južno pa za
               nekatere politike žal ne obstaja več. Ampak to ne sodi v ta resor.</p>
               <p>In za konec konkretno, izkušnje in znanje manjših porodnišnic, ekipo, ki je
               pripravila elaborat in strategijo kolikor je meni znano niso sestavljali in v njej
               niso sodelovali predstavniki ali dovolj predstavnikov manjših porodnišnic iz splošnih
               bolnišnic, ki bi lahko kvalificirano sooblikovali dokumente. Kar se tiče drugih
               držav, jaz še enkrat pravim, da sem Slovenec in živim v Sloveniji in me zanima samo
               kaj se tukaj pri nas dogaja ob sodelovanju z drugimi, če drugi sodelujejo z nami... V
               elaboratu so upoštevane samo tiste izkušnje, ki govorijo v prid racionalizacije, mi
               pa poznamo tudi druge države, ki podpirajo ustanavljanje manjših porodnišnic in
               manjših ginekološko porodniških oddelkov o katerih seveda govora ni. Da pa manjše
               porodnišnice prednosti imajo seveda ni za zaslediti v temu elaboratu, prakse je
               seveda dovolj. Nedopustno je da pa bomo začeli v krizi, ki jo ima cel svet varčevati
               na področju zdravstva, na področju dostopnosti do kvalitetnih in varnih zdravstvenih
               storitev. Poznavalci tega področja dobro vedo, da je v takšnih situacija potreba po
               zdravstveni pomoči še večja in da je težje dostopna za vse prizadete. Še posebej pa
               je nedopustno, da se je začela racionalizacija na tistem področju, ki zagotavlja
               obnovo in rojstvo in nadaljnji razvoj človeštva. Ustrezna organizacija dela vsake
               pore zdravstva bi prinesla veliko večje finančne učinke kot pa združevanje financ,
               kadrov in opreme štirih porodnišnic zelo konkretno. Veliko lažje je ukiniti štiri
               nemočne porodnišnice kot pa racionalizirati močne in velike bolnice.</p>
               <p>Pri sprejemanju dokumentov ne morete in nimate pravice izključevati lokalnih <stage type="mag"/> (nadaljevanje) skupnosti, lepo ali pa grdo.
               Prebivalci živijo v posameznih okoljih, ki rabijo zdravstvene storitve in imajo do
               njih pravice, ker jih tudi plačujejo. In statistika, gospe in gospodje, ne more biti
               tista, ki bo določila da ljudje jemo segedin golaž ob tem,d a eni jedo zelje drugi pa
               meso. In bog ne daj, da bi takšne primerjave kot jih lahko vlečemo iz vsega v temu
               programu namesto na rojstvo, da bi jih zrcalno preslikavali na mortaliteto. Kar
               pomeni, da po statistiki, če ne bo umrlo dovolj ljudi bomo poskrbeli, da jih bo.
               Toliko, hvala lepa.</p>
            </sp>
            <sp xml:id="SDT5-OZZ-Nujna-019-2011-01-28.sp27">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod Barovič, jaz se opravičujem, prosim za korektnost, vsak bo lahko z
               dodatnimi argumenti... .../Oglašanje iz klopi./... Ali lahko, gospod Barovič in
               gospod Cerar, jaz sem odgovoren za vzdrževanje poteka tega seje in bi res prosil za
               kulturno ravnanje in spoštovanje do različno mislečih. Gospod Bogovič ima besedo,
               naslednja je gospa Julijana Bizjak Mlakar.</p>
            </sp>
            <sp xml:id="SDT5-OZZ-Nujna-019-2011-01-28.sp28">

               <speaker>FRANC BOGOVIČ:</speaker>

               <p>Lep dober dan vsem skupaj in lep pozdrav minister vam, vaši ekipi, spoštovane
               kolegice in kolegi. Oprostite, mislil sem, da mi ne bo potrebno ampak gospod Kenda,
               ker ste v piarovskem dobrem članku na prvi strani povedali kako smo s poslancem
               Vizjakom o vas govorila v Brežicah kamor ste bili vsi skupaj povabljeni pa niste
               imeli časa naj pojasnim kaj sem dejal in v kakšnih okoliščinah sem dejal.</p>
               <p>Dejal sem to, da sem pričakoval in cenim doktorja, zdravnika, vsakega strokovnjaka in
               da bi pričakoval najprej en kulturni dialog. Da ne bi pričakoval nikoli, da nekdo za
               dvajset tisoč žensk reče, da so to "požajfane" mamice, danes so bile malo omiljene,
               zelo cinično rečeno, nesrečne mamice. Te mamice niso bile vredne sprejema nikogar od
               vas takrat, ko so želele zvedeti za kaj gre. V okoliščinah, kot ste dejali, da je
               problem tisti, ki živimo v jugovzhodnem delu Slovenije problem petnajstih centimetrov
               med levim ušesom in desnim ušesom in v tem, ko ste si sedaj tudi vi dovolili, da
               sodite kje se je ustavil kulturni nivo gospodu Vizjaku in meni lahko samo še enkrat
               potrdim, da sem dejal takrat, da takšno početje in takšne besede ne sodijo
               intelektualcem ampak sodijo predvsem primitivnim ljudem. In to lahko še enkrat tudi
               na temu javnemu mestu povem in tudi danes je bilo veliko tega izrečenega, da lahko v
               nivoju tudi kulturnega nivoja enega ali drugega sodijo drugi.</p>
               <p>Toliko za začetek pa ne želim te polemike voditi, tudi nisem se odzval na članek in
               se ne bi, če ne bi danes še enkrat v svojem stilu to še enkrat povedali.</p>
               <p>Najprej želim reči to, da sem kot, agronom sem po izobrazbi, trinajsto leto župan,
               oče treh otrok in glede na to, da opravljam te javne funkcije sme marsikakšen podatek
               prebral in zame je bilo vedno znano, da je Slovenija po področju porodništva,
               ginekologije ena najbolj urejenih držav z najboljšimi podatki. Zato moram reči, da me
               je to kar se je zgodilo sedaj in na kar je opozoril že kolega Barovič, ko vi sedaj iz
               zdravstvenih vrst govorite, da kdo obsoja vaše delo, vaše kolege... Oprostite kolegi,
               to delate sami. In v teh sodbah o varnostih, nevarnosti laiki lahko razumemo to, da
               je potem to početje nevarno, kljub temu da poznam podatke za brežiško porodnišnico
               katera je zelo blizu in jaz bi prosil, da... Oprostite nevarnost koliko mora biti ob
               porodu in vse te zadeve. Tako da ta zadeva, če kdo lahko povleče zaključke se
               povečajo iz teh vaših zadev, ker v svojih analizah omenjate to kot neko grožnjo
               varnosti. In jaz teh podatkov nimam, tudi pozanimal sem se in tudi v teh poročilih,
               ki so tukaj napisana nikjer ni nekega znaka, da so te male bolnišnice s kakšnimi
               slabšimi podatki kar se tiče varnosti porodnic in pa tudi otrok. Tako da z moje
               strani eno, mislim da prav govorimo in da tudi do vaših kolegov to ni zelo
               korektno.</p>
               <p>Danes smo slišali tukaj neke normative. Jaz moram reči, da jaz resnično nimam
               nobenega razloga <stage type="mag"/> (nadaljevanje) niti
               vedenja, da bi oporekal tem normativom, najbrž držijo kar ste povedala gospa. Vendar
               na koncu smo videli, rabimo šest porodnišnic na osnovi številke porodov, štiri na
               osnovi dvojčkov in pa carskih rezov. Oprostite, bom tako laikom tudi povemo svoje in
               tudi jaz sem bil ves čas tiho pa bi lahko marsikdaj komu repliciral, kot ste vi
               poskušali. In v temu delu je nekaj kar lahko beremo med vrstnicami tega elaborata in
               kar ni kaj očitati tistim, ki ste pripravljali to zadevo vendar je cela stvar
               postavljena v širši kontekst, cela zadeva je postavljena v kontekst reorganizacije
               zdravstva na sekundrani ravni v Sloveniji. Doktor iz Trbovelj je zelo lepo povedal
               kako so skombinirani ti ljudje in če se boste lotili danes ginekologi, jutri pediatri
               tretjič nekdo na takšen način je to stvar, ne vem enega mandata, dveh, ne vem kako
               hitro bo ta vlak zdrvel, ko bo na koncu ugotovljeno, da rabimo še dve, tri
               bolnišnice. In v temu primeru in tudi v primeru Brežic je zelo jasno, da če želimo
               med pediatri tudi neke strokovnjake in širše tudi ti ljudje kombinirajo.</p>
               <p>In tukaj mislim, da imate minister osnovni problem, da je prav, da se lotimo na
               takšen način. Najbrž bo tudi potrebno nekaj storiti na temu nivoju vendar na koncu pa
               tisti, ki oprostite, prihajamo iz teh lokalnih okolij ne moremo pristajati na ta
               parcialni pristop, ki nam bo danes pobral ta del, drugi dan bo potreba doktorjev ali
               pa direktorjev bolnišnic bodo ugotovili, da nimajo več za popolnitev drugih ekip,
               tretji dan za tretje in je konec zdravstva na sekundarni ravni v neki regiji. In ta
               regija na robu s Hrvaško in v temu okolju jaz mislim, da neko zadevo rabi. In jaz
               mislim, da tukaj morate iti z malo manjšim tempom, pozdravljam da na takšen način,
               kot ste se strokovno lotili te zadeve se lotite tudi ostalih področij in na koncu
               vidimo kaj se bo v katerem delu Slovenije odvijalo. Jaz vem, da v
               .../Nerazumljivo./... gremo vsi z veseljem in še kam drugam vendar ta pot, ki ste jo
               obrali je bližnjica, ki ima lahko zelo slabe posledice za nekatera okolja. In okolje,
               ne vem, kot je naše, sam sem bil omenjen in to čutim te podtone v temu članku kot nek
               lokalni politik ampak ta lokalni politik je skupaj z občinskim svetom predlagal in
               dal bolnišnici Brežice oseminsedemdeset tisoč evrov za postelje za otroke. Zato, ker
               želimo sodelovati v tej mreži, želimo imeti to osnovno pravico do dobre zdravstvene
               nege ne samo na temu področju, na celotnem, nekje blizu. Kot sem pa že dejal, razumem
               da če se boste celote lotili ne bo vse tak kakor je bilo pred šestdesetimi leti kot
               radi rečete, bojim pa se, da je ta zadeva... In ena stvar je pripravljena v kolikor
               to realizirate potem za seboj po moji laični presoji cel kup nekih zadev.</p>
               <p>In oprostite, ko ste dali to primerjavo z drvečim vlakom bom, jaz sem dobil
               asociacijo na Titanic, tam je bil kapitan, ki je imel malo časa pa veliko željo priti
               čim prej v Ameriko in je imel zelo pridne kurjače, tudi vi jih imate na temu
               področju. Kje je Titanic končal, vemo. In resnično mislim, da bi bilo prav, da to
               vožnjo upočasnite in da pripravite celovit pristop ni gremo naprej.</p>
               <p>Zelo me je zbodlo gospa, ko ste napisali, reorganizacija bo možna le če bo
               organizacija in financiranje prevzelo Ministrstvo za zdravje. Bojim se da tukaj še
               kaj več od tega o čemer smo zdaj govorili. Zelo podrobno sem se tudi o temu vprašanju
               pozanimal z ljudmi, ki delujejo v zdravstveni blagajni, tisti, ki govorijo o denarju.
               Ti ki ta sredstva odrejajo so mi zelo jasno povedali, to kar se je tudi dalo
               prebrati, da so porodi na celo enaki zato ker ta doktor dela še kaj drugega, ne samo
               to. Zelo jasno mi je bilo rečeno tudi to, da je na nek način čutiti intenco po, ne
               vem, dati roko na to blagajno. Ali to pomeni, da zdaj zdravstveno blagajno prenašamo
               iz zavoda na ministrstvo? Če mora imeti organizacijo in financiranje ministrstvo, to
               ima danes Zavod za zdravstveno zavarovanje. In bojim se da, ne bi rad ne pokojninske
               niti zdravstvene blagajne predal kapitanom, ki bi bili na drvečem vlaku ali pa na
               drvečem Titanicu. In naj bo ta zadeva v miru, kot minister ste dobili veliko podporo,
               moj glas, cenim vaše delo, tudi mislim, da se zadeve prav lotevate je pa bilo
               zanimivo, da ste bili eden redkih ministrov, ki ste dobili tako glas od levih kot
               desnih, mogoče imate pa čas to v dveh mandatih narediti in da je dve leti prekratek
               rok in da v miru in celovito to reformo izpeljete.</p>
               <p>In glede na vprašanja in pa na to dokaj nestrpno debato, ki poteka naj povem še to
                  zakaj<stage type="mag"/> (nadaljevanje) smo nekateri tako
               občutljivi, ki prihajamo iz lokalnih okolij? Na podoben način se srečujemo iz dneva v
               dan in imeli smo tukaj nekaj dni nazaj debato o policijskih opravah, ista zgodba, po
               neki matematiki. Kljub temu, da imamo Zagreb zadaj je ta zadeva... Simptomatično je,
               ker je tudi z nekim intelektualnim delom povezano na Ministrstvu za visoko šolstvo
               javno ustanovljena fakulteta za energetiko, ki najbrž sodi v to okolje čeprav je neko
               ruralno dol na vzhodu ampak energetike smo si nakopali dol v to okolje. Občina je
               vložila do zdaj pet milijonov evrov v dve fakulteti, logistiko pa energetiko za
               katero mislimo, da jih je prav imeti v temu okolju ampak kaj se nam zdaj dogaja?
               Minister za visoko šolstvo spreminja uredbo glede na to, da je bila to da je bila to
               fakulteta z malim številom študentov, da še ni imela diplomantov logično, ker ni bilo
               do tretjega leta, ukinja toliko kot ste imeli lani imate dovolj za naprej. In pridemo
               v letošnjem letu da če želim to fakulteto imeti kjer smo štirideset štipendij
               zagotovili v gospodarstvu dobimo tristo sedeminsedemdeset tisoč evrov iz Ministrstva
               za visoko šolstvo, ob proračunu milijon devetsto sedemdeset na dveh lokacijah. In,
               oprostite, tega pristopa se enostavno .../Nerazumljivo./..., če jih zdaj tako
               imenujete ali pa jih tako obravnavate, ne moremo dovoliti in mislim da je prav, da se
               o tej zadevi celovito pogovorimo.</p>
               <p>Mislim, da so povsem nepotrebni ti visoki toni, ki so bili izrečeni danes tukaj, ki
               se izrekajo v različnih intervjujih. In oprostite, če si te žogice mečemo, ne vem,
               mogoče pa imamo tud politiki problem, da imajo najboljše plačani zdravniki dve plači
               premierja v enem mesecu. Ne vem, mogoče je tudi tukaj potrebno spremeniti ,mogoče
               imamo tudi mi kakšen komentar na delo vaše predsednice zdravniške zbornice, ki govori
               skozi zobe. Te govorice enostavno ne moremo sprejemati in prosim, da se spustimo vsi
               skupaj korak, dva nazaj in da se resnih odgovornih stvari lotimo na ta način, da bomo
               prišli do nekega rezultata, ki bo dober za vse. Jaz verjamem, da je dovolj razuma, da
               niso samo čustva v teh debatah, imam pa takšen občutek tudi, da je včasih tukaj nek
               občutek večvrednosti zelo prisoten, to pa že bolj predpisujem čustvom kot pa racio.
               Tako da jaz bi prosil, da mirno, odgovorno in da celotno reformo damo na mizo in v
               okviru javnih financ, ki jih imamo tudi te zadeve pokrijemo. Jaz sem prepričan, da
               bodo spremembe potrebne vendar imejmo sliko kot celoto na mizi in takrat potegnimo
               potezo. Hvala.</p>
            </sp>
            <sp xml:id="SDT5-OZZ-Nujna-019-2011-01-28.sp29">

               <speaker>PREDSEDNIK LJUBO GERMIČ:</speaker>

               <p>Hvala lepa gospod Bogovič. Seveda se trudim in poskušam peljati razpravo tako, da je
               spoštovanja vredna vsakemu za vsakega sogovornika. Seveda pa je včasih to mogoče tudi
               težko doseči. Je pa to želja in apeliram tudi na vse, da ko smo sogovorniki in ko smo
               govorci in naslavljamo svoja stališča, ki zadevajo tudi koga drugega, da smo pri temu
               obzirni in korektni.</p>
               <p>Dajem besedo gospe Julijani Bizjak Mlakar, naslednji gospod Cukjati. Prosim.</p>
            </sp>
            <sp xml:id="SDT5-OZZ-Nujna-019-2011-01-28.sp30">

               <speaker>MAG. JULIJANA BIZJAK MLAKAR:</speaker>

               <p>Hvala lepa za besedo.</p>
               <p>Sama bi z veseljem podprla strategijo tako kot se imenuje, za racionalizacijo mreže
               porodnišnic v Sloveniji, če bi v tej strategiji obstajali kakšni argumenti, da bi jo
               lahko podprla. Ker ni skrivnost, da sem tudi sama bila med tistimi, ki smo podprli
               gospoda Marušiča za to, da je postal minister za zdravje vendar pa je potrebno glede
               tega kar je v strategiji pa tudi glede samega pristopa kar nekaj stvari povedati,
               torej te stvari, zaradi katerih nisem prepričana, da je to ta pot, ki se je zdaj
               zastavila na takšen način, brez argumentov trenutno še, da je prava pot.</p>
               <p>Najprej samo dejstvo, da se je dvignila civilna družba in da se je zdaj na nek način
               očita, da to ni bilo mišljeno na ta način, torej da se ukinjajo porodnišnice temveč,
               da gre samo za racionalizacijo, nekaj kar mi, čeprav imamo tudi visoko izobrazbo ali
               pa še kaj drugega, nismo zdaj sposobni razumeti kakšen bo pravzaprav rezultat te,
               torej kakšni so pravzaprav cilji te strategije.</p>
               <p>Torej samo zdravstvo temelji na zaupanju, to kar se pa dostikrat sliši iz ust<stage type="mag"/> (nadaljevanje) nekaterih zelo odgovornih, torej
               nekaterih predstavnikov s področja zdravstva, ki so na najbolj odgovornih mestih pa
               ne daje tega zaupanja. Torej marsikakšne izjave niso primerne in tudi to kar smo
               danes slišali od nekaterih marsikaj ni bilo na primernem nivoju kar bi lahko dvignilo
               zaupanje sploh do zdravstva in mislim, da to potrebujemo, če bomo hoteli katero koli
               politiko izpeljati. Tudi se ne strinjam, da se ne definira ciljev jasno in se poskuša
               s pomočjo spremembe terminologije ublažiti to ali pa spremeniti cilje ker namreč že v
               začetku torej že pod prejšnjim ministrom Miklavčičem je bilo jasno dano vedeti, da so
               nekatere bolnišnice, majhne bolnišnice na udaru za praznitev programov, za bolnišnico
               za nego. Druga varianta, ki jo je tudi že prejšnji minister omenjal je bila to, da
               naj bi se te bolnišnice prodale nekim zasebnikom in naj bi se tam ustvarile neke
               butične bolnišnice za zdravljenje tujcev, kar naj bi prineslo velike denarje...
               Skratka, nič se ne čudim, da se civilna družba dviguje na to in hkrati tudi, če
               pogledamo samo ta dokument iz 23. 9. 2009 z naslovom, to je tudi delovna skupina
               Ministrstva za zdravje, naslov dokumenta Racionalizacija mreže porodnišnic v
               Sloveniji, tudi tukaj je dokaj jasno napisano, če se ukine porodnišnica Brežice se
               poveča število porodov v Celju za toliko, v Ljubljani za toliko, v Novem mestu za
               toliko, če se ukine porodnišnica Jesenica in tako naprej.</p>
               <p>Skratka, to so stvari, ki so na nek način upravičeno razburile tudi civilno družbo,
               da se želi vključiti v te procese in povedati, da so tudi oni tam in prav je, da se
               ve, da so tam in da je ministrstvo, da je vsaka politika dolžna sodelovati in
               upoštevati tudi mnenje civilne družbe. Takšno je tudi stališče svetovne zdravstvene
               organizacije. In ljudje s posameznega področja morajo dobiti odgovore na to kar jih
               zanima kar smo tudi danes slišali in njih zanima ali bodo ženske po tej strategiji še
               lahko rojevale v Trbovljah, Brežicah, Kranju. In tukaj je potrebno jasne odgovore, in
               pravico imajo do teh jasnih odgovorov.</p>
               <p>Skratka gre za zaupanje, če hoče politika izvesti neki projekt potem morajo imeti
               ljudje vanjo zaupanje. Zdaj tukaj kar se je pokazalo danes je pa tudi to, da gre tudi
               za neenotnost stroke in tudi to zmanjšuje zaupanje namreč 5% ginekologov, v glavnem
               kot slišim iz velikih porodnišnic, Ljubljane, postavlja neko strategijo in to je
               stroka, ostali ginekologi naj bi pa ne bili stroka. Vsaj iz teh izjav je približno
               tako slišati in to je težko sprejeti. Posebno še, ker ta stroka misli, da tisto kar
               se odločijo, kar je njihovo mnenje, da je to že hkrati tudi postulat in da zato, ne
               potrebuje nobenih dokazov ampak enostavno postavi svoje predloge kot cilj neke
               strategije brez da bi bila narejena kakšna analiza, ki bi dokazovala, da če je
               število porodov tisoč ali več, da so potem posegi varni, če je pa prodov osemsto ali
               dvesto ali pa pesto, potem pa to ni več varna porodnišnica. Torej takšna analiza bi
               morala biti narejena, da bi lahko tudi jaz, kot političarka, pa ne samo političarka
               imam tudi izobrazbo iz ekonomije pa sem tudi matematičarka in končno tudi na področju
               zdravstva sem habilitirana za višjo predavateljico, skratka, da bi lahko javnost in
               tudi politika bila prepričana, da tisto kar je postavljeno kot postulat v tej
               strategiji, da ima tudi neko trdno osnovo.</p>
               <p>To je najmanj kar lahko pričakujemo od neke strategije vendar v tej strategiji tega
               ni. Torej ni dokazov, obstajajo pa analize, ki so pa na znanstveni osnovi narejene.
               Med drugim tudi ta analiza kjer so <stage type="mag"/>(nadaljevanje) sodelovali slovenski strokovnjaki slovenske Akademije znanosti
               in umetnosti iz Instituta za medicinsko vedo in v sodelovanju z Mestno občino
               Ljubljana, ki je res iz leta 1998, ampak stvari, ki so znanstveno dokazane in kjer se
               je pač ugotovilo tudi rezultate iz drugih okolij tudi iz Francije, da obstajajo
               analize, da če je čim manjša porodnišnica rezultati kakovosti so boljši, seveda tukaj
               je sedaj vprašanje tudi tega, na kakšen način je obravnavana patologija v velikih
               bolnišnicah, torej, na kakšen način je to obravnavano, ampak tukaj zadaj morajo biti
               strokovni, znanstveni dokazi, kaj je res in kaj ni res, ne more se to samo
               postavljati in reči, zato ker smo mi tukaj v Ljubljani ali ne vem kje, ker smo
               nadstroka pa nam ni potrebno dokazovati naših trditev. To je potrebno dokazovati.
               Tisto, kar pa obstaja trenutno se pa ugotavlja, da ni tako kot je tukaj v strategiji
               zastavljeno in postavlja dvom tudi v dvom tudi v te cilje te strategije.</p>
               <p>Po drugi strani je izjemno pomembno tudi to, da v tej strategiji, da manjka nekaj
               takih bistvenih stvari. Na primer, maternalna umrljivost je samo omenjena, da je
               nekaj čez 15, torej, 15 smrti mater ob in po porodu na 100 tisoč rojstev, živorojenih
               otrok. Če pogledamo, kaj to pomeni. Tukaj ni izpostavljeno, da je to kakšen hud
               problem, po drugi strani pa imamo nekatere analize, ki so bile narejene, raziskave,
               ki so to postavile kot hudi problem v Sloveniji. Namreč, takšna maternalna
               umrljivosti postavlja Slovenijo na raven Albanije, Savdske Arabije. Ko sem šla
               gledati v podatke svetovne zdravstvene organizacije za leto do 2009 je tudi
               maternalno umrljivost enaka 15, za leto 2006 je pa 6, kar je pa bistveno bolj ugodna.
               Tukaj ima tudi neko raziskavo Irene Kirar Fazarinc in Dunjo Obrsnel Kveder,
               maternalna umrljivost v Sloveniji je še vedno problem. Za Albanijo je podatek za leto
               1999 13.81 ta stopnja, za Slovenijo 17.31. Da v neki taki študiji, taki strategiji,
               ta kritičen kazalec niti omenjen ni. Ali so res izpostavljeni pravi problemi? Torej,
               tukaj se mi postavlja to vprašanje, ker mislim, da je to stvar, ki bi pa morala biti
               v neki taki študiji. Po drugi strani pa vemo, da imamo take probleme, ker nam
               ginekologi zahajajo v zasebni sektor in je tudi zaradi tega pomanjkanje ginekologov.
               To, kaj je s problemi mešanja javnega, zasebnega na področju ginekologije tudi ni
               ničesar o tem v strategiji. Da, ne omenjam, da ni analiz narejenih, kaj pomeni za
               dostopnost in kakšne bodo posledice tudi na maternalno umrljivost, če pride do teh
               sprememb, ki so predlagane.</p>
               <p>Naslednje stvar, ki jo lahko opazimo iz te strategije je pa to, da sami te
               strokovnjaki ugotavljate na marsikaterih mestih, da gre za neprimerne metodologije,
               za napačne, nezanesljive podatke, na strani od 13 do 15., imate polno takih podatkov
               in vsi so nezanesljivi. Lepo vas prosim, mi smo v dobi informatike, če stroka ne more
               urediti niti tega, potem mislim, da bi moral minister za zdravje pa res ukrepati. Teh
               ukrepov, teh predlogov sprememb tega ni v tej strategiji, so pa to resne stvari, na
               katere bi bilo potrebno opozoriti.</p>
               <p>Tako da mislim, da je potrebno to analizo resnično narediti. Pogledati tudi, kaj je s
               stroški, tudi danes <stage type="mag"/>(nadaljevanje) smo
               slišali, da so v malih porodnišnicah, torej, da so te bolj varčne. To se pravi, sama
               bom z veseljem podprla strategijo, ki bo pomenila resnično večjo varnost, ki bo
               resnično pomenila večjo kakovost, ampak z nazivom me ne bo nobeden prepričal v to, da
               bom to sprejela apriorij samo, zaradi tega, ker je nekdo znan ginekolog, ker ima neki
               naziv. Jaz mislim, da mora tako kot vsak profesor dokazati, da je nekaj res, se mora
               tudi tukaj dokazati, da te stvari resnično držijo in da je, potem taka strategija
               tudi opravičena. Torej, dokažite, da je 800, 900 porodov v neki bolnišnici nevarnih,
               1200 pa pomeni varno porodnišnico. To so stvari, ki jih bo pač treba dokazati, da
               bomo nekateri poslanci, potem lahko res rekli, smo za to. Tak način je pravi. Tudi
               civilno družbo upoštevati, mislim da je to normalno, poglejte si dokumente svetovne
               Zdravstvene organizacije, spremembe se delajo na ta način, da se javnosti točno pove,
               kaj se hoče doseči, da se ji predstavi vse strokovne argumente in da se, potem tudi
               javnost na osnovi tega, sem prepričana, da bo, potem sprejela tudi te argumente, če
               se bo pokazalo, da to res drži. Upam, da bo tukaj prišlo do novih analiz, sprememb,
               da bodo, potem opravičevale tako strategijo. Trenutno pa tega ni narejenega. Hvala
               lepa.</p>
            </sp>
            <sp xml:id="SDT5-OZZ-Nujna-019-2011-01-28.sp31">

               <speaker>PODPREDSEDNICA MAG. ANDREJA RIHTER:</speaker>

               <p>Hvala lepa, kolegici. Predsednik nas je zapustil za nekaj trenutkov. Kolega Cukjati
               je na vrsti, potem pa bom sama razpravljala.</p>
            </sp>
            <sp xml:id="SDT5-OZZ-Nujna-019-2011-01-28.sp32">

               <speaker>FRANCE CUKJATI:</speaker>

               <p>Hvala za besedo. Najprej naj izrazim veselje, da je vendarle prišla do besede tudi
               mlada gospa iz Brežic, ki je v imenu uporabnikov spregovorila, iskreno in iz srca.
               Ker, zavedam se, da je vsa zdravstvena služba, zaradi uporabnikov namenjena
               uporabnikom in tudi vsa naša razprava in tudi vsa stroka je namenjena
               uporabnikom.</p>
               <p>Gospoda ministra razumem, da je pred težko nalogo in sicer vstopa v tisto področje,
               katerega do sedaj je marsikateri minister poskušal pa ni naredil koraka in sicer
               določanje mreže na sekundarni ravni. To mu zakon omogoča, nalaga. Ministru se ne bi
               bilo potrebno z nikomur posvetovati tudi ne v Državnem zboru, brez Državnega zbora,
               tako zakon pravi, določi mrežo javne zdravstvene službe na sekundarni ravni, to se
               pravi, bolnišnice. Minister je sicer povprašal stroko, to je zelo dobro. Pri stroki
               je seveda jasno potrebno prisluhniti vsem strokovnim institucijam, ki so
               institucionizirane v razširjenih strokovnem kolegiju, zdravstvenem svetu in podobno,
               vendar je tukaj potrebno reči, da to ne zadošča. Namreč, izhajam iz predpostavke, da
               danes govorimo o problemu, ki ni problem velikih bolnišnic, ampak gre za podeželske
               bolnišnice. Da se vedno dogaja in se bo verjetno tudi kasneje dogajalo, da bodo
               komplicirani, visoko tvegani primeri že v izhodišču napoti na terciarni nivo, jasno.
               Da danes govorimo, recimo, bobu bob, ne o združitvah, ampak o ukinitvah in da ti
               programi lahko leporečijo z združevanjem, ampak gre za prenos pacientov, pacientk in
               kadrov v <stage type="mag"/>(nadaljevanje) večje centre. Pri
               tej stroki me nekaj moti. In sicer, že 15 let poslušam problem ukinjanja porodnišnic,
               ali še več, 20 let, od takrat, ko se je začela Zdravniška zbornica pa smo preko
               zbornice kot generalni sekretar padel tudi v zdravstveno politiko. Tudi v času
               Bajukove vlade, ko sem bil sekretar na ministrstvu je moj kolega Zajec zelo načrtoval
               ukinjanje manjših porodnišnic, potem se je to nadaljevalo kar naprej, vedno pa me je
               nekaj motilo pri tem postopku, vedno in tudi danes me moti, in sicer, konkretni
               razlog, zakaj ukiniti, če upoštevamo, da je zdravstvena služba in so tudi
               porodnišnice namenjene uporabnikom, ne raznim velikim načrtom oblikovanih v centrih.
               In sicer, vedno se je pripravlja načrt v ministrskih kabinetih in v visoko strokovnih
               kabinetih, pika. To se pravi, v tistih sferah, ki izhajajo iz terciarne dejavnosti,
               kliničnega centra, itd. Jasno, da ta stroka ima svoj pogled, računice, svoje
               normative postavi, ki pa niso vedno življenjski in tudi vedno odraz iskrene volje
               narediti zdravstveno službo ljudem prijazno, dostopno, kvalitetno. Naj povem samo
               eden primer, ko sem jaz študiral medicino, verjetno se bo tudi kolega spomnil, takrat
               je veljalo pravilo, v splošni ambulanti se nič ne šiva, nobene rane, to se vse
               pošilja v klinični center, vsaj mi v okolju Ljubljane smo mi imeli taka navodila. Ko
               sem začel svojo prakso v splošni ambulanti v Šiški ni bilo v ambulanti nobenega
               materiala za šivanje ran, to ni bilo. Zakaj? Takrat je bil Klinični center še na pol
               prazen, nov in je bilo potrebno urgenci zagotoviti dovolj primerov, dovolj kirurgov,
               tako smo smatrali, mi smo bili veseli. Potem je pa prišla doktrina 20 let, da naj se
               preproste rane šivajo v splošnih ambulantah, smo veselo začeli. 20 let nazaj sem
               šival rane, vreznine, sklepov, itd., ne spomnim se, da bi kdaj imel kakšno težko
               zakomplikacijo, se ne spomnim. Ali je to strokovno, pa nisem vrhunski kirurg? To se
               pravi, na nekem nivoju ni potrebno biti vrhunski, terciarni strokovnjak, profesor, ne
               vem kaj, da vendarle dobro opraviš dejavnost v podeželski porodnišnici. Toliko o
               stroki, pa jo spoštujem.</p>
               <p>Če gledamo sedaj to stroko. Najprej, če vzamemo v roke racionalizacijo mrežo
               porodnišnic, do katere se je, ki je iz leta 2009, 23. september 2009, ta vlada je
               dala, ni bil on še minister, se je distanciral od tega dokumenta, vendar ta je bil
               edini dokument, ki je bil nam na razpolago, ko smo pripravljali zahtevo in odziv na
               tak pristop do mreže porodnišnic. Mislim, da tukaj ni nič takega, kar ne bi bilo
               upoštevanja vrednost oziroma kar ne bi bilo <stage type="mag"/>(nadaljevanje) dobro za prebrati, že na strani 4., pa piše, da v Evropi
               pomenijo porodnišnice, ki imajo manj kot 500 porodov na leto, da so tretirane kot
               male porodnišnice, torej Evropa ima te porodnišnice, pa ni nobenih slabših rezultatov
               kot pri nas, celo boljši rezultati glede zapletov, tudi to je dobro omeniti. Gospod
               minister se je od tega dokumenta distanciral in včeraj smo dobili na elektronski
               podlagi strategijo razvoja, ki je bila tukaj zelo dobro prikazana, ki vse mogoče
               rešuje, bolj celostno in pa tudi kar verjetno delno vpliva na problem, o katerem
               razpravljamo. Ta strategija razvoja in celostne ureditve ginekološke porodniške
               službe v zaključkih pravi takole med ostalim, da seveda je starostna struktura
               ginekologov na primarni ravni in tudi sicer zelo visoka 50 let, napoveduje se v tem
               tudi pomanjkanje ginekologov, kajti do leta 2014 se bo upokojilo 27% ginekologov,
               tako piše tukaj in da je treba omogočiti ginekologu, da bo lahko opravljal manjše
               diagnostične, operativne in terapevtske postopke, ki jih zna, je za njo usposobljen
               in ima za to ustrezno opremo. To se pravi tudi dodeljuje tem ginekologom več pravic,
               večji obseg dela, če so primerno opremljeni in imajo ustrezno usposobljenost. Kaj pa,
               če podeželska bolnišnica vse to ima, ali ne bo smela izvajati porodov? To se pravi
               tukaj je neka nelogičnost. V gradivu tudi oziroma iz celotnega konteksta tudi izhaja,
               bilo je tudi prikazano, da je pravzaprav velik problem oziroma v tem gradivu piše, da
               naj ginekologi, ki so na primarni ravni se vključijo v dežurstva, to mi zelo
               pozdravljamo, vedno smo bili za to, da se ojačajo dežurne ginekološke službe v
               porodnišnicah in to verjetno ne bo problem izpeljati, vendar tako, ta določba kot
               določba oziroma kot sklep, da naj se prenese čim več dela na nižjo raven to je v
               korist podeželskim porodnišnicam tudi te bodo lažje zagotavljale dežurno službo z
               vključevanjem ambulantnih ginekologov. Razumem pa, da je problem v velikih centrih
               prav, zaradi kadrovskega zagotavljanja. Podobno kot je bilo pri obravnavanju ran v
               splošni medicini, kjer je bilo poskrbljeno, da primere posrka klinični center, ki jih
               je takrat potreboval, tako mislim, da je tukaj v ozadju ključni problem, da pač
               veliki ginekološki centri posrkajo ne samo primere, ampak tudi kadre, ker jih
               potrebujejo, vendar zato na neki način razumem načrtovanje iz kabineta, iz struktur,
               ki jih sestavljajo visoki, to se pravi, terciarni porodniški centri, razumem, vendar
               tukaj manjka pri načrtovanju, sedaj pa prihajamo na politični nivo, pri načrtovanju
               mreže javne zdravstvene službe pri načrtovanju porodnišnic, ta pa mora zagotavljati
               še nekaj več. Torej, v vseh teh gradivih ni dokazal, da je strokovnost v podeželskih
               porodnišnicah <stage type="mag"/>(nadaljevanje) tako nizka, da
               bi jih bilo potrebno ukinjati. Nobenih dokazov. Tudi ni dokazov, da je porod v
               podeželjski porodnišnici toliko dražji, da bi zahtevalo načelo racionalizacije, da se
               jo ukine. Nasprotno, mi smo slišali, da je porod v podeželjski porodnišnici, recimo v
               Trbovljah, za 500 evrov ceneje kot v Ljubljani, 1590 in pa 1000. Ni nobenega
               oprijemljivega razloga, zato ne govoriti o racionalizaciji porodniške službe, razen
               če želijo visoki centri racionalizirati kader oziroma ga posrkati v svoje centre, ker
               bo pomenilo veliko podražitev zdravstvenega sistema, ne racionalizacijo v ekonomskem
               smislu, ampak samo v kadrovskem, recimo. Pri vsem tem pa manjka nekaj drugega, kar se
               izraža v nastopih in sicer, mene je zelo motilo, ko se je problematiziralo z izrazom,
               naša, namesto naše porodnišnice, potrebujemo varno porodnišnico. Ko se je začelo
               problematizirati zbiranje podpisov in izražanje želje prebivalstva, da ohranijo svojo
               porodnišnico, ki jo smatrajo kot našo, kot njihovo, mene to ne moti, če jo smatrajo
               kot svojo, jaz vidim v tem dobro stran, da ljudje na terenu svojo porodnišnico
               smatrajo kot svojo, je to njihova, saj to je najboljši izraz, najboljša legitimacija,
               da je ta služba namenjena njim, da jo sprejemajo kot svojo. Če bi porodnišnico iz
               Trbovelj selili oziroma ukinili, potem bi moralo biti vprašanje ekonomske
               racionalizacije ali pa strokovnosti zelo veliko bi moralo biti strokovnih napak in
               predraga bi morala biti dejavnost v Trbovljah, da bi kljub temu, da jo smatrajo za
               svojo jim vzeli. Vsi kabineti pozabljajo pri načrtovanju javne zdravstvene mreže in s
               tem smo se s takratnim sekretarjem, takrat sta bila dva, ki sta bila za bolnišnično
               dejavnost sva razhajala in nisva nikoli prišla skupaj. Mrežo je treba najprej
               oblikovati, da je ljudem blizu, da jo bodo sprejeli kot svojo. Jano, da je treba,
               potem upoštevati drugi element, to pa je, sredstva in stroko. Sredstva, ekonomika in
               stroka šele na drugem mestu. Seveda mora biti zagotovljena vsa strokovnost, ampak
               najprej se zavedati, da je ta služba namenjena ljudem. Tako da, bojim se, da se bo ta
               val nadaljeval pri centralizaciji dejavnosti, Evropa tega ne pozna, ne vem. V Nemčiji
               je na velikost Slovenije od 20 do 30 porodnišnic, ne samo 14. Naj omenim še to, da je
               na poslansko vprašanje o razpisih, vi veste, da se zadnja leta uveljavlja zelo dober
               razpis, ki ga izvaja Zavod za zdravstveno zavarovanje, to se pravi, pokojninska
               blagajna za dodatne storitve in sicer za storitve, kjer so največje čakalne dobe, v
               zadnjih letih je izstopala endroproteza kolka, operacija kile, operacija ožilja,
               krčne žile in operacija krpalnega kanala, tukaj so bili narejeni razpisi, kdor hoče
               dodatni program narediti, lahko naredi. Kaj se je zgodilo? Pri teh dodatnih storitvah
                  <stage type="mag"/>(nadaljevanje) so se cene nenadoma
               znižale in sicer od leta 2009 do 2010 so se znižale od 11 do 51%, cene storitev so se
               znižale. Ne vem, zakaj ne bi pri načrtovanju mreže in jaz se bojim, da se tudi v
               nadaljevanju ne bo upoštevalo vendarle pusti vsaki bolnišnici, tudi podeželski, neka
               svoboda, da se spoštuje želja oziroma pravica zavarovanca, da sam izbira zavod. Če
               bodo zavarovanci iz tiste kraja izbirali to bolnišnico, jo sprejeli za svojo, hvala
               bogu. Če bo seveda cena nebo višja kot v velikih zdravniških oziroma bolnišničnih
               centrih pa seveda strokovnost je, jasno, tukaj se zahteva in nič drugega, da se
               spusti tudi svoboda posameznih storitev. Namreč vedno, kadar se iz kabineta načrtuje
               mreža na sekundarni zdravstveni dejavnosti se vedno omenja, recimo bolnišnica Slovenj
               Gradec bo smela delati to in to, tega pa ne, pa se je vendarle tam razvila odlična
               urologija. Ne vem, zakaj ne bi neka bolnišnica neko specifiko, saj Slovenija ni
               velika, neko specifiko razvila in bi ji dali neko strokovno, podjetniško svobodo, da
               jo razvije, če ima seveda dovolj kapacitet oziroma če je za isto ceno pripravljena
               več in bolje delati.</p>
               <p>To plansko načrtovanje tudi pri porodnišnicah ne podpiram, če ne upošteva volje in
               želje prebivalcev, ki jim je bolnišnica namenjena in če ne pušča nekaj te svobode
               strokovne, menedžerske, medicinske. Namreč, medicina, ki je namenjena ljudem se jo ne
               da uravnavati po nekem starem, preživetem principu planskega gospodarstva, ki do
               vsake stvari podrobno naprej določi. Naloga stroke je, da postavi strokovne
               kriterije, ampak ne tako, da bo bolnišnica kvalitetna samo, če bo več kot 1000
               porodov, tega jaz ne sprejemam, dokler mi tega ne dokaže. Vendar je treba pri tem
               pustiti več svobode in spoštovanje volje tistih, ki jim je namenjeno.</p>
            </sp>
            <sp xml:id="SDT5-OZZ-Nujna-019-2011-01-28.sp33">

               <speaker>PREDSEDNIK LJUBO GERMIČ:</speaker>

               <p>Hvala. Malo dopolnitev. Gospod Cerar.</p>
            </sp>
            <sp xml:id="SDT5-OZZ-Nujna-019-2011-01-28.sp34">

               <speaker>MATKO VASILIJ CERAR:</speaker>

               <p>Jaz se opravičujem, da se spet oglašam. Ampak, ker je bilo ponovno razpraviti o
               maternalni umrljivosti, ki je jasno definiran pojem in smo dali v gradivo 15, to je
               približna številka.</p>
               <p>Gospa Bizjak Mlakar naj si ogleda poročilo izpred pol leta in bo videla, kakšni so
               problemi izračunavanja maternalne umrljivosti v Sloveniji, lahko si sprinta ven
               krivulje za zadnjih 20 let sosednjih dežel. Krivulja maternalne umrljivosti Slovenije
               je zelo zanimiva, ker je taka stopničasta, ker nas je malo, imamo samo 22 tisoč
               porodov. 5 let moramo počakati, da lahko ugotovimo približno kakšna je maternalna
               umrljivost v Sloveniji. Fazarinc in Novak Kožuh sta naredila eno gromozansko napako,
               čeprav tega Novak ne bi smela narediti, ker ima ustrezno epidemiološko izobrazbo,
               1996 sta dvignili vik in krik, da je maternalna umrljivost v prejšnjem letu narasla,
               počakati bi morala 10 letno obdobje in bi videla, da je krivulja že 20 let enaka, smo
               napisali, da maternalna umrljivost ni razlog <stage type="mag"/> (nadaljevanje) za kakršnekoli spremembe v organizaciji. Dajte si ogledati to
               in ne javnost razburjati s tem in zavajati, ker je stvar komplicirana. Oglejte si pa
               tudi krivuljo Črne Gore in Bosne in Hercegovine, ki je pa nimata. Oglejte maternalno
               umrljivost na Kitajskem, kjer Kitajcev ta ne zanima in jim je svetovna zdravstvena
               organizacija ocenila umrljivost. Mi imamo pa natančno izračunano in nas je okoli 15,
               niha pa od 10 do 20 občasno. Ampak ni dovoljeno to delati. Samo toliko, da ne boste
               nam očitali nestrokovnosti.</p>
            </sp>
            <sp xml:id="SDT5-OZZ-Nujna-019-2011-01-28.sp35">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo dajem gospe Rihter, naslednja je gospa Cvetka Zalokar Oražem.</p>
            </sp>
            <sp xml:id="SDT5-OZZ-Nujna-019-2011-01-28.sp36">

               <speaker>MAG. ANDREJA RIHTER:</speaker>

               <p>Hvala lepa. Lepo pozdravljeni. Spoštovani minister.</p>
               <p>Lahko pa rečem, da kolega Vizjak, da bi lahko midva zelo dobro razumela, ko je
               minister na začetku sam dejal, da gre na vlak in posebej tudi tega, ker točno veva,
               kako je treba politične odločitve spreminjati v določenem roku, z določeno vsebino in
               z določeno odgovornostjo. Če se vrnem k ministru Marušiču, moram reči, da iz seje v
               sejo me vedno bolj preprečujete, da vse tisto, kar ste rekli na zaslišanju, bom rekla
               oziroma vse tisto, kar ste tudi povedali zelo zelo resno in odgovorno tudi mislite in
               se tudi zavedate, da je potrebno v določenem času ali bom rekla v tem obdobju
               narediti neke resne korake. Tukaj pa na današnjo razpravo, ko poslušam mislim, da
               imate nekaj problemov oziroma imamo vsi neke probleme, kajti, ko govorite o tem, da
               se je pa potrebno naslanjati na stroko, mislim, da je to edina prava pot. Prav tako
               bom sedaj gledala kolega Vizjaka in mi lahko tudi potrdi, da politik-minister ne gre
               drugače, kakor da sprejema odločitve sam v svojem kabinetu, kar je ne nazadnje tudi
               kolega Cukjati dal v dobro ministru, da je potrebno gledati stroko. Ampak stroka pa
               ne vem, če se zaveda odgovornosti o vsebini, o kateri danes tudi govorimo. Na začetku
               sem bila tako na fifty-fifty prepričana, da je mogoče ta razprava, ki jo imamo danes
               veliko prezgodaj, saj je ne nazadnje Ministrstvo za zdravje šele odprlo javno
               razpravo o strategiji, ki smo jo ravnokar tudi dobili. Vidim, da je mogoče tukaj na
               Odboru za zdravje prostor, da se slišimo in poslušamo. Kaj je lepšega, kot imeti
               tukaj resnično za mizo zraven nevladno organizacije in tisti oziroma ženske, ki so
               inicirale in za tem tudi stojijo. Jaz sem prepričana, ne nazadnje tudi sama, kot
               ženska in tudi, kot mati, da bodo vztrajale do konca in bodo želele imeti jasne
               odgovore. Konkretne odgovore. Jaz sem imel to srečo pred 28-imi leti, da sem imela
               zelo blizu porodnišnico, pa se mi ni nič zgodilo. Tudi moj porod je bil predhoden in
               tako naprej. Recimo, da sem v nekem velikem okolju, ki ni, ne morem reči, da je
               kakšen poseben industrijski obrat v Celju. Naša porodnišnica, mislim, skoraj sigurno
               je prijazna, je resnično velik oseben pristop, kar sem lahko samo ne nazadnje tudi
               ponosna na delo v težkih okoliščinah. Zaradi tega se pa tudi zavedam, da je osebni
               pristop, da je ne nazadnje porod stvar, ki se v zgodi v družinskem okolju neko
               prelomno, prelomen dogodek, ki ti pusti za veke vekomaj nek občutek in je zato okolje
               in seveda prisotnost stroke, prisotnost posameznika takrat ne nazadnje zelo, zelo
               pomembna. Zato ne moremo kar tako vprek govoriti o tem, da imamo nekje industrijske
               obrate, da imamo nekje preveč čustveno obarvana okolja in tako naprej.</p>
               <p>Moram reči, da sem glede na to, da sem ponoči prihajala in se vračala iz Strasbourga,
               kjer smo se pogovarjali prav tako tudi o zdravju in zdravstveni politiki, o nekaterih
               vsebinah, prebirala gradivo, ki je sedaj tukaj pred nami Ministrstva za zdravje, pa
               sem bila zmedena, zaradi tega, ker nekateri podatki so dobri, ampak zelo mi jih pa
               manjka. <stage type="mag"/>(nadaljevanje) Moji kolegi,
               predhodniki so na to tudi že opozorili. In zato spoštovani minister bi bilo dobro
               nekatere podatke še pridobiti in seveda tistih ustanov, ki so ne nazadnje za to
               odgovorne. Ali je to zdravniška zbornica ali je pa to tudi inštitut? Meni so nekateri
               zdravniki kar izginili, nekje so se številke pogubile, tako da delati strategijo,
               pomeni, delati strategijo, če imaš zelo, zelo jasen temelj ali bom rekla, začetek,
               osnovo iz katerega lahko gradiš in tukaj je spet na stroki, da ne nazadnje vse te
               podatke pridobi oziroma oceni, ampak k temu še enkrat pravim, pa stroka naj ne bi
               pozabila na tisto, kar ne nazadnje ženske ob dogodku poroda ne nazadnje tudi čutimo
               oziroma nam predstavlja.</p>
               <p>Slovenija je en poseben prostor, v Sloveniji smo neki posebni ljudje, tako pač je in
               je unicum v Sloveniji, tako življenje. V Sloveniji nimamo zgrajenega cestnega križa,
               da smo si na jasnem. Mi ga še kar gradimo, pojdite skozi Jesenice, jaz sem se danes
               ponoči peljala, pozdravljeni v Sloveniji, Slovenija gradi cestni križ. Na žalost ga
               še kar gradimo, kajti dostopnost a veste, s Kozjanskega do nekih središč ali pa bom
               rekla iz Koroške ali z Dolenjskega je še vedno problem. Z ministrom smo se že o tem
               pogovarjali, da je prav tako zelo pomembno načrtovanje z roko v roki strategijo
               zdravje in seveda tudi razvoj oziroma graditi mrežo porodnišnic povezano z gradnjo
               prometne dostopnosti. To ni kar tako, vsaj za nekatere, ki se vsakodnevno vozimo po
               Sloveniji in vemo, da lahko pridemo včasih v 30-ih minutah, v 45-ih minutah, lahko se
               vozimo pa tudi dve uri in ni to za odmet. Tako, da sama lahko rečem, da je za mene to
               prva razprava, ki mi je kot politiko, posebej pa kot ženski, zelo zelo, bom rekla,
               neka izkušnja, dobra izkušnja. Zelo zanimivo, da kolega predlagatelja tako dobro
               poznata okolje v katerem se vse skupaj odvija, tako da bi si človek še kaj
               predstavljal ali tudi domišljal, ampak lahko rečem, da bomo sigurno nadaljevali
               razpravo in to je tudi pobuda, ki sem jo tudi že na začetku kolegom tudi predstavila,
               da ko bo minila javna razprava in ko bo ministrstvo pripravilo tudi strategijo, jaz
               sem prepričana, da minister boste vključili vse dobre predloge, ki imajo svoje
               argumente, svoje kriterije vključili v to strategijo, opravili na tem odboru še, bom
               rekla, verjetno enkrat razpravo in takrat bomo resnično politiki poslušali stroko, ki
               bo s svojimi argumenti, s svojimi gradivi, ne nazadnje tudi stala in vedela odgovore,
               če bo takrat prišlo do tega, da bo predlog seveda, da ne bomo imeli več porodniških
               oddelkov v Brežicah, Trbovljah, kjerkoli že in kako z dežurno službo in tako
               naprej.</p>
               <p>Ravnokar sedaj pred intervencijo, da je približen podatek v nekem gradivu, o
               približnosti cca. cca. se pa resnično, ko govorimo o zdravju ne bi pogovarjali in ne
               bi smeli pogovarjati. Tako, da če že govorimo o kondiciji slovenske populacije in če
               že govorimo seveda o ženskah in o našem bom rekla, kako naj zdaj zaključim, o
               dogodku, ki se pač dogodi, lepo, da imamo tukaj pred nami cvet, bom rekla moških
               poslancev, da skrbite ne nazadnje in se zanimate za to, hvala za to pobudo, vendar
               moram reči, da pa meni bo vodilo naprej resnično prisluhniti nevladnim organizacijam
               oziroma posameznicam, ki so začutile, da se nekaj dogaja in so, bom rekla,
               prestrašene oziroma sama imam strah pred neznano prihodnostjo in je verjetno to
               tisto, kar največ je. Zaradi tega, ko bo minister verjetno strategija pripravljena,
               kjer bodo notri ne nazadnje jasne, konkretne stvari, bodo vse te stvari imele tudi
               svoj zakaj in svoj zato. Tako, da pričakujem razpravo v nadaljevanju. Hvala lepa.</p>
            </sp>
            <sp xml:id="SDT5-OZZ-Nujna-019-2011-01-28.sp37">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo dajem gospe Cvetki Zalokar Oražem, naslednji gospod Grims. <stage type="mag"/>
               </p>
            </sp>
            <sp xml:id="SDT5-OZZ-Nujna-019-2011-01-28.sp38">

               <speaker>CVETKA ZALOKAR ORAŽEM:</speaker>

               <p>Hvala lepa za besedo. Jaz mislim, da nam je danes vsem jasno, kako težka in kako
               najbrž tudi čustvena bo kakršnakoli razprava v Sloveniji o racionalizacijah na
               področju zdravstva, predvsem pa na področju sekundarnega nivoja. Jaz upam, da
               vendarle glede na to, da danes tukaj sedimo stroka, sedi politika in sedijo tudi
               predstavniki večinoma medijev, ki pokrivajo to področje, da se vsi skupaj zavedamo,
               da nekatere ali pa mnoge spremembe bodo nujne. Mislim, da smo dolžni povedati
               slovenski javnosti, da enostavno so spremembe nujne, ker drugače se bodo stvari
               enostavno sesule. In zelo lahko je na določenih točkah vleči in biti všečen in bom
               rekla, predvsem razmišljati o efektih takšnih ali drugačnih in odmevih, kadar seveda
               se zavzemamo za več, za bolje, za tako. Ne vem pa, kako bomo mi, kot odgovorni lahko
               razložili tudi kakšne manj prijetne ali pa bom rekla omejujoče zadeve in to bo tudi
               na nek način naša odgovornost. Danes je bil v tem smislu pravzaprav edini, ki je
               vstopil na to polje minister. In je bil zelo, bom rekla odkrit in je pravzaprav
               najbrž glede na to, da je v tem trenutku človek, ki ima največ informacij, nam želel
               naliti čistega vina. Mislim, da si ga bomo morali tudi mi naliti, v določeni točki si
               ga bomo morali. Jaz osebno sem prepričana, da enostavno 14 bolnišnic v Sloveniji ne
               bo moglo preživeti tako, da bodo vse bolnišnice opravljale vse dejavnosti. Kdor to
               danes misli, mislim, da se slepi, razen seveda, če ima kdo kakšno vrečo denarja, ki
               jo bo odprl in bom rekla, tudi kakšnih 500 do 1000 zdravnikov nekje skritih, ki jih
               bo pripeljal, da bomo lahko vso to mrežo vzdrževali in jo ponudili civilni javnosti,
               kot nekaj, kar bi seveda vsi skupaj si želeli. Ampak dejstva so žal zelo kruta in
               tisti, ki v tem trenutku v tej državi sporoča in govori, kakšna so dejstva, ne naleti
               na odobravanje, ne naleti na kakršnokoli, bom rekla, pozitivno mnenje, ampak bom
               rekla, je boljše, da ga utihne in si misli, pa na gre stvar naprej, kot gre. Vsi
               skupaj se preslabo zavedamo, da tako dalje ne bo šlo. Zato mi je ta razprava danes
               izjemno pomembna, simbolno mi je pomembna, ker mislim, da kaže na to, kaj nas čaka in
               jaz moram reči, da sem zelo, res zaskrbljena, pa tudi prestrašena, da pravzaprav,
               mislim, da vse skupaj se premalo zavedamo, kam drvi ta naš vlak, ker ste že veliko o
               teh vlakih govorili. In da enostavno tako bo potrebno določene stvari spremeniti. Ali
               je to področje, kjer smo prvič vstopili na to polje porodništvo-ginekologija pravo,
               jaz ne vem, ali so kakšna druga področja znotraj zdravstva, bi bila, bom rekla manj
               travmatična in manj vzbujala teh čustev, tudi tega ne vem. Se pa zavedam, da je bilo
               indikativno pri tem, da v trenutku, ko sploh še ni bilo nič odločenega, niti ta
               strategija ni bila še potrjena na zdravstvenem svetu, smo že imeli zbrane podpise,
               smo že imeli odprte bolnišnice za politiko, da se je po bolnišnicah, jaz moram reči,
               da se mi zdi grozovito, da so nekatere bolnišnice odprle svoja vrat za politične
               stranke, da so tam imele sestanke. Jaz ne vem, kam bomo prišli na takšen način. Meni
               so te stvari grozovite in so daleč od, bom rekla, tega, da je to pravi temelj. Če
               bomo tako začeli, potem se nam res slabo piše. Potem bomo stranke si razdelile malo
               bolnice, notri agitirale, ljudi nagovarjale in seveda bo zelo lahko na teh valovih
               plavati in iskati podporo <stage type="mag"/>(nadaljevanje) in
               bom rekla trenutne pozitivne učinke, ki so pomembni vsake toliko časa, ko gremo
               iskati volilne glasove. Žal, moram to reči. Zdi se mi, da tukaj prihaja do silnega
               mešanja zadev. Še to bi rada rekla, jaz mislim, da so ljudje, ker toliko govorimo o
               ljudeh, pa ne na področju bolnišnic, ugotovili, da vse bolnice v Sloveniji niso enako
               kvalitetne, in ko se pogovarjamo z nekaterimi, nekateri v bolnišnice nočejo iti, pa
               so njim najbližje in rečejo, to bom šel jaz tam opraviti, to bom šel tam narediti,
               ljudje bodo očitno to selekcijo naredili in se bomo mi morali takih stvari zavedati.
               V tem trenutku jaz, ne vem, pa se mi zdi, da na neki način mi bo morala nekdo
               vendarle razložiti, pravite, da je cena v nekaterih majhnih porodnišnicah nujna,
               ampak jaz ne razumem, kako lahko tri ekipe funkcionirajo v treh izmenah in čakajo
               eden porod na dan in eno noč, tri kompletne ekipe, ki kažejo in potem je približno
               1.1 poroda na dan. Govorili ste, da gre za 800 porodov, jaz mislim, da smo jih v
               nekaterih porodnišnicah na 400 porodih, pri teh, ki imajo status. Slabo je, da se
               ponovno tako pogovarjamo kot, da gre za spopad med periferijo, med malimi
               bolnišnicami, med nekimi centri odtujenimi in na neki način seveda v Sloveniji, ki je
               vse skupaj majhna vas, posebej glede na to, kako današnja razprava teče, se mi to še
               bolj potrjuje, in seveda v tem smislu se mi zdi, da bomo morali kakšno zadevo dvakrat
               premisliti preden se je bomo lotili na tako kratkoviden način kot se mi zdi, da se
               tega lotevamo. Prav je, da je ta razprava popolnoma nekje na začetku. Jaz mislim, da
               je stroka pripravila prvi dokument in sem prepričana, da ga bo potrebno v mnogih
               točkah nadgraditi. Nenazadnje vsi skupaj se bomo morali usesti. To, da je, jaz še
               vedno nimam odgovora pa je prej gospod govoril, da 500 zahtevnih operacij na
               zdravnika se dogaja v Trbovljah. Marsikaj kaže na to, da v tej statistiki iz takih
               ali drugačnih najbrž ciljev prikazujejo stvari kakorkoli na tak ali drugačni način
               ustreza.</p>
               <p>Jaz moram reči, da danes nisem zaznala, vsaj sama ne, da bi kdorkoli govoril, da je
               kvaliteta malih bolnišnici slaba. Jaz mislim, da tega ni nihče rekel, jaz tega nisem
               tako slišala, res ne. Res pa je, da bo treba med tem racionalnostjo in varnostjo
               iskati določene odgovore, medtem ko jaz mislim, da so nekateri zanalašč napihnili, da
               se je govorilo, češ, male porodnišnice so slabe porodnišnice. Jaz tega danes nisem na
               tak način zaznala. Strah me je, zato ker mislim, da ta Slovenija ne glede na to, v
               kakšni težki situaciji smo mi in svet enostavno se mi zdi, da v čast tudi
               ozkoglednosti naše ne bo sposobna kakšnih pametnih rešitev sprejemati.</p>
               <p>Še ta odgovor bi prosila, ker mislim, da je pomembno, ko se je ustvarilo tisto, ali
               je pri strategiji, sedaj tam ni napisano pri vsakemu, kje se je rodil, kje sedaj
               rodi, da bomo videli, če je to enakomerno zastopano, pač, zanima me, od kje prihajajo
               zdravniki, da ne bi ostal vtis da, ne vem, so to strategijo napisali samo ljudje, ki
               so rojeni, prebivajo in bodo tudi umrli v Ljubljani.</p>
            </sp>
            <sp xml:id="SDT5-OZZ-Nujna-019-2011-01-28.sp39">

               <speaker>PREDSEDNIK LJUBO GERMIČ:</speaker>

               <p>Hvala. Besedo dajem gospodu Grimsu. Naslednji je <stage type="mag"/>(nadaljevanje) gospod Grill.</p>
            </sp>
            <sp xml:id="SDT5-OZZ-Nujna-019-2011-01-28.sp40">

               <speaker>MAG. BRANKO GRIMS:</speaker>

               <p>Moram reči, da politika in zdravstvo, kot dokazuje ta današnja razprava imata eno
               skupno točko, če jih obravnavamo kot stroko, kajti politologija in zdravstvo sta
               zanesljivo stroki, potem imata opravičenost svojega obstoja in namen svojega obstaja
               prav v tem, da obstajata za ljudi. In tega vsi tisti, ki v tem sodelujejo ne bi smeli
               niti za hip pozabiti. Tudi kakšna kolegica, ki je bila sedaj malo sarkastična na
               račun moškega dela, je pozabila, da smo lahko moški tudi očetje in da smo bili morda
               pri kakšnem porodu zraven, morda celo pri več porodih, pa v tem času še skrbeli zato,
               da se je otrok, ki je bil takrat že star nekaj let pripravil na skupno življenje z
               novimi družinskimi člani in je bil to tudi del, s katerim smo se z vso odgovornostjo
               ukvarjali in govorimo tudi na osnovi teh izkušenj. Vsekakor pa tiste kolegice, ki so
               sedaj govorile, zlasti velja za zadnjo, preden bi spregovorile bi bilo dobro, da bi
               res obravnavale tudi politiko kot stroko in se dobro informirale o stvareh, o katerih
               govorijo. Namreč, tudi na televiziji je bilo izrecno povedano, to ste si ogledali, če
               rabite magnetogram ga lahko poskrbimo, da naj bi bil porod v določenih primerih porod
               v manjših porodnišnicah bolj tvegan, ker se manj prepoznava tveganost, ker ni celotne
               ekipe, ki bi lahko ukrepala, itd. To je bilo že vse sedaj v tem času rečeno, ne s
               strani, nas, od predlagateljev te seje, ampak s strani enega dela stroke in od tod je
               prišel ta signal, na katerega je kolega, ki je brez dvoma tudi sestavni del
               zdravniške stroke opravičeno opozoril, da so ljudje razumeli, da je tveganje večje,
               če gredo v manjšo porodnišnico in že prihaja do prvih negativnih reakcij, zaradi
               tega, škoda je bila na ta način že storjena in zato je vsaka taka razprava izredno
               tvegana. V tem primeru je še nekaj zanimivo, meja med politiko in stroko, tudi če
               želite zdravstveno stroko je zelo zabrisana, kje se konča stroka in začne politika
               ali pa obratno, o tem bi se dalo razpravljati. Še enkrat pa povem, politika je
               stroka, politologija je uradno priznana znanost, mimogrede. Tako da gre, če želite,
               tudi za soočenje dveh strok. Če govorim za trenutek kot politolog, meni je zelo jasno
               ali pa mi je še preveč jasno, zakaj so nekateri kazalci bili sestavni del do sedaj
               opravljene analize, nekaterih kazalcev, ki bi naj govorili v prid manjšim in srednjim
               porodnišnicam pa enostavno v tem ni.</p>
               <p>Poleg tega moram povedati, da se ne morem strinjati, ko se ne upošteva izhodišč ali
               pa se jih je celo burno zanikalo, jaz bi prosil vse prisotne, da ne jemljejo teh
               razprav osebno, edina kritika, ki je bila proti komurkoli s strani strokovne sestave
               je bila kritika njihovega predsednika, dr. Kende, zaradi izjav, ki jih je dal, ne
               zaradi njega osebno, on je govoril konkretno o ljudeh, kar je neprimerno, mi pa o
               izjavah, ki pa niso bile primerne, če smo pošteni, in bi se dalo o njih zelo veliko
               razpravljati. Jaz osebno bi še vedno pričakoval od ministra, da se od njih distancira
               in se za njo opraviči, kajti gre za posvetovanje organ ministrstva, ki ga je on
               imenoval in če se tam daje žaljive, podcenjujoče izjave opozarjam, ne samo to, da v
               celoti drži tisto, kar je že kolegica poslanka Bizjak Mlakar opozorila, ampak ima še
               več. Namreč, ne samo svetovna zdravstvena organizacija zelo jasno govori o tem, da je
               pri iskanju tovrstnih rešitev potrebno upoštevati civilno družbo, o tem govorijo tudi
               uradni akti EU, ki nas zavezujejo vse. Če se to negira, če se do tega obnaša
               posmehljivo je to kršitev aktov tako svetovno zdravstvene organizacije kot EU pa še
               slovenske ustave. Peticija je po 45. členu Ustave ustavna pravica. Dajmo se tega vsi
               zavedati in iz tega vidika ravnajmo tako, da bo tudi politika upoštevana kot stroka,
               ne pa, da se, potem demagoško kot danes v enem v časopisu pojavi, politika, na drugi
               strani pa stroka. Ni res, oboje je povezano in vprašanje je, še enkrat povem, <stage type="mag"/>(nadaljevanje) ko gre za zdravstveno stroko, kje
               je meja stroke in kje se začne politika ali pa obratno, če želite. Zlasti je potrebno
               vedeti, ko govorimo o enem in drugem, gre za porabo javnih sredstev, gre za vprašanje
               davkoplačevalcev, ki denar dajejo in zato opravičeno pričakujejo koristi s strani
               države in te koristi jim, ko gre za zdravje in zdravstvo, daje neposredno zopet
               slovenska ustava. Iz tega bi bilo dobro, to pa gospodu ministru kot odgovorov, če bi
               upošteval politologijo ali pa politiko, če želite in upravno stroko skupaj, ko
               spregovori, kajti govoril je o tem, da, recimo samo nekaj primerov, da bi bili bolj
               kredibilni, če bi manj govorili o lokalnih stvareh kot da gre za zastopanje zgolj
               neke lokalne zadeve. Ni res. Če greste gledati moj uvod boste videli, da o Kranju
               niti govoril nisem, jaz sem govoril o vseh skupaj in osebno mislim, da nobene ni
               dopustno zapirati iz tistega razloga in tukaj pridemo do ustavnopravne stroke, ker
               gre za poseg na neki način pridobljene pravice. To ni isto kot govoriti sedaj o
               izgradnji neke nove, morda bi celo se o tem dalo razpravljati, to sem tudi že omenil
               v svoji uvodni razpravi. Bistveno je, sedaj so ljudje neke pravice že imeli in je
               treba realno tehtati, ali se možnost res tako ukine, ali pomeni tako velik prihranek
               neke druge dobrine, kvalitete, ki se na ta način pridobijo ali pa gre za varčevanje,
               ki pa v danem primeru zbledi, kajti ne more biti varčevanje pred človeškim
               življenjem.</p>
               <p>Na odgovor na nekatere, ki ste prej že diskutirali, prej sem že omenil eden tragičen
               primer, ki ga lahko dokumentiral, samo bi moral prej govoriti s kolegom, ki mi je to
               stvar opisal. Opisal mi je na osnovi izjav zdravnikov, ki so dejali, ko je prišel s
               tistim rešilcem skupaj z ženo v bolnico, so rekli, če bi samo nekaj minut morda 15 ne
               bi bilo trajnih posledic sedaj pa so in so nepopravljive. Po drugi strani pa je bil
               javno predstavljen, tukaj pa lahko z imenom in priimkom povem, primer. mag. Andreje
               Valič v Kranju, ko je skoraj soseda od porodnišnice, imela je slučajen, hud zaplet in
               ravno na osnovi te sreče, da je bila tako velika bližina se je zadeva dobro iztekla
               in je imela to srečo, da je bila tam dobra, kvalitetna ekipa, ki je skupaj s
               pediatorm in kirurgom poskrbela za njo in za otroka, nobenih trajnih posledic ni
               bilo. Ampak vsi, ki so bili tam kot je ona povedala javnosti, to je povedano na
               tiskovni konferenci, so ji potrdili eno, če bi samo nekaj 10 sekund, zanesljivo pa
               nekaj minut kasneje prišlo do teh posegov bi bile izjemno hude posledice za otroka in
               za njo. Ne govoriti tako podcenjujoče o tem, kako so te razdalje nepomembne. Morda v
               idealnih razmerah, ko promet tekoče steče res ta stvar tako deluje kot v tej idealni
               shemi, ki ste jo postavili v teh vaših analizah, ampak potrebno je upoštevati, da so
               tudi tukaj izjeme. Recimo zima, če želite, ko se lahko promet zatakne in traja ena
               vožnja, ki bi bila sicer, ne ve 40 minut, traja nekaj ur, da so zastoji kot primer
               Izola, poglejte kako tam včasih stoji promet proti celi Primorski cele ure. Sedaj,
               naj se recimo ukine porodnišnica v Izoli in se hoče samo transport narediti do
               Postojne, saj to v normalnih razmerah je res vprašanje nekaj minut, ampak kaj pa, če
               so te ekstremne razmere, to je treba pri teh analizah vse upoštevati. Kakšna
               posledice bodo, kakšni stroški nastanejo za celotno družbo, če pride do trajnih
               posledic. Eden otrok, ki ima, zaradi tega trajne posledice to družbo stane strahovito
               veliko, pa mislim, da bi morale biti druge vrednote v ospredju, ne samo denar, to
               poudarjam, ker se tukaj govori o varčevanju. Po drugi strani, recimo, to velja tudi
               za Trbovlje, tam zagotovo nimajo in še lep čas ne bodo imeli ene res kvalitetne
               ceste, če bi pa hoteli, potem ne vem, v izjemnih primerih posredovati z helikopterji
               pa to poveča stroške do neba, potem se ta zgodba o tem varčevanju pade navzdol. Tudi
               recimo nekatere <stage type="mag"/> (Nadaljevanje) stvari, ki so
               bile predstavljene čisto z vidika stroke. Jaz kot politolog, pa bomo na ta način
               lahko šli na soočenje stroke, nisem prepričan, da ste preučili vse možne variante,
               vsaj iz tega, kar ste predstavili, pa iz tega, kar lahko preberem, to ni razvidno.
               Recimo, ena od variant bi bila, da bi iz teh manjših centrov določen del ljudi moral
               opravljati ciklično pač en del, ne vem, staža ali kakorkoli boste že temu rekli,
               svoje službe v velikih centrih in bi tam lahko pridobil te izkušnje oziroma bi jih
               obnovil in bi ta način tudi nekatere stvari, o katerih ste sami govorili, lahko
               rešili, če bi to na nek način ustrezno korigirali in poiskali ustrezne rešitve. Pa
               zaradi tega ne bi bilo treba ničesar ukinjati ali pa omejevati. Ker tukaj se govori
               sedaj, gre se na pike in vejice, besedna igra. Ali bomo združevali, ali bomo
               omejevali, ali bomo racionalizirali, ali bomo pa ukinili. Na koncu je, po mojem
               osebnem prepričanju končni izplen pri uporabi kateregakoli od teh pojmov zelo
               verjetno isti, ali pa vsaj zgodba gre v isti smeri. Ker če se, recimo, ne da več
               denarja, ali pa če se časovno omeji neko službo na nek čas in zaradi tega pride do
               nekih določenih slabih posledic, ljudje to zaznajo, zanesljivo kot nižjo kakovost
               storitev. Obrnejo se stran. Tisti center, ki bo to doživel bo zanesljivo potem imel
               manj pacientov in to bo uporabljeno za izgovor za nadaljnje krčenje oziroma za
               nadaljnjo racionalizacijo. To se pravi, se začne z na videz zelo strokovno
               utemeljenim, z na videz zelo racionalnim korakom lahko tudi proces, ki ima na koncu
               točno tiste posledice, ki jih sicer vsi zanikate, da ni mišljeno, da se karkoli sploh
               v resnici ukinja. Osebno mislim, da so to stvari, ki bi jih morali razčistiti že na
               začetku. Poleg tega so še nekateri podatki, ki, recimo, tudi v teh analizah niso bili
               predstavljeni. Enega naj povem, kot zanimivost, tudi sam. Prej je bilo povedano
               koliko žensk pride iz Kranja roditi v Ljubljano. To zagotovo drži. In verjetno je
               večina med njimi bolj zapletenih primerov, pač, upajo, da bodo tam, ker je zraven
               celotni Klinični center imele večjo varnost in tako naprej, to je povsem razumljivo
               in človeško. Ljudje v Ljubljani so najbolj usposobljeni verjetno, saj so
               predavatelji, in jim verjetno toliko bolj zaupajo. Po drugi strani je pa zanimivo, da
               po zadnjih podatkih, me bo gospa direktorica popravila, če se motim, ampak približno
               7% Ljubljančank pride pa roditi v Kranj. Ali ni podatek zanimiv? Zakaj? Zaradi tega,
               ker ima pa Kranj neke druge kvalitete. In verjetno je ista stvar tudi s Postojno in
               še kje bi se najbrž lahko našle te številke. Zato, ker v teh manjših centrih so pa
               pač neki drugi poudarki, lahko bolj človeški pristop, bolj individualna obravnava,
               neke druge kvalitete, ki pač v večjem centru jih ni mogoče objektivno razviti. Ne, da
               najbrž ti ljudje, ki so tam ne bi to želeli, ampak imajo pač težje primere, njim
               posvečajo več energije, več časa, in ne morejo toliko graditi v tej smeri. Ne vidim
               razloga zakaj bi odvzeli možnost izbire tistim, ki lahko izbira. Jasno, da najtežji
               problemi, najtežji primeri bodo zagotovo napoteni v terciarno ustanovo, to se pravi v
               Ljubljano. Ampak za vse ostale bi pa veljalo to mrežo obdržati in jo predvsem
               kvalitetno okrepiti. Znotraj tega pa se lahko išče tudi variante za čim večjo
               varnost, za čim več stroke, za čim več vsega, kar sicer postavlja tako temeljni cilj
               teh sprememb. In če bi bilo to že v temeljnem izhodišču razvidno, potem zagotovo ne
               bi prihajalo do takih reakcij ljudi. Vendar tukaj moram pa spet opozoriti. Prej sem
               dejal, če bi eden drugega tudi danes poslušali malo bolj, verjetno kakšne take
               izjave, kot jo je dal minister, ne bi že na začetku dal, ker je krivična. V tem je
               problem celotne te zgodbe. V tem, da vi od začetka enostavno niste bili pripravljeni
               poslušati. Ampak kvaliteta politika, vsak učbenik politologije uči, ni samo v tem, da
               zna nekaj povedati, ampak da zna tudi prisluhniti. Gre za vprašanje vključenosti
               civilne družbe. Namreč, prej sem že omenil dejstvo, da ne samo akti svetovne
               zdravstvene organizacije, ampak tudi EU, narekujejo, da se pri tovrstnih spremembah
               še kako prisluhne tudi civilni družbi, ampak v kakšnem smislu. Kajti, s tem pojmom se
               v Sloveniji tudi zelo manipulira, ker se kot civilno družbo vedno reče, ja, to pa je
               neka civilna iniciativa, ali pa kaj takšnega. Saj ni res. Civilna družba
                  politološko<stage type="mag"/> (nadaljevanje) v najširšem
               pomenu besedo je vse, kar ni militaristično. To so tudi politične stranke, če hočete,
               to so tudi lokalne skupnosti. To je najširša družbena javnost kot celota. In ona ima
               pravico sodelovati pri vsem tem. In njim ste dolžni prisluhniti in dolžni ste njihovo
               voljo upoštevati. Tudi zato, ker vas konec koncev, pa če gre za politike, ki so danes
               tu ali pa za predstavnike zdravstvene stroke, ti ljudje plačujejo, saj so oni
               davkoplačevalci in oni imajo to pravico, ki jo imajo, ne samo potem, da pač zahtevajo
               nekaj za svoj denar. Ampak še enkrat povem, kot gre za zdravstvo in zdravje jim te
               pravice daje tudi slovenska ustava. In ko gre za izražanje njihove volje s podpisi
               pod peticijo, ker je bilo v enem od časopisov razglašeno za najhujšo obliko
               korupcije, moram reči, da je zelo zanimivo kaj je v Sloveniji korupcija, je pa to
               ustavna pravica. 45. člen Ustave zelo jasno pove: Vsak ima pravico izraziti svojo
               voljo, svoje mnenje o kateremkoli pomembnem vprašanju družbenega življenja. In
               verjetno je rojstvo otroka in s tem povezana porodnišnica zanesljivo taka tema.</p>
            </sp>
            <sp xml:id="SDT5-OZZ-Nujna-019-2011-01-28.sp41">

               <speaker>PREDSEDNIK LJUBO GERMIČ:</speaker>

               <p>Hvala lepa. Dajem besedo gospodu Grillu.</p>
            </sp>
            <sp xml:id="SDT5-OZZ-Nujna-019-2011-01-28.sp42">

               <speaker>IVAN GRILL:</speaker>

               <p>Hvala lepa. Skušal bom biti čim krajši. Poglejte, ko je Slovenska demokratska stranka
               sklicala to sejo je bilo nekako zaznati očitke, da se gremo neko politizacijo oziroma
               populizem in da naj bi razprava v tem smislu tudi potekala. Jaz sem vesel, da smo
               danes imeli možnost soočiti mnenja tako stroke, kot tudi sam minister je tu bil
               dovolj jasen, razumljiv, in ne nazadnje civilne družbe oziroma tistih, ki so zbirali
               podpise, in tudi same politike kot take.</p>
               <p>Duh iz steklenice je ušel na to temo, ki je zelo občutljiva. In verjetno je v
               največji meri za to kriva ta študija, ki je bila leta 2009, kjer je uporabljen izraz
               "racionalizacija mreže". Ta izraz zagotovo pomeni neko ukinjanje, neko krčenje. Tu
               moram priznati, da pa minister le ima neke politične kilometrine in je verjetno v tem
               dokumentu naročil, da se takšnega izraza ne upošteva, ali ne zapiše v
               racionalizacije, kar je seveda tudi prav. In upam, da tudi v nadaljevanju ne bo
               sledilo vse prizadevanje k temu, da bi se te porodnišnice tudi dejansko ukinjale.</p>
               <p>Moti me tu tudi nekako tista navedba ali vztrajanje ministra, ki je nekako nakazal,
               da o tem bo odločala stroka. Poglejte, stroka ni samo medicina ali samo zdravstvo,
               imamo tudi pravno stroko, imamo še številna druga področja. Pa vendar mislim, da neke
               rešitve, ki jih neka stroka predlaga morajo biti deležne ustreznega ali čim večjega
               družbenega konsenza. Brez tega nobena rešitev ne more biti dobra. Da je pa temu tako,
               jaz sam medicino smatram za dovolj eksaktno vedo, vendar predvsem v tistem ožjem
               delu, smislu. Ampak pri izdelavi neke organizacije ali predlogu rešitev, pa ta
               eksaktnost zbledi. Prav je, da se nekateri elementi tu upoštevajo, ampak poglejte.
               Ravno ta analiza ali ta predlog strategije, ki jo je prej gospa tu predstavila, kaže,
               da temelji pa le na nekaterih predpostavkah, ki niso povsem natančno bile verjetno
               vrednotene po posameznih porodnišnicah. Pomeni, da so tisti kazalci pridobljeni na
               različne načine. Pomeni, da jih ne moremo vedno enoznačno upoštevati. Ravno tako je
               verjetno vsak tisti zdravnik, ali stroka, ki je sodelovala pri izdelavi te strategije
               le nekoliko mogoče omejen na prostor, kjer sam dela, kjer ima sam izkušnje, in mogoče
               bolj razmišlja ožje, ali individualno v primerjavi z nekom drugim, ki v tej
               strategiji ali pa v tej analizi ni imel možnost sodelovati. In to je potem
               rezultiralo k temu, da stroka ni tukaj povsem enotna. In to je tisto, kar mora nas
               tukaj skrbeti. Potrebno je prisluhniti širše, kot samo tako imenovani stroki. Jaz bi
               tukaj pričakoval ali apeliral, da bi se ob tej strategiji in cilju skušali nekoliko
               razširiti, da ne bi bil tukaj cilj samo <stage type="mag"/>(nadaljevanje) dosegat neke ekonomske učinke ali pa zmanjšati stroške. To je
               zelo pomembno, da bomo poskušali biti bolj racionalni, ampak v smislu nekih stroškov
               s tem, da pa nikakor si ne smemo dopustiti, da bomo imeli manjšo dostopnost do teh
               storitev, predvsem to velja za urgenco in porodnišnice. Mislim, da so ta dva področja
               tista, kjer je dostopnost ključnega pomena. Tukaj mislim, da se da marsikaj narediti
               z boljšo organizacijo, z mobilnostjo stroke, zdravnikov iz ene v drugo bolnišnico, da
               se tudi druge stroške, dobro potni stroški bodo lahko malo večji, zaradi tega, ampak
               se bo lahko nekatere druge stroške racionalizira. Poveča se lahko s tem tudi
               strokovnost manjših bolnišnic na ta način, če se stroka tukaj izmenjuje. Za mene in
               verjetno, da bo to mnenje delil še marsikdo je kvalitetno zdravstvo tisto, ki je
               dostopno in pa zadostno strokovnost. Kajti, kaj nam lahko pomaga neka zelo strokovna
               institucija, kot primer, klinični center v Ljubljani, ki je za nekoga ali iz Bovca,
               Brežic, Koroške in Štajerske dostopnost omejeno, to je premajhen pogoj. Sam
               pričakujem, želim, da ko se bodo tukaj te razprave odvijalo, ko se bo poslušalo
               različne argumente, da se v veliki meri upošteva tukaj civilno družbo, to v vsakem
               primeru, tudi ostale dejavnike, ki bodo v teh stvareh seveda tudi vključeni. Sedaj,
               ali bomo o tem odločali v parlamentu ali ne je sicer še preuranjeno govoriti, prav bi
               bilo, da bi govorili o tem, ampak v vsakem primeru želimo ali pa pričakujemo, da se
               bo na koncu izluščila taka rešitev, ki bo dostopnost ohranilo, če še ne povečala,
               povečalo seveda tudi kvaliteto, varnost in nenazadnje tudi stroške zmanjšala. Če bomo
               to dosegli takrat pomeni, da bo prava rešitev. To je velik izziv, ampak z dobro
               voljo, predvsem pa z veliko komuniciranja se to da doseči. Hvala lepa.</p>
            </sp>
            <sp xml:id="SDT5-OZZ-Nujna-019-2011-01-28.sp43">

               <speaker>PREDSEDNIK LJUBO GERMIČ:</speaker>

               <p>Hvala. Besedo dajem predsedniku Splošne bolnišnice Ptuj, gospod Djukanović.</p>
            </sp>
            <sp xml:id="SDT5-OZZ-Nujna-019-2011-01-28.sp44">

               <speaker>SAŠO DJUKANOVIĆ:</speaker>

               <p>Zdravnik, ginekolog, porodničar, predstojnik ginekološke bolnišnice na Ptuju. Se vam
               zahvaljujem, da sem povabljen na to sejo in se opravičujem, ker nimam pripravljenega
               govora, ampak se bom potrudil, da bom kratek.</p>
               <p>Namreč kot zdravnik, ki sem delal tudi v veliki bolnišnici pa ne samo v eni, dveh
               treh in sedaj že nekaj časa delam v manjši bolnišnici zasopim argumente enih in
               drugih, nas, ki delamo v mali bolnišnici in vseh naših pacientk, ki želijo, da se
               bolnišnice ohranijo. Tudi kolegi, ki delajo na Kliničnem centru ali pa v velikih
               bolnišnicah, ki želijo, da se nivo stroke ohrani. Se pa bojim nečesa, in sicer tega,
               kar se danes pogovarjamo o primerjavi velikih in mali ustanov. Kot porodničar, ki
               delam v porodnem bloku in se zavedam vseh nevarnosti in možnosti, ki se nam lahko
               zgodi med našim, svojim delom istočasno lahko povem, da vsi mi delamo v teh
               porodnišnicah po naših najboljših močeh in se trudimo, da uporabimo vso znanje, ki
               smo ga pridobili in ker ga še pridobivamo, se bojim, zaradi te potrebe do
               dokazovanju, da me nami ne pride do nevšečnosti v smislu, da se želi dokazati, da mi
               v malih bolnišnicah ali v velikih bolnišnicah so naredili napake, to je za to, ker
               nimamo izkušnje ali pa, oni pa nami govorimo, a sami imajo napake. Jaz bi se rad temu
               izognil predvsem, zaradi naših bolnic, nosečnicah in vseh nas, ki smo danes, v
               prihodnosti možni bolniki in na drugi strani, zato ker naši bodoči ginekologi in
               porodničarji se bodo kot že sedaj opažamo izogibali delu v porodnem bloku. <stage type="mag"/>(nadaljevanje) To je znano iz tujine in se
               bojim, da se to tudi ne bo pri nas zgodilo, ker osebno menim, da bi mi najlažje bilo,
               da ne delam v porodnem bloku, ker se vsi zavedamo, da je porodni blok tempirana bomba
               in se vsakemu lahko zgodi kakšna napaka. Tako da, apeliram na skup, da se te stvari
               ne izkoriščajo v medijih samo zato, da se dokaže, kako smo mi slabši. Mi se pa bomo
               prilagodili tako kot se bo stroka na prvem mestu in politika odločila. Jaz se
               zahvaljujem.</p>
            </sp>
            <sp xml:id="SDT5-OZZ-Nujna-019-2011-01-28.sp45">

               <speaker>PREDSEDNIK LJUBO GERMIČ:</speaker>

               <p>Preden dam besedo gospe Črnugelj, obvestilo, da gospod Jožeta Tanka nadomešča gospod
               Branko Grims. Gospa Črnugelj. Potem, bom razpravljal sam. Potem, zaključujem prvi
               krog razprave, kjer so tisti, ki so želeli govoriti dobili besedo. Nato, ker je še
               nekaj prijavljenih bi, potem bi v drugem krogu, kdo bo še želel. Seveda bi prosil, da
               seveda dopolnjujete razpravo v drugem delu samo tam, kjer menite, da bi osvetlili še
               tiste vidike, ki jih do sedaj nismo, da bi racionalno poskušali pripeljati današnjo
               sejo priti do konca. Hvala. Gospod Črnugelj.</p>
            </sp>
            <sp xml:id="SDT5-OZZ-Nujna-019-2011-01-28.sp46">

               <speaker>SILVA ČRNUGELJ:</speaker>

               <p>Hvala lepa za besedo. Vsekakor je rojstvo najlepši del življenja v družini ali kar se
               zgodi materi in nenazadnje, če se spominjam razprav nekaterih zdravnikov na enem od
               simpoziju so rekli, najlepše je dejansko ginekologom, ker imamo vsak dan stik z nečim
               novim, z rojstvom, nečim čisto nedolžnim. Ko poslušam današnjo razpravo in debato
               moram priznati, da sem kar zelo presenečena. Priznam, da je to pravzaprav že po
               filmsko rečeno, petič klapa zaporedoma, peti mandat razprava o porodništvu, o
               ginekologiji, ker seveda v Sloveniji nimamo čiste porodnišnice in čisto čiste
               ginekološke bolnišnice oziroma so več ali manj mešane in sem presenečena, da kljub
               tako dobrim rezultatom, ki smo jih v Sloveniji ne samo v 20-ih letih, ampak nasploh v
               preteklosti dosegli na tem področju, gledamo na to področje tako črnogledo in samo
               spektra neke racionalizacije, s spektra enih številk, ki nenazadnje niti niso tako
               relevantne, ker če pogledamo tudi te statistični podatke, ki smo jih dobili na mizo
               se vidi, koliko je odstopanja med statistični podatki in koliko pravzaprav netočnosti
               in nejasnosti in je vprašanje, kakšna je zanesljivost podatkov, o katerih danes
               govorimo tukaj in se med seboj prepiramo. Kljub temu, da lahko zanesljivo trdim, da
               večina, vsaj poslancev, imamo na to problematiko in tematiko dokaj poenoteno stališče
               in gledanje, in to je, kakovost, ki naj bo nudena porodnicam, materam, ženskam v
               bolnišnicah. To se pravi, da mora biti predvsem izpostavljena kakovost storitve in
               zahteve pacientov tisti, ki so plačniku teh uslug in vse tega. Ampak, če smo realni,
               mi dejansko imamo 14 bolnišnic na sekundarni ravni in imamo 330, 340 ginekologov,
               porodničarjev, imamo tudi strukturirane ginekologe, porodničarje po starosti, točno
               se ve, koliko je v posameznih obdobjih po starostnih skupinah teh ginekologov.
               Žalostno dejstvo je pa to, koliko malo otrok se rodi v Sloveniji v tem obdobju in če
               citiram prof. Medenovo, "koliko malo sredstev damo za izobraževanje kakovostnega
               kadra, ki je." In, če številka, ki je dana za specializacijo teh kadrov, čigava
               specializacija je draga, zahtevna in zadeva vrsto strokovnjakov je od 223 do 833
               tisoč evrov. Nenazadnje, sedaj najcenejša in najdražja <stage type="mag"/>(nadaljevanje) porodnišnica s 1590, 1010 evri sicer ni najdražja, ni
               najmanjša, ampak največje porodnišnica, to naj nam bo jasno. Najdražja je pa tista
               največja. Ker sem bila, recimo nekaj malo manj kot 20 let direktorica ene knjižnice
               vem, kako drage so bile velike ustanove in kako so morale daleč bolj racionalno
               sredstva menedžirati. Tiste ustanove, ki so bile pa malo manjše pa ni nujno, da so
               bile majhne. Tukaj je relativnost podatkov zelo velika.</p>
               <p>Jaz upam, da bodo vse nadaljnje razprave, ker to je začetek ene poglobljene razprave,
               začetek javne razprave potekale v tej smeri, da bomo pač si želeli v Sloveniji
               nataliteto dvigniti, da bomo o rojstvih govorili kot o nekih krasnih in čudovitih
               trenutkih v življenju in da bomo govorili s spektra pacientov kako in na kakšen način
               bomo dejansko imeli možnost meriti to njihovo zadovoljnost, ker je to bistveno
               parameter, katerega zahteva svetovna zdravstvena organizacija in kaj vse bomo morali
               narediti na tem področju, da bo varnost porodnic večja. In, kaj bomo morali narediti,
               da bomo imeli nenazadnje, ne povprečno število ginekologov na 100 tisoč prebivalcev v
               Sloveniji kot je danes, ampak da bomo glede na naše zahteve, ki so demografske
               oziroma želja državljank in državljanov Slovenije, da povečamo nataliteto in kaj bomo
               naredili na tem področju. S strašljivimi zgodbicami ne bomo nikamor prišli. Jaz sem
               se pogovarjala s psihologijo, ki dela magisterij o tem, kako in na kakšen način se
               matere odzivajo na nosečnost in dejansko je pojav tak, da se mlade matere bojijo
               porodov oziroma da je porod kljub temu, da je najbolj naravno stanje in nosečnost
               enako tako vse bolj in bolj postaja patologija. Zakaj in kako, je tudi ena iztočnica
               za razpravo na vseh teh okroglih mizah, ki bodo potekale v nadalje.</p>
               <p>Jaz upam, da bomo zmogli toliko dobro volje in da bomo našli optimalne variante in
               rešitve. Hvala.</p>
            </sp>
            <sp xml:id="SDT5-OZZ-Nujna-019-2011-01-28.sp47">

               <speaker>PREDSEDNIK LJUBO GERMIČ:</speaker>

               <p>Dovolite, da se v tem krogu tudi sam v zaključku pridružim tej razpravi.</p>
               <p>Ves čas od osamosvojitve naprej se ob tej razpravi da jasno razumeti, zakaj nismo
               uspeli urediti več v okviru javne zdravstvene mreže. Že samo današnja razprava tukaj
               kaže na eni strani soočenje stroke, ki kaže drugačni pogled z različnega vidika, na
               drugi strani politični in lokalni interesi, ali še kateri interesne skupine, ki
               pridejo zraven in seveda danes pravzaprav po 20-ih letih vidimo, da je bila naloga,
               ki bi jo morala opraviti že marsikatera vlada prej, je ni, in danes imamo tukaj
               ministra, ki je v svojem uvodnem odgovoru jasno povedal, da čuti in sprejema to
               odgovornost, da na teh področjih moramo narediti korake naprej, ker če jih ne bomo
               naredili seveda bo mogoče čas prinesel to, da bomo morali bistveno bolj korenito
               poseči v neke spremembe kot bi jih bilo možno narediti, če bi to naredili v pravem
               času. Zelo jasno je bilo danes tudi povedano, da je tudi s stani metodologije ta
               dokument nastaja malo drugače v odnosu do dokumente, ki je bil predstavljen iz leta
               2007. Mogoče se tudi tukaj v okviru te razprave lahko dopolnimo mogoče tudi v načinu,
               kako pristopati k tem vprašanju, da ne bomo zablokirali na samem začetku in da potem
               ne storimo ničesar. To je delovna skupina, ki je pripravila podlaga za to, da je o
               tem vrednoto razširjen strokovni kolegij <stage type="mag"/>
               (nadaljevanje) in da je potem ta dokument šel na zdravstveni svet kot najvišji
               svetovalni organ in da je na podlagi obravnave na zdravstvenem svetu, vsaj tako sem
               jaz razumel, odprta javna razprava o dokumentu, ki ga bo v javni razpravi možno
               dopolnjevati iz različnih vidikov. Jaz tukaj danes ne jemljem stroko kot ključnega in
               meritornega, ki bi lahko dajala pripombe, kajti pripombe bodo prihajale iz različnih
               vidikov strok in iz različnih vidikov tistih, ki jih ta tematika dotika. In če lahko
               razumem nadaljnje napovedi in aktivnosti ministra pravzaprav bo na ta način posegal v
               oblikovanje mrež na različnih področjih še kje drugje in zato je zelo pomembno, da na
               tej točki ne razvrednotimo stroko v celoti, kajti če se bo to zgodilo, potem je treba
               v temelju spremeniti tudi pristop. Zelo slabo bi bilo, če na tej točki rečemo, da ne
               bomo odpirali javnih razprav in da ne bomo slišali tistih, ki mislijo drugače, iz
               takšnih ali drugačnih vidikov. In tudi današnja razprava in sam potek obravnave tega
               področja, ki je danes en sestavni del celotnega področja zdravstva, kaže na to, da
               tukaj govori zainteresirana javnost, ki se bo v okviru javne razprave lahko še
               dodatno oglasila. In tukaj, ko govorimo o teh vsebinah, govorimo o strategiji razvoja
               in celostne ureditve ginekološko porodniške službe v Republiki Sloveniji. Jaz sicer
               iz te sestave delovne skupine ne poznam vseh, da bi lahko rekel, da je tukaj samo
               glede na to, da je minister omenil, da je tukaj 5% te stroke vključene, da bi lahko
               samo rekel, da je tukaj selektivno izbran en interes, ki bi imel nalogo, da ustvari
               ta konflikt, pokaže nekoga, ki je manjši in zato tudi slabši ali karkoli bi se iz
               tega dalo izpeljati, ampak da bo stroka našla konsenz med sabo, da bo na enakopraven
               način obravnavala vse vidike, kajti favoriziranje enega vidika napram drugim, oba pa
               bi lahko imela argument stroke, bi bil za mene zelo slab. Zato si sam razumem, da je
               bila glavna skupina razdeljena tudi v podskupine, da so se lahko v teh podskupinah
               temeljiteje posvetili posameznim področjem in nato pripravili en skupen dokument kot
               celovito strategijo. Tudi sam vidim, da tudi na področju stroke pravzaprav po mojem
               tudi sama stroka ob takšni analitični obravnavi prihaja do nekih spoznaj, ko vidi, da
               je mogoče potrebno marsikaj narediti. To je že en sam vidik metodologije pri
               obravnavi kaj smatrate ali mali ali velik en poseg. Meni kot laiku je to neka
               ugotovitev katero z nekim obžalovanjem sprejemam, kajti to bi stroka morala
               razčistiti med sabo kaj in na kakšen način vrednotiti neke posege zato, da jih lahko
               potem statistično obravnavate in potem tudi statistično predlagate kot argument za
               določene spremembe. Zelo slabo bi bilo, in tukaj jaz mislim, da danes ni bil ta namen
               in tudi ni šla razprava v to smer, da bi danes sporočilo bilo, da ne zaupamo
               kateremukoli ginekološko-porodnišničnem oddelku v Sloveniji neodvisno od tega kakšno
               velikost ima. To se mi zdi zelo pomembno sporočilo. Seveda da pa lahko pride do
               zapletov tako pri majhnih kot pri velikih, pa mislim, da smo lahko vsi toliko realni,
               da se to lahko zgodi. Seveda pa sam kot plačnik prispevka za zdravstveno zavarovanje
               kot utemeljitev za posamezne storitve, seveda manjka ta transparentnost primarne,
               sekundarne in terciarne ravni. To se ne dogaja samo tukaj na tem področju, ampak tudi
               marsikje, kajti zelo težko je razumeti laiku, da je lahko strošek enega in istega
               posega na sekundarni ravni toliko različen, ampak bi morala biti transparentnost med
               sekundarnim in terciarnim nivojem razmejena in na ta način potem tudi nam, ki smo
               plačniki teh storitev s tega vidika bistveno enostavnejše to razumeti. Kar se
               politike tiče jaz bi si želel, da se vsi zavedamo, da je to vprašanje povezano z
               delovanjem vsake vlade v kateremkoli mandatu. Minister je bil danes tukaj zelo
               odločen. Tudi če on s svojo ekipo tega ne bo uspel realizirati iz takšnih ali
               drugačnih razlogov, to čaka ekipe, ki bodo njega nasledile. <stage type="mag"/> (nadaljevanje) In mislim, da je to sporočilo katerega se moramo
               zavedati vsi. In diskvalifikacija enega ali drugega na ta način ne bo pripeljala do
               dobre končne rešitve. Spor velikih, malih, večje ali manjše stroke, ene ali leve
               politike ali pa levega in desnega brega reke Drave, če prav res razumem to kot
               sinonim Mariboru, pa to pomeni še kaj več, danes smo kar občutljivi na katerem bregu
               si rojen, ampak zato tudi tega ne razumem tako, ampak kot neko primerjavo. Ključno se
               mi zdi in tudi kaj smo v LDS-u vedno zagovarjali je, da zdravstveni sistem mora
               služiti potrebam uporabnikov in v to izhodišče potem vgrajujemo v posamezne rešitve.
               In sam razumem to današnjo razpravo in tako kot je bila tudi zastavljena na okviru
               zdravstvenega sveta in predloga ministra začetek javne razprave, dopolnitve, ki bodo
               potem na podlagi strokovnih dopolnitev imeli še nadgradnjo z drugimi vidiki in sam
               bom podprl tiste usmeritve sklepov na tem odboru, ki bodo tako dopolnjen predlog
               dokumenta lahko ponovno obravnavali in sem prepričan, da bi se takrat lahko pomaknili
               marsikje na kakšni točki naprej brez občutka, da nekdo z nekim takšnim ali drugačnim
               razlogom želi komu kaj slabega. Zato apeliram, da ko danes pripeljemo to razpravo
               počasi k zaključku, da ko bomo govorili o sklepih najdemo čim večjo mero konsenza v
               tem, kajti vsi si želimo dobre zdravstvene storitve, vsi si želimo dobro stroko in
               vsi si želimo najboljšo možno dostopnost. In če bomo tukaj znali najti nek kompromis
               v iskanju najboljših rešitev bo to prava pot, ki si jo zamišljam tudi če bomo
               sposobni in če bomo uspešni pri nadaljnjih spremembah, ki jih zdravstveni sistem
               nujno rabi. In tukaj bomo rabili konsenz....tistega političnega prerivanja, kajti
               situacija se bo zelo hitro lahko spremenila, ko bomo mogoče razmišljali na enak
               način, govorili pa drugače samo zato, ker smo se presedli na kakšen drugi stol.</p>
               <p>Sedaj pa zaključujem s tem prvi del razpravljavcev in prehajamo k razpravi, kjer se
               že ponovno nekdo vključuje drugič. In začnemo z gospo Bizjak Mlakar. Prijavljeni je
               pa še gospod Takač iz kličnega centra v Mariboru. Drugi prijav nimam. Gospod Cukjati
               in gospod minister, na koncu pričakujemo, da se boste vi v neki zaključni besedi
               opredelil do vse te današnje diskusije. Gospa Julijana Bizjak Mlakar, prosim.</p>
            </sp>
            <sp xml:id="SDT5-OZZ-Nujna-019-2011-01-28.sp48">

               <speaker>JULIJANA BIZJAK MLAKAR:</speaker>

               <p>Hvala lepa za besedo. Bom zelo kratka. Gre za repliko na izvajanje dr. Cerarja.</p>
               <p>Namreč, v svoji razpravi nisem omenjala nobene analize gospe Kožuh Novak, ne poznam,
               morda je tudi ona kakšne raziskave delala, ne vem, njenih raziskav ne poznam.
               Omenjala sem kot drugo soavtorico tiste analize mag. Dunjo Obrsnel Kveder. Toliko, da
               ne bi bilo napačno pojmovano, da ne bi bilo to, ja, tukaj je napaka.</p>
               <p>Druga stvar, ki se mi zdi zelo pomembna, ki se mi zdi pomembna tudi za nadaljnjo
               strategijo pa je to na nek način podcenjevanje podatkov oziroma kazalca, ki ga kot
               pomembnega spremlja svetovna zdravstvena organizacija za vse države in kaj je
               pravzaprav vsebina tega kazalca. Zaradi tega se mi je zdelo pomembno, da se t pove.
               Torej, gre za maternalno umrljivost oziroma za smrtnost mater ob in po porodu na
               100.000 živo rojenih otrok. Gre za to, da v Sloveniji, bom poskušala bolj preprosto
               povedati, na štiri do pet let v Sloveniji je verjetnost, da bo umrlo okoli 15 žensk
               pri teh porodih. To pomeni ta kazalec. In pomeni, da v večini drugih visoko razvitih
               držav pa na isto število živo rojenih otrok umrejo dve, tri ali štiri ženske. To je
               to kar pomeni ta kazalec. In nekaj podobnega se tudi spremlja pri smrtnosti otrok ob
               in po porodu. In tisti kazalec je v Sloveniji izjemno dober in o tistem kazalcu zelo
               radi govorimo, kar je prav, vendar<stage type="mag"/>
               (nadaljevanje) pa je potrebno tudi resno vzeti te kazalce, ki nas pa opozarjajo, da
               pri smrtnosti mater nismo dobri. In če pogledamo tudi kazalce, ki jih kaže svetovna
               zdravstvena organizacija za obdobje od 2000 do 2009, so na isti, torej enako stopnjo
               kot pri nas ima tudi Albanija, Saudska Arabija in še kakšne druge države. In to se
               moramo resno s temi stvarmi ukvarjati. Druga stvar, ki se mi zdi zelo pomembna, pa je
               to, da kaže celotna razprava, ki je bila zelo pomembna, na to, da imamo resnično
               veliko pomanjkljivost pri zbiranju podatkov in tudi pri verodostojnosti podatkov. In
               če bi bili ti podatki takšni kot je potrebno, potem danes ne bi rabili pet ur za to
               razpravo, ampak bi lahko na osnovi ene ure ali sploh razprava ne bi bila potrebno,
               ker bi se že dejansko strategija preobrnila, ker namreč strategijo ti lahko določiš,
               ko imaš verodostojne podatke in to je velika pomanjkljivost trenutno pri nas in tudi
               pri tem kazalcu, ki sem ga prej omenila kot kritičnega, je dejstvo, da smo v
               Jugoslaviji imeli boljše rezultate kot jih imamo sedaj. Tako, da mislim, da je
               resnično potrebno nekaj narediti in delati strategije na osnovi podatkov. Hvala
               lepa.</p>
            </sp>
            <sp xml:id="SDT5-OZZ-Nujna-019-2011-01-28.sp49">

               <speaker>PREDSEDNIK LJUBO GERMIČ:</speaker>

               <p>Hvala lepa, gospa Bizjak. Posegli ste v strokovni del in tukaj se mi zdi korektno, da
               če so drugačni podatki, da imajo tudi priložnost to pojasniti. Gospod Cerar,
               prosim.</p>
            </sp>
            <sp xml:id="SDT5-OZZ-Nujna-019-2011-01-28.sp50">

               <speaker>MATKO VASILIJ CERAR:</speaker>

               <p>Prosim, gospa Bizjak Mlakarjeva, poglejte si rezultate, pa poglejte na absciso
               ponekod, ne, ordinate so različne, ordinate. In tam poglejte številke in ne
               primerjati Albanije s Slovenijo, kajti Albanija nima zanesljivih podatkov. Poglejte
               kakšni so. Svetovna zdravstvenega organizacija ima različne oznake za različno
               maternalno umrljivost. Če ste pa že učili na fakulteti za zdravstvo, pa morate ločiti
               umrljivost od smrtnosti. Smrtnost je izraz za specifične stvari, umrljivost je pa
               mortelity in smrtnost je lahko velika recimo pri prometni nesreči in temu ne rečemo
               umrljivost pri prometni nesreči. To so definicije epidemiologije. Vsaka maternalna
               smrt je v Slovenije analizirana, za to imamo posebno komisijo in si oglejte rezultate
               prosim vas in ne govorite, da ima v Evropi kakšna država dve maternalne umrljivosti.
               Švedska ima mogoče 10 ali malo manj, medtem ko okoliške države nobena nima manj kot
               10. Dajmo si biti na jasnem. In morate govoriti o specifični mortaliteti, ne
               specifični in tako naprej. Ne me učiti stvari, ne govoriti o stvareh, ki jih ne
               poznate. Smrtnost in umrljivost bi morala ločiti.</p>
            </sp>
            <sp xml:id="SDT5-OZZ-Nujna-019-2011-01-28.sp51">

               <speaker>PREDSEDNIK LJUBO GERMIČ:</speaker>

               <p>Gospod Cerar, hvala za besedo. Replike na repliko ni, ampak jaz bom samo tokrat,
               gospa Bizjak, vam bom dovolil to izjemo glede na to, da zelo slabo bi bilo, da bi
               predstavljali stanje v slovenskem zdravstvu v tem primeru na področjih....način, ki
               uporablja neverodostojne podatke iz katerekoli strani. Jaz ne morem tukaj biti
               arbiter, tukaj se vse izjave, ki jih nekdo da, zavede v magnetogram. Zelo slabo bi
               bilo, če bi sporočali javnosti neke podatke kar tako čez palec. Jaz mislim, da se vsi
               zavedamo te odgovornosti, ker to bi bilo pa slabo. Jaz ne morem o tem soditi, vsak,
               ki tukaj govori se pa mora te odgovornosti zavedati. Gospa Bizjak, prosim.</p>
            </sp>
            <sp xml:id="SDT5-OZZ-Nujna-019-2011-01-28.sp52">

               <speaker>MAG. JULIJANA BIZJAK MLAKAR:</speaker>

               <p>No, jaz bi opozorila, da so to podatki svetovne zdravstvene organizacije, statistični
               podatki svetovne zdravstvene organizacije za leto 2010, za obdobje 2000 do 2009
               govorijo o maternalni umrljivosti pri nas in ta stopnja je 15. Tako. Hvala.</p>
            </sp>
            <sp xml:id="SDT5-OZZ-Nujna-019-2011-01-28.sp53">

               <speaker>PREDSEDNIK LJUBO GERMIČ:</speaker>

               <p>Hvala lepa, gospa Bizjak in gospod Cerar. K besedi se je prijavila tudi gospa prof.
               Helena Meden Vrtovec. <stage type="mag"/>
               </p>
            </sp>
            <sp xml:id="SDT5-OZZ-Nujna-019-2011-01-28.sp54">

               <speaker>HELENA MEDEN VRTOVEC:</speaker>

               <p>Torej ocena maternalne umrljivosti gre na sto tisoč živorojenih otrok, če umre ena
               ženska poglejte koliko je to za Slovenijo. Najprej to izračunajte, če umre ena ženska
               in potem to lahko interpoliramo tudi na druge države.</p>
               <p>Druga stvar je pa nezanesljivost podatkov; mi smo v strategiji opozorili kateri
               podatki so nezanesljivi, torej nismo temeljili izvedbe elaborata na nezanesljivih
               podatkih temveč smo opozorili na tista področja kjer podatki so nezanesljivi. Torej,
               ne zdaj nas učiti nekaj kar smo sami izpostavili, mislim da je to skrajno nekorektno.
               Mi nismo navajeni takšnega načina diskusije, da se določena dejstva obrnejo v svoje
               nasprotje in prosim vsaj diskutirajte kolikor toliko, bi rekla pošteno ampak čeprav
               se tega tukaj sploh bojim, te besede izreči.</p>
            </sp>
            <sp xml:id="SDT5-OZZ-Nujna-019-2011-01-28.sp55">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod Lukanović, prosim.</p>
            </sp>
            <sp xml:id="SDT5-OZZ-Nujna-019-2011-01-28.sp56">

               <speaker>ADOLF LUKANOVIĆ:</speaker>

               <p>Zelo kratko. Gospod predsednik, mislim da razprava poteka v napačni smeri, zapletli
               smo se v terminologijo, ki je povsem strokovna. Prej smo govorili o premeščanju
               porodnic iz enega oddelka, iz neke bolnišnice k nam, pa je bila replika se nisem
               oglasil. Vendar moram povedati, da so vseh teh tristo štiri porodnic, ki so prišle k
               nam zavedene kot spontan porod v glavični ustavi, to pomeni navaden, enostaven
               porod.</p>
               <p>Druga stvar je, kar bi povedal, danes iščemo napake v strategiji. Imam občutek, kot
               da ni pripravljenosti, kot ste v zaključku prej povedali, da bi se nekaj spremenilo.
               In moram povedati, kot kurjač Titanica se bom vrnil na Titanic, vi, spoštovani člani
               Odbora za zdravje pa nosite vso odgovornost v katero smer bo šla realizacija sprememb
               katere jaz, od moderne, demokratične države pričakujem, ki je sposobna akademskega
               dialoga. Hvala.</p>
            </sp>
            <sp xml:id="SDT5-OZZ-Nujna-019-2011-01-28.sp57">

               <speaker>PREDSEDNIK LJUBO GERMIČ:</speaker>

               <p>Gospod Lukanović, jaz mislim da tukaj vsak se zaveda svoje odgovornost, upam. Ne
               morem pa vplivati na to ali nekdo razpravlja v eno ali v drugo smer. Gospod Takač,
               prosim.</p>
            </sp>
            <sp xml:id="SDT5-OZZ-Nujna-019-2011-01-28.sp58">

               <speaker>PROF. DR. IZTOK TAKAČ:</speaker>

               <p>Hvala lepa za besedo.</p>
               <p>Spoštovane gospe in gospodje, delovna skupina za racionalizacijo mreže je sledila
               enemu osnovnemu vodilu, kljub morebitnim tehnološkim ali nomenklaturnim
               pomanjkljivostim za katere se seveda tudi opravičujemo vendar to osnovno vodilo je
               bilo kako povečati varnost porodov v Sloveniji. Varnost poroda pomeni, da bo izhod
               dober tako za mater kot za otroka, ki ga nemalokrat pozabljamo v teh naših razpravah.
               Da bi to lahko mi storili danes, v temu trenutku, nam trenutno primanjkuje sto pet
               ginekologov porodničarjev v dežurni službi ali jih bomo mi sedaj uvozili preko meje s
               temi novimi ukrepi ali bomo poiskali lastne rezerve v tako imenovanih dispanzerskih
               ginekologih, odnosno ginekologih porodničarjev na primarnem nivoju to prepuščam
               častnemu zboru. In tudi kakšna bo prihodnost naslednjih pet ali deset let, tudi to je
               odvisno od tega kakšni bodo sklepi današnje seje.</p>
               <p>Vendar imamo tudi drugo pot, ne rabimo združevati, ukinjati ali česa drugega, teh
               naših manjših porodnišnic ali podeželskih, kot je bilo tudi omenjeno. Mi lahko te
               podeželske porodnišnice okrepimo, lahko damo drugega specialista saj veste vsak porod
               se zakomplicira v trenutku in takrat se v nekaj minutah odloča o življenju matere in
               otroka ne samo o življenju pač pa tudi o trajnih posledicah za razvoj tega
               novorojenčka, kar nemalokrat pozabljamo in iščemo razne številke, abgare in tako
               naprej. Vendar vsaka porodnišnica potrebuje izkušenega neonatologa, potrebuje
               anesteziologa, potrebuje transfuziologa in seveda dva porodničarja, ki sta non stop,
               štiriindvajset ur v tistem okolju. Da bomo to lahko dosegli seveda ne moremo potem
               govoriti o racionalizaciji v omejenih sredstvih, ki jih imamo sedaj ampak bo mogoče
               potrebno nekatera sredstva dodati. Ampak to seveda ni bil predmet delovne skupine
               kako povečati varnost na račun višanja stroškov. Zato je morda danes ta razprava tudi
               malo preveč obarvana, češ da mi želimo nekaj zapirati. Nasprotno, mi želimo samo
               povečati varnost kajti veste, povprečna starost porodnice je bila nekoč dvajset do
               petindvajset let prof. Meden tako smo se učili. Danes, <stage type="mag"/> (nadaljevanje) leta 2010, je v Mariboru, za Maribor imam podatek, za
               ostale ne vem, 29,5 let je povprečna starost porodnice v porodnišnici. Torej pet let
               nad priporočili svetovne zdravstvene organizacije kar pomeni, da imamo vedno več
               patoloških porodov, vedno več komplikacij, zapletov. In seveda pričakovanja javnosti
               od sodobne ginekologije in porodništva so 100% učinek in uspeh. Torej ne smemo si
               privoščiti tega, da bi se porodnica recimo vozila, transportirala, nedonošenček ali
               kakor koli. Zato sigurno je ta razprava šele začetek ene resne razprave. Hvala
               lepa.</p>
            </sp>
            <sp xml:id="SDT5-OZZ-Nujna-019-2011-01-28.sp59">

               <speaker>PREDSEDNIK LJUBO GERMIČ:</speaker>

               <p>Hvala lepa. K besedi se je prijavil še gospod Cukjati nato pa gospod minister, da
               lahko strnemo ta del razprave. Prosim, gospod Cukjati.</p>
            </sp>
            <sp xml:id="SDT5-OZZ-Nujna-019-2011-01-28.sp60">

               <speaker>FRANCE CUKJATI:</speaker>

               <p>Hvala.</p>
               <p>No, jaz mislim da vendarle se ta razprava približuje nekemu pametnemu zaključku in
               sicer, da najprej to, da sama pobudo oziroma predlog izhaja iz strategije ki smo jo
               včeraj dobili, to se pravi, da se priporoča porodnišnica, ki ima nad tisoč porodov na
               leto, da je to lahko neka usmeritev, ki se pa je ne da v Sloveniji, vsaj tako
               smatram, držati kot slepec ploda. Namreč pri pod tisoč porodov ima recimo tudi Koper,
               ima Nova Gorica... Ukinimo Koper, ukinimo Novo Gorico pomeni iz Bovca bodo hodile
               porodnice v Postojno, Postojna je pa tako blizu Ljubljane, da se je ne splača držati,
               ukinimo tudi to pa bodo iz Bovca hodile v Ljubljano rojevati. Ja, tako bi izzvenelo,
               če bi tako resno vzeli ta priporočila. Mislim da je potrebno vsako, tudi strokovno
               usmeritev vendarle preveriti na terenu in jo fleksibilno obravnavati kot neko željo.
               Prav tako pa če bi danes uspeli razumeti, da je vendarle tudi zadovoljstvo pacientov
               nekaj vredno in da pojmovanje bolnišnice kot naše bolnišnice, ki je sprejeta,
               ohraniti kot neko vrednoto in da imajo tudi majhne bolnišnice neko vrednost s katero
               se približuje. Če to doumemo in to vrednoto vključimo tudi v nadaljnje postopke
               načrtovanja mreže potem smo veliko dosegli. Zagotovo velja, da načrtovati mrežo
               porodnišnice in tudi drugo je zelo enostavno, če se naredi velike centre. To je
               najlepše načrtovati, to tečejo stvari.</p>
               <p>In mislim, da tej skušnjavi se mora in se bo verjetno minister uprl in bo tudi
               upošteval konkretne danosti, konkretne želje oziroma načelo zadovoljstva. Mislim pa
               da srkanje kadrov iz podeželskih bolnišnic v velike centre ne sme veljati kot edina
               možna rešitev zagotavljanja dežurstev v velikih centrih. Zato pozdravljam idejo
               vključevanja ambulantnih ginekologov v to dejavnost. S tem se bo pridobilo veliko
               kadra in ob enem tudi prisluhniti morda ideji oziroma željam pacientk, da pravzaprav
               pri porodu asistira oziroma prod vodi tisti ginekolog, tista ginekologinja, ki
               pacientko pozna do obisti in jo je vodila skozi vso nosečnost. Namreč, še enkrat, te
               želje so izredno pomembne in narediti ambient porodnici domači, prijeten pomeni
               obvarovati jo stresa, ki je največji sovražnik poroda.</p>
            </sp>
            <sp xml:id="SDT5-OZZ-Nujna-019-2011-01-28.sp61">

               <speaker>PREDSEDNIK LJUBO GERMIČ:</speaker>

               <p>Havla lepa. Besedo imate vi, gospod minister, dr. Marušič.</p>
            </sp>
            <sp xml:id="SDT5-OZZ-Nujna-019-2011-01-28.sp62">

               <speaker>DORIJAN MARUŠIČ:</speaker>

               <p>Hvala za besedo.</p>
               <p>Mislim da sem pozorno poslušal,se potrudil pa bom nekako povzel svoje vodenje...</p>
            </sp>
            <sp xml:id="SDT5-OZZ-Nujna-019-2011-01-28.sp63">

               <speaker>PREDSEDNIK LJUBO GERMIČ:</speaker>

               <p>Kolegice in kolegi, vem da smo že nekaj ur tukaj ampak dajmo še zbrati toliko moči in
               korektnosti, da še lahko slišimo tiste, ki bodo govorili do konca. Gospod minister,
               imate besedo.</p>
            </sp>
            <sp xml:id="SDT5-OZZ-Nujna-019-2011-01-28.sp64">

               <speaker>DORIJAN MARUŠIČ:</speaker>

               <p>Hvala.</p>
               <p>Pozorno sem poslušal vse razpravljavce in vse kar je dodanega, torej mogoče zanamcem
               .../Nerazumljivo./... je današnja seja kaj prinesla k večji kakovosti in varnosti
               zdravstvenega sistema pa bom razpravljal kar sam s seboj ali sem piarovsko zgrešil,
               to boste<stage type="mag"/> (nadaljevanje) sami ocenili, še
               enkrat bi storil enako. In enako dokler bom minister bom storil tudi s pediatrijo, s
               področjem onkologije in vsem ostalim. Problemi so v zdravstvu podobni kot mi jih je
               stroka danes pomagala predstaviti.</p>
               <p>Postopek ste mi očitali, da nisem izbral pravim, kdo pa je v Sloveniji pravi, kdo pa
               je tisti, ki ne piše dokumente. Jaz verjamem tistim ob katerih sem se učil, tistim ki
               so bili pripravljeni napisati izhodni dokument v katerega so vnesli parametre,
               kazalnike, številke, ki so nastale v porodnišnicah, pa tisti ki izvajajo porode, ki
               skrbijo ginekološke posege in vse ostalo. Na nekem mestu so se samo zbrali.</p>
               <p>Skratka dokument je to kar slovenski zdravstveni sistem v katerega štejem dva
               milijona ljudi danes zmore, pod tem ministrom. Možno je, da ob neki drugi ekipi bodo
               napisali bistveno boljši dokument ki bo segel dlje, ki bo morda vse skril pod
               preprogo in kar tako kot sedem ministrov pred menoj, ki niso želeli prisluhniti
               stroki bomo počakali, da gre vodstvo naprej. V vsakem primeru sem pa nekoliko
               zaskrbljen kajti, če je današnja razprava šla v smer, da bi se morda jutri zbudili v
               novem dnevu pa ne bi bilo nobene bolnišnice bi jih postavili enakih šestindvajset,
               enakih štirinajst porodnišnic potem sem zaskrbljen, ker potem se moji izračuni ne
               izidejo. Potem se zdravstvenemu sistemu v Sloveniji na sekundarni ravni ne godi
               najbolje. Lani smo imeli živahno razpravo o tako imenovani urgentni medicini ali
               dežurni službi ali kakor želite, problemi so res v glavah. Med posameznimi dežurnimi
               mesti je manj kot sto metrov in ne zmoremo združitve.</p>
               <p>Skratka, jaz verjamem v določene poglede, verjamem v to kar mednarodna srenja v
               katero sodi Slovenija postavlja neke minimalne standarde, ki jih mora zagotavljati
               posameznik, tim, oddelek, bolnišnica in podobno. Ampak bodimo malo resni, pisali smo
               strategijo leta 2004, po tisti strategiji pol od teh porodnišnic ne bi bilo več in
               tukaj ste nekateri snovalci, tukaj ste nekateri, ki so jo potrdili. Takrat se je
               zapisalo, da oddelek, ki ima manj kot petnajst postelj ne sme obstajati pa smo
               preživeli ravno tako. Takrat smo jih imeli po posteljah!</p>
               <p>Sam verjamem v to, da bi morali zdravstveni sistem postaviti na parametrih kakovosti
               in varnosti, obstajajo parametri, obstajajo kazalniki, sedemdeset smo jih v lanskem
               letu pripravili in zdravstveni sistem se je podal na to pot, da jih bo začel
               spremljati. Moj namen gotovo ni bil zato, da bi bil takšen, da bi zmanjšal
               dostopnost, onemogočal dostopnost nekaterih do teh storitev. Daleč od tega! Zavedam
               se po moji presoji resnosti situacije v kateri je zdravstveni sistem kateri je
               zavidljivo visok. Ne me narobe razumeti, ne me razumeti, da danes ne priznavam ravni
               kakovosti zdravstvenega sistema v Sloveniji, seveda sem pa zelo ambiciozen. Jaz bi si
               želel, da je zdravstveni sistem v Sloveniji še boljši, dejansko! Pa me zanima kako bo
               razprava, če jo bom odprl, ko bom rekel, da si želim, da bi namenili 10% bruto
               družbenega proizvoda za zdravstvo. Kako boste takrat dvignili roko? Ko vam bom
               povedal, da se v zadnjih dveh, treh letih zmanjšuje delež javnih sredstev za
               zdravstvo in da bi ga bilo potrebno dvigniti na 8%. Tudi takrat upam da bomo resno
               razpravljali. Jaz verjamem v znanje, ki sem si ga pridobil, še vedno okoli mene se
               zbira zelo veliko strokovnjakov iz slovenskega prostora, ne samo zdravnikov in
               medicinskih sester, tudi ostalih, ki bi želeli z analizami, ki jih zmoremo postaviti
               temelje in argumente, da se boste lažje ali pa da se bomo lažje odločali ministri na
               Vladi in potem vi v parlamentu, da je potrebno nekaj v temu zdravstvenemu sistemu
               narediti.</p>
               <p>V vsakem primeru, kakršni koli bodo vaši sklepi kakršna koli bodo zaključena javna
               razprava pa nekatere stvari, ki ste jih danes izrekli se bodo zapisali. Če ste danes
               postavili temelje, štirinajst porodnišnic kot spodnja meja, šestindvajset bolnišnic
               kot spodnja meja se bomo kmalu srečali in vas bom spraševal kako bo zdravstveni
               sistem .../Nerazumljivo./... iz držav. Jaz sem prepričan in imamo podatke, da to ne
               gre. Ne gre, ker nimamo zdravnikov, ker nimamo medicinskih sester, jih nimamo ker smo
               deset, petnajst let vodili slabo strategijo. Morda je moja napaka, da jemljem vse
               preveč resno, morda z eksaktnostjo matematike <stage type="mag"/> (nadaljevanje) morda z znanjem zdravnika ampak jaz drugače ne znam.
               Potrebno je postaviti stvari na mesto kot je in se lotiti problemov. Ko vam bom
               predstavil rezultate na področju nacionalne strategije zmanjševanja bremena raka in
               smo v lanskem letu dosegli morda 50% akcijskega načrta, verjetno bo kriv minister,
               sem prepričan. Ko se bomo pogovarjali o pediatriji, ko vam bomo dokazali, da sedanjo
               sestavo, strukturo pediatrov, njihovo starostno strukturo, z njihovo porazdelitvijo
               ne moremo zagotoviti štiriindvajseturnega zdravstvenega varstva za otroke, jaz imam
               štiri hčere, da bi lahko skrbeli v vsaki regiji tako kot si želi stroka. Ki bi želela
               imeti dnevne centre, kaj bomo takrat pometli pod preprogo? Ja, vendar ne z menoj.
               Hvala.</p>
            </sp>
            <sp xml:id="SDT5-OZZ-Nujna-019-2011-01-28.sp65">

               <speaker>PREDSEDNIK LJUBO GERMIČ:</speaker>

               <p>Hvala lepa gospod minister. V imenu predlagatelja še gospod Grims.</p>
            </sp>
            <sp xml:id="SDT5-OZZ-Nujna-019-2011-01-28.sp66">

               <speaker>MAG. BRANKO GRIMS:</speaker>

               <p>Hvala.</p>
               <p>Moje besede so predvsem zdaj namenjene prisotnim direktorjem in vsem ostalim
               predstavnikom stroke, ki so danes med nami, ker mislim, da bi se marsikateri hudi
               besedi lahko izognili, če bi morda tudi sama stroka postavila izhodišča tako kot ga
               je zdaj spoštovani direktor, ki je bil predgovornik, ki mi je dal odlično izhodišče,
               ko je dejal: bili smo postavljeni za nek cilj, poiskali smo najboljše možne rešitve,
               jih poskušali strokovno čim bolj utemeljiti, če bi bile pa te postavljene drugače bi
               pa seveda potem lahko tudi računali na to, da ne bo zmožno zniževati količine denarja
               ali pa da bi celo rabili še kaj dodatnega denarja. Kajti zato že ves čas v resnici
               gre. Kaj je bilo povedano v teh besedah? Skupina, ki je bila postavljena je bila
               postavljena z določeno nalogo in jaz verjamem, da so poiskali vse strokovne argumente
               po najboljših močeh, da se utemelji ampak to nalogo je definirala politika, jo je
               definiral minister saj zato jih je pa postavil. In postavil jih je verjetno niti ne
               čisto samo na svoji lastni odločitvi ampak je to uskladil znotraj Vlade na osnovi
               vsega kar je na razpolago.</p>
               <p>In tukaj pa pridemo do tistega kar sem izpostavil že čisto na začetku v izhodišče,
               vprašanje legitimitete, vrednot in pa legitimitete je, če v istem letu sprožiš
               vprašanje krčenja pravic dostopnosti, racionalizacije na področju porodnišnic po
               drugi strani pa imaš sto petdeset milijonov evrov v proračunu namenjenih za to, da
               boš ukinjal vinjete, kar bo dodatno obremenilo zdravstveno blagajno in znižalo
               varnost in stotine milijonov evrov namenjaš za pomoč "kobajagi" gradbincem iz česar
               bodo predvsem vlekli profit bančni in pa nepremičninski špekulanti. In tukaj se
               postavlja vprašanje legitimitete tega početja in zaradi tega je seveda tudi jasno
               odpor toliko večji kajti očitno so drugi viri kjer bi veljalo varčevati ampak
               potrebno je to seveda videti kot celoto. Da boste videli koliko tragikomično izgleda
               ta celota samo en primer, hoče se varčevati na področju porodnišnic, na področju
               zdravstva torej. Po drugi strani se povečuje denar s problematiko pravosodja. Veste
               kakšna je politika, ki jo lahko iz tega dvojega potegneš ven, kajti v politiki
               štejejo dejanja in ne besede... Da bomo manj rojevali pa več zapirali ljudi. Hvala
               lepa za takšno politiko.</p>
               <p>In zato se vprašanje tega odpira za vso ostrino in zaradi tega jaz menim, da je tudi
               javna razprava, ki bo legitimna v tistem delu, ko govori o večji kakovosti storitev,
               o večji dostopnosti storitev, o večji varnosti za matere, za otroke, za družine. Ko
               pa gre za krčenje pravic, tudi za krčenje odsotnosti, če hočete pa dokler so
               okoliščine takšne kakor sem o njih govoril jim odrekam vso legitimiteto. Ne samo sam
               ampak tudi v imenu predlagatelja.</p>
            </sp>
            <sp xml:id="SDT5-OZZ-Nujna-019-2011-01-28.sp67">

               <speaker>PREDSEDNIK LJUBO GERMIČ:</speaker>

               <p>Hvala lepa gospod Grims. Besedo je prosil še gospod minister, dr. Marušič.</p>
            </sp>
            <sp xml:id="SDT5-OZZ-Nujna-019-2011-01-28.sp68">

               <speaker>DORIJAN MARUŠIČ:</speaker>

               <p>Zdaj, jaz predvidevam, da bova imela zelo dolge replike ampak glede na to, da je bila
               dotaknjena in to grobo, Vlada katere predstavnik sem, moram replicirati.</p>
               <p>Jaz sem predvideval, da kot poslanec, kot poslanci, poznate zdravstveni sistem,
               poznate sistem zavarovanja, poznate sistem zdravstvene dejavnosti in tudi veste kako
               namenjamo zdravstvu evre. Namreč navkljub težki situaciji v kateri je Slovenija in
               Evropska unija mi ohranjamo visok delež bruto družbenega proizvoda za zdravstvo in to
               nam je uspelo. V lanskem letu in predlanskem letu kljub vsemu dosegamo visok delež.
               Lahko tudi zahvaljujoč krizi, ker nam pada bruto družbeni proizvod ampak nekatere
               države so krčile sredstva tudi na zdravstvu. Mi smo dosegli ali pa <stage type="mag"/> (nadaljevanje) celo presegli 9% bruto družbenega
               proizvoda. Izračuni kažejo, da v kolikor bi želeli doseči primerljivo ali pa želeno
               dostopnost do nekaterih storitev kot minister sem prvi dal javno na spletno stran
               tistih izvajalcev, ki so se odzvali v skladu z zakonom in podzakonskim aktom, čakalne
               dobe. Ki so zaskrbljujoče, tudi za ministra, namreč z vstopom v evropski prostor
               oziroma z direktivo bomo lahko državljani te storitve pridobili tudi v tujini v
               kolikor jih doma ne bomo mogli pridobiti in zato bodo in so potrebna dodatna
               sredstva. Imamo izračune, seveda potem bodo spet očitki, da so slabo izbrani, da niso
               pravi kazalniki, da niso zbrani po mednarodni metodologiji ampak to zmoremo, to
               znamo, toliko znamo mi, tako visoko sežemo mi, če želite pa kljub vsemu znanju. In po
               teh podatkih bi potrebovali približno 0,1 bruto družbeni proizvod letno da bi lahko
               kolikor toliko zagotavljali naraščajoče potrebe zdravstvenega sistema, ki nastane
               zaradi višje ali pa naraščajočih demografskih trendov, .../Nerazumljivo./... trendov
               razvoja zdravstvene tehnologije.</p>
               <p>Naša skromna ocena je, da je približno deset milijonov letno rabimo zaradi tega, da
               sledimo trendom v svetu, ob razvoju medicinske tehnologije in približno dvajset
               milijonov leto bi rabili zato, da bi sledili in zagotavljali ustrezno dostopnost. To
               je na eni strani, jaz sem vam to na kratko orisal uvodoma.</p>
               <p>V drugem delu pa si ne bomo mogli privoščiti, enostavno si ne bomo mogli privoščiti
               takšne organizacije zdravstvenega varstva kot ga imamo danes. Veliko ministrov,
               državnih sekretarjev, direktorjev direktoratov, če želite, vseh ostalih je poskušalo
               pripeljati mrežo do ene takšne stopnje, ki bi bila sprejemljiva pa nikoli ni bilo
               političnega konsenza, da bi to potem tudi sprejeli. Gospod Cukjati se bo dobro
               spomnil, da je izdelal eno takšno mrežo ampak je izpadla iz resolucije razvoja
               zdravstvenega varstva do leta 2004. Ampak nekako se ne želimo soočiti z realnostjo. Z
               realnostjo se bo potrebno soočiti! In ponovno, ko tako na lahkotno navržete, da je to
               vladna politika, da je to ministrova politika, da se je tega lotil pa težko sprejmem
               na svoja ramena. Mislim, da sem preveč odgovorna oseba, da bi mi to lahko tako
               lahkotno nametali kot ste sedaj in to seveda ostro zavračam. </p>
               <p>Moram pa samo povedati, ker verjetno v retoriki nisem tako dober, kot se vam
               predpisuje, politike nisem študiral, meni osebno bi bila pa vaša kredibilnost večja,
               če ne bi vi prinesli podpisov v bolnišnico Kranj. Torej, jaz kot minister si ne bi
               mogel privoščiti, da bi recimo na obali zbiral podpise za ne vem kaj. Veste tukaj pa
               v mojih očeh nekoliko kot poslanec pa ste izgubili.</p>
            </sp>
            <sp xml:id="SDT5-OZZ-Nujna-019-2011-01-28.sp69">

               <speaker>PREDSEDNIK LJUBO GERMIČ:</speaker>

               <p>Hvala lepa. Na podlagi zadnjega razpravljavca... .../Oglašanje iz klopi./... Jaz bi
               tako prosil, poskušajmo peljati razpravo vezano na vsebino, ki je na današnjem
               dnevnem redu. To smo obravnavali zdaj okoli vrednot drugih vprašanj, povezav na druga
               področja. Mislim da o tem lahko tukaj sedimo še dneve, tedne in mesece. Zato bi res
               apeliral na to, da držimo razpravo, da jo peljemo v kontekstu produktivnosti
               zaključka te vsebine in priprave odločitve za sklepe. Prosim, gospod Grims.</p>
            </sp>
            <sp xml:id="SDT5-OZZ-Nujna-019-2011-01-28.sp70">

               <speaker>MAG. BRANKO GRIMS:</speaker>

               <p>Predvsem odrekam pravico ministru, ki je celo sprva odklonil, da bi sprejel podpise
               civilne iniciative, povsem civilne iniciative mater iz Brežic, da bo proučeval kaj je
               legitimno in kaj ni. Njegovo ravnanje v temu primeru je bilo neprimerno, nedostojno
               ministra kajti peticija je ustavna pravica vsakega posameznika, imam jo sam kot
               poslanec in državljan in tako jo imajo tudi vsi ostali. V zbiranju podpisov smo šli
               iz ključno po tem, ko smo vprašali tudi vse druge ali bo kdo kaj organiziral,
               povabili smo tudi druge zraven. Nihče v Kranju se pri tem ni angažiral in smo se zato
               angažirali v mestnem odboru SDS Kranj. Tudi sam sem pomagal zbirati podpise, tudi sam
               sem stal na stojnici in tega sem ponosen! Kajti delo v politiki je delo med ljudmi in
               delo za ljudi, gospod minister in iz tega bi se tudi vi lahko kaj naučili.</p>
            </sp>
            <sp xml:id="SDT5-OZZ-Nujna-019-2011-01-28.sp71">

               <speaker>PREDSEDNIK LJUBO GERMIČ:</speaker>

               <p>Hvala lepa. S tem lahko zaključim razpravo. Mislim, da smo vsebinsko razen gospa, vi
               ste <stage type="mag"/> (nadaljevanje) se želeli nekaj
               povedati, ampak če je res, glede na to, da smo razpravo zaključili, gospod minister,
               v imenu predlagatelja, jaz tukaj zaključujem razpravo in prehajamo na predloge in
               obravnavo o sklepih. V gradivu ste dobili predloge štirih sklepov, mi smo se v času
               razprave, ki je tukaj potekala na podlagi gradiva, ki je bilo posredovano in je bilo
               pravzaprav drugačno, kot je bilo gradivo, ki ga je posredoval predlagatelj za sklic
               in seveda v tem kontekstu, če bi lahko predlagal, kot amandmaje odbora, da bi odbor
               razpravljal in potem sprejel navedene tri predloge sklepov. Dovolite mi, da jih
               preberem.</p>
               <p>Prvi sklep: Odbor za zdravstvo se je seznanil s predlogom strategije razvoja in
               celostne ureditve ginekološko porodniške dejavnosti v Republiki Sloveniji do leta
               2020, ki sta jo obravnavala razširjeni strokovni kolegij za ginekologijo in
               porodništvo, ter zdravstveni svet.</p>
               <p>Drugič, Odbor za zdravstvo predlaga Ministrstvu za zdravje, da pri celostnem urejanju
               ginekološko-porodniške dejavnosti v Sloveniji upošteva potrebe pacientk, specifiko
               sedanjih porodnišnic in dostopnost do kakovostne in varne obravnave v okviru
               ginekološko-porodniške dejavnosti na primarni, sekundarni in terciarni ravni.</p>
               <p>In tretji sklep, Odbor za zdravstvo predlaga ministru za zdravje, da se na osnovi
               javne razprave pripravi dopolnjen predlog strategije razvoja in celostne ureditve
               ginekološko-porodniške dejavnosti v Republiki Sloveniji do leta 2020 in ga ponovno
               predoči javnosti. Odbor za zdravstvo pa naj ga obravnava na eni od svojih naslednjih
               sej. Dajem predloge sklepov, ki jih tukaj predlagamo v razpravo. Ali želi kdo
               razpravljati? Gospod Cukjati, prosim.</p>
            </sp>
            <sp xml:id="SDT5-OZZ-Nujna-019-2011-01-28.sp72">

               <speaker>FRANCE CUKJATI:</speaker>

               <p>Hvala. Jaz mislim, da načelno so ti sklepi sprejemljivi. Edino bi predlagal popravek
               oziroma dopolnitev drugega sklepa. Tukaj se govori, da naj bi ministrstvo pri
               celostnem urejanju ginekološko-porodniške dejavnosti v Sloveniji upoštevalo potrebe
               pacient s specifiko sedanjih porodnišnic in tako dalje. Mislim, da je razprava
               pokazala, da definirati samo potrebe pacientk je nevarno, kajti stroka pove, stroka
               si večkrat uzurpira, kaj je za pacientke najboljše. Na nek način stroka lahko pove,
               lahko tudi pove, kaj potrebujejo pacientke. Ampak prav v izogib temu bi bilo potrebno
               tukaj še nekaj dodati in sicer, da se upoštevajo ne samo potrebe pacientk, ampak
               potrebe in zadovoljstvo pacientk. Mislim, da je to izraz nekega bolj spoštljivega
               odnosa, do tistih, ki jim je zdravstvena služba namenjena, da to niso mrtve številke,
               s katerimi se dela kot, kjer lahko nek drug definira, to je zate najboljše, pika. Ne
               boš šel sem, ampak boš šel tja, ker je to zate najboljše. Namreč, ta element mi
               manjka v teh pristopih pri oblikovanju kakršnekoli mreže, ampak tudi mreže, ker smo
               mi v resoluciji o nacionalnem planu zdravstvenega varstva 2008-2013, torej, ki je
               bilo sprejeto leta 2008, celo dali podnaslov zadovoljni uporabniki in izvajalci
               zdravstvenih storitev. Zadovoljni uporabniki so na prvem mestu. In predlagam, da v
               tem sklepu prav dodamo to, kot neko simboliko, to se pravi, da se upoštevajo, ne samo
               potrebe, ampak potrebe in zadovoljstvo pacientk.</p>
            </sp>
            <sp xml:id="SDT5-OZZ-Nujna-019-2011-01-28.sp73">

               <speaker>PREDSEDNIK LJUBO GERMIČ:</speaker>

               <p>Hvala lepa gospod Cukjati. Želi še kdo razpravljati? Ali je to sprejemljivo, da tako
               dam drugi sklep na glasovanje, da ne rabim dajati dopolnila k temu sklepu posebej na
               glasovanje? Velja, v redu. Potem lahko razumem s strani predlagatelja, da ti sklepi,
               ti trije sklepi nadomeščajo sklepe, ki so bili predlagani v gradivu in o njih ne
               glasujemo, ampak jih nadomeščajo <stage type="mag"/>(nadaljevanje) trije sklepi, ki so tukaj predstavljeni. Velja? Ali lahko še
               prosim za eno proceduralno opredelitev - ali lahko o vseh treh sklepih glasujemo
               skupaj ali o vsakem posebej? Kdo nasprotuje, da glasujemo o vseh treh sklepih skupaj?
               (Nihče.)</p>
               <p>Zaključujem razpravo o predlaganih sklepih, ki bodo kot sklepi odbora in dajem
               predloge sklepov v celoti na glasovanje.</p>
               <p>Kdo je za? (9 članov.) Kdo je proti? (Nihče.)</p>
               <p>Sklepi so sprejeti.</p>
               <p>S tem lahko zaključim tudi to točko. Vsem, ki ste danes bili tako vztrajni in
               prijazni in da ste sodelovali v tej razpravi, se vam zahvaljujem in vsem še naprej
               želim prijeten dan. Hvala lepa.</p>
               <p>S tem zaključujem tudi to današnjo sejo.</p>
               <p>(Seja je bila zaključena 28. januarja 2011 ob 16.54.)</p>
            </sp>
         </div>
      </body>
   </text>
</TEI>
