<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-UK-Redna-001-2009-04-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Ustavna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">79E18F2C4C5902FBC125758C0047E10D</idno>
               <idno type="custom" subtype="day">C7FC44653B9FC96EC125759A0026C901</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=C7FC44653B9FC96EC125759A0026C901</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-UK-Redna-001-2009-04-15.UK" n="001">
               <name>Redna</name>
               <date when="2009-04-15"/>
            </setting>
         </settingDesc>
         <particDesc>
            <listOrg>
               <org xml:id="SDT5-UK-Redna-001-2009-04-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-UK-Redna-001-2009-04-15.UK">
                        <orgName key="UK">Ustavna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE USTAVNA KOMISIJA</stage>
            <stage type="session">1. seja</stage>
            <stage type="date">(15. april 2009)</stage>
            <stage type="chairman">Sejo je vodil dr. Pavel Gantar, predsednik Ustavne komisije.</stage>
            <stage type="time">Seja se je pričela ob 9.04.</stage>


            <sp xml:id="SDT5-UK-Redna-001-2009-04-15.sp1">

               <speaker>PREDSEDNIK DR. PAVEL GANTAR:</speaker>

               <p>Cenjeni gostje, predstavniki Vlade! Začenjam 1. sejo Ustavne komisije.</p>
               <p>Najprej bi želel povedati, da je za današnjo sejo opravičil svoj izostanek gospod
               Jakob Presečnik. Hkrati naj še povem, da se poslanec, gospod Zmago Jelinčič
               Plemeniti, iz opravičenih razlogov danes seje ne more udeležiti in je zato pooblastil
               poslanca Bogdana Baroviča (pooblastilo je priloženo).</p>
               <p>Povem naj še, da sem k 2. točki vabil skupino poslancev, ki so predlagali ustavno
               pobudo, in Državni svet ter Vlado. Vlada je tu, vidim, za Državni svet bomo še
               ugotovili, ali se bodo udeležili ali ne.</p>
               <p>Ker do 12.00 ure včerajšnjega dne nisem prejel predlogo za umik točke oziroma
               razširitev dnevnega reda, bomo na današnji seji obravnavali, kot je zapisano v sklicu
               seje, naslednje točke:</p>
               <p>1. dogovor o delu Ustavne komisije,</p>
               <p>2. predlog za začetek postopka za dopolnitev Ustavnega zakona za izvedbo temeljne
               ustavne listine o samostojnosti in neodvisnosti Republike Slovenije, z osnutkom
               ustavnega zakona,</p>
               <p>3. razno.</p>
               <p>Prehajamo na <title>1. TOČKO DNEVNEGA REDA.</title>
               </p>
               <p>Ker je to 1. seja Ustavne komisije v tem mandatu, je prav, da se dogovorimo o delu
               Ustavne komisije.</p>
               <p>Na klopi ste prejeli dva dokumenta, poleg dodatnega stališča Vlade k točki 2. In
               sicer, strokovni sodelavec, gospod Vrišar, je pripravil shematičen prikaz obravnave
               predloga za začetek postopka za spremembo Ustave Republike Slovenije. Tu je
               shematično prikazano, kakšen je postopek, od tedaj, ko je bila ta pobuda vložena. In
               to je za vašo informacijo zelo pomembno, ker bomo o teh zadevah tu odločali. To je
               samo, lahko bi rekli, kot pripomoček.</p>
               <p>Druga zadeva, ki je dana kot pripomoček, je preračun dvotretjinske večine navzočih
               članov Ustavne komisije, glede na število navzočih. Tu naj opozorim, da je glasovanje
               pri točkah, kjer gre za dvotretjinsko večino, se najprej ugotavlja število tistih, ki
               bodo glasovali, in potem rezultat glasovanja, glede na število tistih, ki bodo
               glasovali.</p>
               <p>Tretja stvar, ki je pomembna, je seznam strokovnjakov, mislim, da smo to tudi
               prejeli, ustavnih pravnikov in drugih, ki so do sedaj ali v prejšnjem mandatu, pa
               mislim, da tudi že kdaj prej sodelovali v strokovnih skupinah in pomagali pri delu
               Ustavne komisije. Tu vidite nekaj imen. Do prihodnje seje bi vas pozval, da tem
               imenom, če je treba, dodate ali predlagate tudi kakšna nova. Iz nabora teh
               strokovnjakov bomo po potrebi, kot predvideva poslovnik in drugi akti, oblikovali
               strokovne skupine za proučitev posameznih predlogov ustavnih sprememb.</p>
               <p>Hkrati pa bi predlagal Ustavni komisiji, da danes sprejme tudi načelen sklep, ki je
               povsem podoben sklepu iz prejšnjega mandata, in sicer, o ustanavljanju strokovnih
               skupin. Predlagam, da se sprejmemo danes sklep, da vsak član Ustavne komisije
               Državnega zbora Republike Slovenije (v nadaljevanju: Ustavna komisija) lahko predlaga
               ustanovitev tričlanske strokovne skupine za obravnavo posameznih vsebinsko
               zaokroženih sklopov v zvezi s predlaganimi spremembami ustave. Strokovno skupino iz
               prejšnjega odstavka s sklepom ustanovi Ustavna komisija. Predlog sklepa pripravi
               predsednik Ustavne komisije, ki pred tem pridobi predloge poslanskih skupin za člane
               strokovne skupine. S sklepom o ustanovitvi strokovne skupine 
                  <stage type="mag">2.</stage>(Nadaljevanje) se hkrati določi tudi njena
               sestava in naloge. V strokovno skupino so lahko imenovani le priznani strokovnjaki za
               področje predlaganih sprememb ustave. Ustavna komisija določi koordinatorja, ki
               povezuje delo Ustavne komisije in strokovne skupine. Državni zbor zagotovi materialne
               in druge pogoje za delo strokovne skupine.</p>
               <p>To je ta sklep; verjetno ga niste dobili na mizo. Prebral sem ga počasi in glasno,
               ali je to zadosti, da o njem razpravljamo in ga sprejmemo? Prosim, ja.</p>
            </sp>
            <sp xml:id="SDT5-UK-Redna-001-2009-04-15.sp2">

               <speaker>MAG. BRANKO GRIMS:</speaker>

               <p>Eno majhno modifikacijo bi predlagal, da se enostavno tisti uvodni del "za posamezna
               področja se ustanovi", da se pač spremeni v to obliko, tako da bo jasno, da je to
               sestavni del normalnega postopka, tako kot je bil do zdaj - da lahko nekdo predlaga,
               potem pa iz tega sledi, da se lahko to tudi zavrne. Ampak da je enostavno postopek
               tak, kot je bil do zdaj, da se pač ustanovi za posamezna področja in da je v pomoč
               pri delu in pri odločanju, skratka, s svojimi mnenji, in da tudi normalno sodeluje na
               sejah Ustavne komisije, tako kot je bilo to v minulih mandatih, saj to ni nova
               praksa.</p>
            </sp>
            <sp xml:id="SDT5-UK-Redna-001-2009-04-15.sp3">

               <speaker>PREDSEDNIK DR. PAVEL GANTAR:</speaker>

               <p>Prosim, gospod Cerar.</p>
            </sp>
            <sp xml:id="SDT5-UK-Redna-001-2009-04-15.sp4">

               <speaker>DR. MIRO CERAR:</speaker>

               <p>Hvala lepa. Opozoril bi v zvezi s tem na to, da odlok o ustanovitvi in nalogah
               Ustavne komisije ne vsebuje določbe, ki bi šla v to smer. Da pa je ustanavljanje teh
               strokovnih skupin nek ustavni običaj, ki se je razvil do sedaj. Praktično nobena
               sestava Ustavne komisije ni delovala brez strokovne skupine. Zato mislim, da je le
               treba iti po tej poti nadaljevanja ustavnega običaja z neko odločitvijo v komisijo,
               kajti če tega ne naredimo, vidimo, da v odloku o ustanovitvi in nalogah Ustavne
               komisije ni neposredne podlage, na podlagi katere bi lahko odločali o taki strokovni
               skupini.</p>
            </sp>
            <sp xml:id="SDT5-UK-Redna-001-2009-04-15.sp5">

               <speaker>PREDSEDNIK DR. PAVEL GANTAR:</speaker>

               <p>Prosim, gospod Potrč.</p>
            </sp>
            <sp xml:id="SDT5-UK-Redna-001-2009-04-15.sp6">

               <speaker>MIRAN POTRČ:</speaker>

               <p>Po vseh pojasnilih, ki so bila dana, soglašam, da ima Ustavna komisija možnost in
               podlago, da se odloča do strokovne komisije, da se Ustavna komisija odloča, kadar bo
               štela, da je to potrebno. V načelu bi rekel, prejšnji predsednik Ustavne komisije,
               gospod Cukjati, je bolj ali manj sugeriral, ne bom rekel vztrajal, da so to trije
               člani, pred tem jih je bilo tudi mnogo več; preveč najbrž ni dobro. Ali pa ravno
               morajo biti trije za posamezno tematiko, pa najbrž ni bistveno. Vendar bi predlagal,
               da je naša skupna ugotovitev, da vsak član, jasno, vsak član ima pravico predlagati,
               da pa o tem odloča Ustavna komisija, glede na vprašanja, ki so predmet obravnave.
               Morda bomo za neko vprašanje oblikovali dve, tri, eno skupino, z več ljudmi, morda,
               povem naprej, za kakšno stvar, ki smo jo že enkrat obravnavali, tudi ne na novo.
               Hvala.</p>
            </sp>
            <sp xml:id="SDT5-UK-Redna-001-2009-04-15.sp7">

               <speaker>PREDSEDNIK DR. PAVEL GANTAR:</speaker>

               <p>Želi še kdo razpravljati? Kar je gospod Grims rekel, težko sprejmem to, ker tega za
               posamezno področje, tako kot ste predlagali, ni noter, in sicer, da se lahko ustanovi
               tričlanska strokovna skupina za obravnavo posameznih vsebinsko zaokroženih sklepov.
               To je bilo, kajne, to se mi zdi povsem smiselno. Če sem prav razumel... Prosim,
               ja.</p>
            </sp>
            <sp xml:id="SDT5-UK-Redna-001-2009-04-15.sp8">

               <speaker>MAG. BRANKO GRIMS:</speaker>

               <p>Saj tudi ta formulacija je čisto v redu. Mogoče se nisva razumela. Jaz predlagam
               samo, da je to brez besedice "lahko", ampak da "se ustanovi", da je to normalen
               sestavni del postopka, tako kot je bila pravna praksa ves čas v tem Državnem
               zboru.</p>
            </sp>
            <sp xml:id="SDT5-UK-Redna-001-2009-04-15.sp9">

               <speaker>PREDSEDNIK DR. PAVEL GANTAR:</speaker>

               <p>To je pa zdaj seveda vsebinska zadeva in mogoče tudi gramatikalen nesporazum. Lahko
               se ustanovi, kar pomeni, da se ustanovi, če nekdo predlaga in se o tem tudi odloči na
               komisiji. Tako je bilo do zdaj. Ni pa to avtomatizem, da vsaka pobuda, ki pride, že
               sama po sebi prinese ustanovitev take komisije. To je pač, kot rečeno, celo ni neke
               pravne oziroma zavezujoče podlage v pravilih in je to način in metoda dela Ustavne
               komisije. In seveda tega, da bi napisali "lahko", da bi torej črtali besedo "lahko",
               gotovo ne moremo sprejeti oziroma lahko dam to potem na glasovanje. Ampak če sem prav
               razumel gospoda Potrča, on meni, da nikakršen sklep ni potreben, ali kako? Moje
               mnenje je vendarle, da bi bil potreben.</p>
            </sp>
            <sp xml:id="SDT5-UK-Redna-001-2009-04-15.sp10">

               <speaker>MIRAN POTRČ:</speaker>

               <p>No, gospod predsednik, če boste smatrali, da se ga da na glasovanje, bom za glasoval.
               Jaz bi predlagal, da ne rečemo tričlanska, 
                  <stage type="mag">3.</stage>(Nadaljevanje) ampak da rečemo "se ustanovi
               komisija", mogoče bo kdaj imela štiri člane.</p>
            </sp>
            <sp xml:id="SDT5-UK-Redna-001-2009-04-15.sp11">

               <speaker>PREDSEDNIK DR. PAVEL GANTAR:</speaker>

               <p>To črtamo, ja.</p>
            </sp>
            <sp xml:id="SDT5-UK-Redna-001-2009-04-15.sp12">

               <speaker>MIRAN POTRČ:</speaker>

               <p>Ampak potreben pa res ni. Je pa to bila dosedanja praksa. In mislim, da je prav, da v
               tem smislu tako možnost pustimo.</p>
            </sp>
            <sp xml:id="SDT5-UK-Redna-001-2009-04-15.sp13">

               <speaker>PREDSEDNIK DR. PAVEL GANTAR:</speaker>

               <p>Proceduralni sklep damo, ja. Če se strinjate, bi... Želi še kdo razpravljati o tem
               sklepu? Je treba, da ga še enkrat preberem? Edino s to spremembo, da "tričlanska"
               črtamo, ker lahko je tudi več članov.</p>
               <p>Če ni več razprave, in smo sklepčni, prehajamo na odločanje. In sicer glasujemo s
               kartončki.</p>
               <p>Kdo je za? (13 članov.) Je kdo proti? (Nihče.)</p>
               <p>Ugotavljam, da je sklep sprejet soglasno.</p>
               <p>S tem smo zaključili to točko o dogovoru o delu Ustavne komisije.</p>
               <p>Prehajamo na <title>2. TOČKO DNEVNEGA REDA - PREDLOG ZA ZAČETEK POSTOPKA ZA DOPOLNITEV
                  USTAVNEGA ZAKONA ZA IZVEDBO TEMELJNE USTAVNE LISTINE O SAMOSTOJNOSTI IN
                  NEODVISNOSTI REPUBLIKE SLOVENIJE (URADNI LIST RS, ŠT.91/45/94), Z OSNUTKOM
                  USTAVNEGA ZAKONA (EPA 211-V).</title>
               </p>
               <p>Predlog je bil vložen 23.2.2009 s strani več kot 20 poslancev oziroma 25 podpisnikov
               in je bil dodeljen Ustavni komisiji 30.3.2009.</p>
               <p>Prehajamo na predstavitev predloga. Besedo dajem dr. Vinku Gorenaku oziroma kdo želi
               od predlagateljev? Gospod Grims? Besedo dajem gospodu Grimsu. Najavljen je bil dr.
               Gorenak, ampak dobro, gospod Grims, izvolite.</p>
            </sp>
            <sp xml:id="SDT5-UK-Redna-001-2009-04-15.sp14">

               <speaker>MAG. BRANKO GRIMS:</speaker>

               <p>Hvala za besedo. Vsem prav lep pozdrav! V uvodu morda samo nekaj dejstev.</p>
               <p>Prvič. Vedno se postavlja vprašanje, kako je z odločbami Ustavnega sodišča. In tu je
               treba zelo jasno povedati, da demokracija ne temelji na slepem upoštevanju odločitve
               ene ali druge veje oblasti, ampak na medsebojnem ravnotežju različnih vej oblasti. In
               da Državni zbor je zavezan odločbi, tako kot vsi drugi, Ustavnega sodišča, kadar
               nastopa kot zakonodajalec. Ko nastopa kot ustavodajalec, pa lahko posamezno odločbo
               Ustavnega sodišča tudi nadgradi oziroma uredi drugače, kot je odločilo sicer v svoji
               odločbi Ustavno sodišče. Tudi sama odločba je v trenutku, ko postane pravnomočna,
               tako kot vsaka druga, lahko predmet polemike in razprave.</p>
               <p>Ko gre za vprašanje te ustavne odločbe, odpira izjemno občutljivo področje, ki se na
               eni strani dotika konkretnih usod ljudi in na drugi strani temeljnih vrednot
               demokracije ter temeljnih vrednot slovenske osamosvojitve. Torej, temeljnih vrednot,
               na katerih je utemeljena naša država. To je še posebej očitno, ko pogledamo, kaj je
               pravzaprav izhodišče, zaradi katerega je sploh do take odločbe lahko prišlo. Namreč,
               s to odločbo, ki je sedaj predmet, zaradi katere je bil ustavni zakon sploh
               predlagan, je bil razveljavljen 81. člen Zakona o tujcih. To pa je člen zakona, ki je
               bil objavljen skupaj s temeljno ustavno listino 25. junija 1991, več mesecev, preden
               je sploh nastal osnutek nove slovenske ustave, in je ta zakon skupaj s temeljno
               ustavno listino že veljal več kot pol leta, preden je bila ustava Republike Slovenije
               sploh razglašena. Tako da je odločitev o tem, da je v nasprotju z ustavo, če sem zelo
               diplomatski, nekoliko nenavadna. Še bolj, če vemo, da je prav izrecno 81. člen
               zapisan v sami temeljni ustavni listini, je torej Ustavno sodišče poseglo v bistvu v
               sam ustavni temelj države Slovenije, kar je še bolj vprašljivo. 
                  <stage type="mag">4.</stage>(Nadaljevanje) Toda, kakorkoli že, tudi če se
               zavedamo tega, da je ta odločba pravno skrajno sporna, ta odločba brez dvoma velja.
               Vprašanje pa je, kako zdaj to urediti, da bo pravno in pravično urejeno. V minulih
               mandatih, kajti zgodba se vleče že od leta 2003 oziroma od začetka leta 2004 s polno
               energijo, je bilo večkrat zelo jasno povedano tako s strani večine ustavnih
               strokovnjakov kot tudi nekdanjega predsednika, pokojnega dr. Drnovška, pa tudi nekoč
               s strani gospoda Boruta Pahorja, ko je bil še predsednik Državnega zbora, da je prav
               ustavni zakon najboljša možna rešitev, edina, ki omogoča tako pravno kot tudi
               pravično ureditev tega vprašanja. Namreč, samo z ustavnim zakonom je mogoče pravno
               neizpodbitno urediti vse, kar je pri tej zadevi odprto. Namreč, problem te ustavne
               odločbe je, da je vrgla v isti koš silno heterogeno skupino ljudi, zelo različne
               usode, zelo različna dejanja. In zaradi tega je po naši oceni, oceni predlagateljev,
               pa tudi večine pravnih strokovnjakov, edini pravilen način, da se vnaprej enotno za
               vse uredijo isti kriteriji, ista merila, isti postopki, in da se na enotni osnovi, ki
               bi jo v tem primeru predstavljal ustavni zakon, tudi izdajajo odločbe. Sedanja
               praksa, ko se ločuje v bistvu dve kategoriji, eno, ki dobiva zdaj odločbe že brez
               neposredne podlage zakona, se pravi, nezakonite odločbe, in druga, ko naj bi kasneje
               po napovedih dobili odločbe na osnovi nekega zakona, ni dobra, ker je tudi sporna z
               vidika enakosti pred zakonom, še posebej glede na napovedi, da naj bi se v tistem
               zakonu potem omejilo odškodnine, ki bi jih lahko tako imenovani izbrisani prejeli. Tu
               je treba povedati, da slovenska ustava itak preprečuje, da bi normalen, navaden zakon
               veljal za nazaj, ker imamo izrecno člen v ustavi, ki to prepoveduje. Torej je že iz
               tega razloga argument za sprejem ustavnega zakona, ki bi lahko predvidel tudi ustavno
               podlago za revizijo že izdanih odločb, tako da bi na koncu prišli do enotne ureditve
               za vse, ki bi bila tudi rokovno enaka za vse primere. Samo z ustavnim zakonom bi
               torej lahko tudi dejansko pravno neizpodbitno omejili, izključili ali pavšalizirali,
               kar je tudi ena možnih rešitev, ki jo mnogi priporočajo, odškodnine tako imenovanim
               izbrisanim, in to brez bojazni, da se ponovi zgodba temeljne odločbe, ko je Ustavno
               sodišče za kar desetletje nazaj razveljavilo oziroma celo odpravilo, kar je spet
               prekoračitev pristojnosti, nek člen zakona, in bi s tem pravzaprav zadevo kdaj
               kasneje odprli od začetka in dobili nikoli končano zgodbo.</p>
               <p>Tretji razlog za sprejem ustavnega zakona je individualna obravnava. Namreč, kot sem
               poudaril že v izhodišču, gre za izjemno različne primere. V mnogih primerih je brez
               dvoma jasno, da je šlo za kalkuliranje, za sodelovanje takrat v okupatorski vojski
               oziroma neposredno z okupatorjem. Pri tem opozarjam tudi na sprenevedanje, ki smo mu
               bili zdaj zelo pogosto priče, ko je bilo vprašanje, ja, kje pa je kakšen oficir JLA.
               Lepo vas prosim, že samo na trenutno načelo društva tako imenovanih izbrisanih je
               dovolj pogledati, kaj je kakšna oseba počela v času spopadov na mejnem prehodu
               Holmec, kjer, kot veste, je prišlo tudi do žrtev, pa bo zelo hitro jasno, koliko je v
               posameznem primeru ura in da taki primeri brez dvoma so, in to ne osamljeni. Tako kot
               je bilo tudi že v parlamentu povedano s strani ministrstva, naj bi šlo za sto in več
               primerov. No, seveda, iz tega izhaja tudi zelo enostavna obrazložitev, zakaj je
               pravzaprav tako veliko število otrok,<stage type="mag"/>
               (nadaljevanje) s čimer se prepogosto manipulira. Namreč, takrat se je treba postaviti
               v tisti položaj, ko so mnogi oficirji, pa pač drugi uslužbenci centralnih oblasti ali
               JLA pošiljali svoje družine v naprej v druge republike, matične republike, ker so pač
               vedeli kaj pripravljajo. In takrat, jasno, svojih družinskih članov zavestno niso
               odjavili, čeprav bi jih po zakonodaji bili dolžni, tako po jugoslovanski kot
               slovenski. In je bila to v bistvu kršitev zakona. In zelo nenavadno, če sem spet
               diplomatski je, da se za zavesno kršitev zakona kasneje nekoga razglasi za žrtev.
               Niso pa vsi primeri enaki. Zagotovo so vmes, tudi taki primeri so bili, zabeleženi
               posamezniki, ki iz drugih razlogov, pač, stvari niso mogli urediti. Vemo, da je
               prišlo do razpada države, do spopadov, izjemno hudih, v nekaterih sosednjih
               republikah. In pač iz objektivnih razlogov ti ljudje niso mogli svojih stvari
               pravočasno urediti. Nikakor tudi ni mogoče izključiti, da je v posameznem primeru
               kdaj storila dejansko napako ali pa celo kršitev postopka tudi država. To je pač
               zmeraj možno, ampak to naj se pač ugotovi v individualnem postopku. Ni mogoče reči,
               da je kar vse, ali pa večina primerov takih. Daleč od tega. V veliki večini, sem
               trdno prepričan, da so to ljudje, ki so se pač sami tako odločili in bodisi zase, ali
               pa za svoje družine in pač morajo tudi sami nositi posledice svojih napačnih
               odločitev. To ni mogoče zato izstaviti računa državi Sloveniji. Toda, da bi vse to
               lahko dejansko izvedli je nujen ustavni zakon. Veliko sprenevedanje je tudi to, kar
               se sedajle pogosto reče, da vsaj za te, ki se sedaj izdajajo, veste ti imajo že
               urejen nek status, za te je postopek že bil. Bil je ja nek postopek. Samo v tem
               postopku se ni ugotavljalo kaj je posameznik počel v času vojne za Slovenijo in tako
               dalje, ampak se je ugotavljalo neke povsem druge podatke. Mi pa govorimo prav o tem,
               da je temeljno načelo, ki omogoča pravno in pravično ureditev tega vprašanja in ga je
               treba, po našem trdnem prepričanju, postaviti izhodišče, da če je bila res nekomu
               storjena krivica naj se to v individualnem postopku ugotovi in jo popravi. Vendar da
               tisti, ki je kalkuliral s slovensko samostojnostjo ali celo napadel Slovenijo z
               orožjem, pa seveda iz tega res ne more nikoli vleči kakršnkoli koristi. Tudi iz tega
               razloga že sedaj opozarjam, da ni možno računati, da bo to, če tega ne bo uredil
               ustavodajalec, uredilo kasneje sodišče, tako kot se pogosto sliši teoretične
               razprave. Kajti, pravni presedens je bil na tem področju narejen že kar nekaj let
               nazaj, ko je celjsko sodišče oprostilo oficirje JLA, čeprav so bili vsi podatki tam
               na strni tožiteljev, ker so pač ugrabili nekatere civiliste v času vojne za
               Slovenijo, jih zadrževali, ob tem je prišlo tudi do fizičnega nasilja nad njimi,
               vendar so bili oproščeni. Ampak tisto zaradi česar so bili vsi oproščeni je pa res
               treba povedati. Namreč, z obrazložitvijo, ki jo citiram, "da JLA do oktobra 1991 ni
               bila Sloveniji sovražna vojska". To sicer odpira zelo zanimivo vprašanje: Kdo nas je
               po mnenju tega sodišča potem napadel. Vendar seveda pri taki sodbi je potem čisto
               sprenevedanje, če kdo kdaj reče, ja, kje pa je kakšen bil pravnomočno obsojen zaradi
               nasilja nad civilisti oziroma vojnih zločinov v času vojne za Slovenijo. Pri takih
               sodiščih je pač to nemogoče in pri takih sodiščih je tudi nemogoče računati, da bi
               sodišča opravila tisto delo, ki bi ga lahko ustavodajalec.</p>
               <p>Tretji razlog, ki je zelo pomemben, pa je tudi sam postopek. Zanimivo je, da je
               vedno, ko je šlo za urejanje kakšnih problemov, za urejanje vprašanja odškodnin, za
               urejanje vprašanj bivših krivic, se je izjemno poudarjalo vprašanje ekonomskih
               zmožnosti države. Zato so vse te pravice, tudi ko gre za vprašanje II. svetovne
               vojne, v slovenskem pravnem redu silno omejen. Recimo, samo nekaj primerjav, za leto
               dni v koncentracijskem taborišču dobi žrtev odškodnino nekje v višini <stage type="mag"/> (Nadaljevanje) okoli 1.000 evrov, za po vojni
               ubitega otroka so lahko starši upravičeni do odškodnine 800 evrov, za nekoga, ki je
               padel v vojni za Slovenijo je štirikratnik tega zneska, torej 3.200 evrov. To je vse
               omejeno v slovenski zakonodaji. Še več, ko gre za vprašanje povojnih pobojev, ki so
               čisto navaden zločin in nič drugega, je to omejeno potem še z maksimumom, tako da,
               recimo, če so nekomu pobili celo družino, da je imel, recimo, 15 otrok za zadnjih 5
               otrok ne dobi niti evra odškodnine. Tako je to v slovenski zakonodaji. Ko pa gre za
               vprašanje prenosa enega seznama v drugi, kajti samo za to gre v Sloveniji in nič
               drugega, šlo je za prenos iz evidence oseb s stalnim prebivališčem v evidenco tujcev
               brez stalnega prebivališča, dejansko je to ostalo v okviru ene matrike, samo eno
               oznako se je dodalo pri posamezniku. Pa naj bi bila to tako velika krivica, da je v
               edinem primeru, ki je iz te narave že zaključen, gre za dolgoletnega predsednika
               društva tako imenovani izbrisani gospoda Todorovića dosojenih, da je upravičen do
               odškodnine skupaj z obrestmi nekje v višini 55.000 evrov. Pazite, 3.200 evrov za smrt
               nekoga, ki je dal najvišjo ceno za slovensko samostojnost, padel v vojni za
               Slovenijo. 55.000 evrov pa zato, ker je bil nekdo prenesen iz enega v drug seznam,
               potem je šele nekaj let kasneje po lastnih izjavah, sam sploh zaprosil za kakršnokoli
               ureditev tega statusa, ker je rekel, da prej ni hotel, ker je štel, da smo Slovenci
               nekulturni in je zato upravičen do odškodnine 55.000 evrov. Sedaj mi pa naj nekdo
               pogleda v oči in mi reče, da je to pravno in pravično. In zaradi tega mi potrebujemo
               ustavni zakon. Potrebujemo ga tudi zaradi tega, ker po, ravno včeraj je zaokrižila
               informacija, da to ni več osamljen primer, ko je bil komu na sodišču dosojeno, da je
               pač upravičen do odškodnine zaradi dogajanja povezanega s prenosom iz enega registra
               v drugega, nekateri ga pač napačno imenujejo izbris. Ko se bodo ti postopki začeli
               vrstiti bo za urejanje teh zadev prepozno. To opozarjam. Sedajle je še možnost z
               ustavnim zakonom narediti tudi podlago za že izdane odločbe. Nobena sodba, na srečo,
               ta trenutek kolikor je meni znano še ni pravnomočna. Vendar lahko v zelo hitrem
               nastopi tudi to obdobje in potem bo seveda to postal zelo velik problem.</p>
               <p>Problem, ki je povezan s stroški ni samo problem odškodnin, kot se običajno prikazuje
               v javnosti, ampak zajema več elementov. To je sam problem postopka, ki se mu pač v
               nobenem primeru ni mogoče izogniti. Vendar je od tukaj naprej potem vprašanje ali se
               pelje stvari tako kot so zastavljene sedaj, da se praktično končajo lahko na sodiščih
               in to preko vseh instanc sodišč v tožbi z odškodnino. Ali pa se stvari uredi
               drugače.</p>
               <p>Prej sem opozoril, da bi se z ustavnim zakonom lahko odškodnine bistveno omejilo,
               izločilo oziroma pavšaliziralo in potem je bila to seveda povsem druga zgodba. Glede
               na to, kako se to pelje sedaj, opozarjam, da celo, če v večini primerov na koncu ni
               dosojena odškodnina, da pa v posameznih primerih bodo pa priča že dosedanje
               dogajanje, tukaj ni nobenega dvoma več. To pomeni, da bodo sodni postopki stali
               izjemno veliko. Poleg tega je treba vedeti, da bo večina teh ljudi zanesljivo želela
               dobiti tako imenovano brezplačno pravno pomoč, ki v resnici seveda ni brezplačna,
               ampak jo plačamo davkoplačevalci. In če ne koncu ni dosojena odškodnina bodo stroški
               za 25.701 primer, kot je sedaj napihnjena številka iz nekoč povsem nespornih 18.305
               primerov. Zakaj se je to zgodilo bomo pač lahko še pogledali. <stage type="mag"/> (nadaljevanje) Ampak to pomeni, da bodo ti stroški nenormalno
               visoki in to v času, ko se država sooča z izzivi mednarodne finančne krize, ki
               prerašča v hudo gospodarsko krizo, žal tudi zaradi prepoznega ukrepanja v Sloveniji,
               vendar v celoti se temu v nobenem primeru ne bi mogli izgoniti. In v takem primeru
               peljati stvari tako, da je v naprej jasno, da bodo nastali neki stroški, ki bodo
               izjemno visoki, pa bi se jim lahko z drugačno pravno ureditvijo brez problema na
               praven in pravičen način izognili. To je precej sporno vprašanje. Opozarjam tudi, da
               z narodno-gospodarskega vidika bi bilo, čeprav se to sliši nekoliko nenavadno, celo
               ceneje, če bi se dogovorili za neke minimalne pavšale, tako kot se je nekoč že, kot
               pa da stečejo sodni postopki, če bi bil tisti pavšal nižji kot je recimo strošek
               sodnega postopka na eni instanci. Potem je to še vedno ceneje kot pa sedanja
               ureditev. Sedanja ureditev pravzaprav pomeni samo eno, da bodo stroški izjemno
               visoki, in da bodo zelo veliko zaslužili v teh postopkih odvetniki. Vprašanje, koliko
               bo na koncu izplačanih odškodnin. Zanesljivo pa je, da bodo imeli odvetniki zelo
               veliko in to dobro plačanega posla. Tudi to je eden od razlogov, zaradi katerih bi
               seveda bil sprejem ustavnega zakona ne samo opravičen, ampak tudi ekonomsko edino
               razumen. Se pravi, gre za argument, da je samo ustavni zakon tisti, ki omogoča pravno
               in pravično ureditev in tudi, pač spravi celoten proces v okviru ekonomskih zmožnosti
               te države. Še enkrat povem, pri vseh drugih odškodninah, pri vseh drugih vprašanjih,
               ki so se odpirala v tem parlamentu, je bilo to vedno v ospredju. Ko gre sedaj za
               vprašanje tako imenovanih izbrisanih, se to ponavadi zavrne z levo roko, čeprav so
               mnogi argumenti, da bi bilo ravno to potrebno vzeti zelo resno. Spomnil bi, kako se
               je zgodba z odškodninami začela. O odškodninah ni začela govorit sedanja opozicija,
               kot se pogosto zmotno govori, ampak so prvi o odškodninah govorili na tiskovnih
               konferencah Ustavnega sodišča takrat ustavni sodniki. Če citiram, je bilo takrat že
               takoj na začetku rečeno, nobena odškodnina ni dovolj velika za tako ogromno krivico
               kot je bila storjena tem ljudem. To je, po spominu, zelo natančen citate tega, kar je
               bilo takrat rečeno. Kasneje je tovrstne trditve nekaterih takratnih ustavnih sodnikov
               zelo dobro povzel tudi pravni zagovornik tako imenovanih izbrisanih, gospod Matevž
               Krivic, ki je dejal, da bodo, ko bodo enkrat zares izplačane te odškodnine, tako
               visoke, da jih bo treba razporediti na več obdobij oziroma več let za to, da ne bo
               prišlo do popolne blokade proračuna, je pa seveda v naprej jasno, da bo v proračunu
               takrat manj denarja za zdravstvo, šolstvo, za vse drugo, kar predstavlja normalno
               kvaliteto življenja. Zaradi tega, tega vprašanje tako z levo roko zavračati, kot se
               je v zadnjem obdobju dogajalo, prav gotovo ni politično odgovorno.</p>
               <p>Čisto za konec morda še nekaj dodatnih dejstev. V dosedanjih postopkih se je seveda
               ugotovilo, da ta kategorija tako imenovanih izbrisanih, od katerih naj bi jih samo,
               kot se sedaj govori, približno 7 tisoč živelo v Sloveniji, imelo urejen status,
               ostali pa naj ne bi imeli urejenega statusa, to je seveda malo nerodna situacija, če
               bi bila resnična, kajti Slovenija ni ..., da bi lahko tukaj 18 tisoč ljudi živelo
               brez kakršnegakoli statusa in je očitno, da teh ljudi v Sloveniji ni. Tudi vprašanje,
               kdaj so sploh v zadnje bili. Kaj se zgodi, če se pač gre v tovrstne izdajanje odločb,
               se je pokazalo že pred štirimi leti, ko je bilo približno 4 tisoč odločb izdanih, več
               100 se jih je vrnilo, ker pač ljudi ni bilo tukaj. Še bolj zanimivo je, da se jih je
               več 10 vrnilo zato, ker tisti naslovi sploh nikoli niso obstajali. Namreč to tudi
               pove, kako je sploh s celo to zgodbo v temelju. V nekdanji Jugoslaviji namreč prijave
               stalnega prebivališča sploh nihče ni preverjal in si se lahko prijavil praktično na
               katerikoli naslov. Mislim, da je na Državnem svetu ali nekje, je bil omenjen podatek,
               da je več 100 ljudi bilo prijavljenih kar na železniški postaji. Potem v enem primeru
               je prišlo do tega, da je <stage type="mag"/> (nadaljevanje) bil
               nekdo prijavljen na naslovu na katerem je bila kar policijska postaja in podobno.
               Skratka te primere zagotovo predstavnik ministrstva še bolj poznajo kot jih poznamo
               predlagatelji in tudi to je seveda argument, s katerim zgolj iz tega, ker je bil
               nekdo prenešen iz enega v drug register, zagotovo nikomur sama po sebi ni bilo
               storjena nobena krivica. Ker ... takrat tudi niso bile vezane te pravice, kot so
               vezane enkrat, ko pride do samostojne države. To se tudi prepogosto napačno razume,
               namreč v Jugoslaviji je bilo možno imeti stalno prebivališče tudi v več republikah
               hkrati. Taki primeri so znani. Pač nihče ni preverjal ne prijav ne odjav in iz tega
               razloga je bilo potrebno tudi uredit te stari. Napačno je tudi pojmovanje, da je bil
               takrat, da je bilo ravnanje ljudi, ki so to stari izvajali v okviru pravnega aparata,
               nezakonito. Tudi veliko besed o tem smo slišali v zadnjem obdobju. To je krivično in
               zelo napačno, saj nihče od njih, trdim, da so vsi delali v iskreni veri, da
               izpolnjujejo pravni red države Slovenije, ni mogel vedeti, da če bo čez deset let
               reklo Ustavno sodišče, da en del temeljne ustavne listine v bistvu ne velja, ker je v
               nasprotju z ustavo, seveda v času, ko sta bila uveljavljena temeljna ustavna listina
               in zakon o tujcih, niti slučajno še ni obstajala. To je nek pravni konstrukt, s
               katerim se moramo žal soočati, kajti zoper odločbo Ustavnega sodišča pritožbe ni. To
               se pravi, odločba velja, problem je samo kako jo izvest. Ali jo izvest tako, da se
               stvari uredi na praven in pravičen način brez ustvarjanja novih različnih kategorij,
               tako da se gre v smeri enakosti pred zakonom. Prej sem opisal, da že znotraj
               kategorij tako imenovanih izbrisanih bomo sedaj oziroma že v tem trenutku način
               uresničevanja te odločbe ustvarja dve kategoriji. Še bolj so očitne neenakosti pred
               zakonom, če primerjate kako je z odškodninami v primeru, ko je šlo za prenos iz enega
               registra v drugi in kako je recimo pri vprašanju žrtev, ki so bile zaprte v
               taboriščih ali pa pobite v povojih pobojih ali pa v primeru padlih za Slovenijo, kar
               še posebej bode v oči, saj gre vendar za dve plati enega in istega obdobja. Vse to so
               torej argumenti za to, da se ustavni zakon sprejme. Trdim tudi, z vso odgovornostjo,
               da če bi se enkrat prešlo preko tega, recimo bloka, ki ga predstavlja bitka za
               političen prestiž, da bi se zlahka zmenili o skupnem kompromisnem besedilu.
               Predlagatelji smo vedno poudarjali in to še enkrat poudarjam ob koncu te razprave, da
               ta predlog predstavlja za nas izhodišče, da nobena določba v tem ustavnem zakonu ni
               nujno, da ostane taka kot je, da se vse predlagatelji zavedamo, da bi bil potreben
               kompromis, oblikovanje kompromisnega besedila, in da smo se pripravljeni pogovarjati
               prav o vseh rešitvah razen o dveh načelih. To pa je vprašanje individualnega postopka
               posameznega primera ali seveda upoštevanje ravnanja tega posameznika v danem obdobju
               in pa seveda, to da tisti, ki so kalkulirali s slovensko samostojnostjo, napadli
               Slovenijo z orožjem, pa morajo biti v naprej izločeni, ker oni pa iz tega resnično ne
               morejo vleči kakršnekoli koristi. Samo ti dve izhodišči sta za nas ključni, vse
               ostalo pa je lahko predmet dogovora in iskanja kompromisa, če je seveda taka volja,
               politična modrost in zrelost h kateri je nekoč pozval tudi pokojni dr. Drnovšek, na
               razpolago. Da je opravičeno reči, da bi lahko v nekaj urah prišli do skupnega
               predloga, trdim zato, ker je enkrat tak predlog že obstajal, oblikovala sva ga dr.
               Rado Bohinc, kot nekdanji notranji minister iz vrst SD-ja in jaz. In besedilo, ki je
               bilo že kompromisni predlog, je bilo mišljeno samo še za potrditev, potem pa je pač
               na sestanku takrat, ki so se ga udeležili gospod Rop kot takraten predsednik vlade,
               gospod Bohinc, gospod Janez Janša kot predsednik opozicije oziroma voditelj opozicije
               in jaz, pač je gospod Rop tam zadeve ustavil,<stage type="mag"/>
               (nadaljevanje) bil je tudi izjemno oster, celo bi rekel žaljiv do gospoda Ropa, in
               zaradi tega je pač vsa ta zadeve še danes odprta. Zato je tudi zelo napačno
               pojmovanje, ko se pogosto reče, da se to odpre takrat, ko komu paše. Daleč od tega.
               Ta stvar bi lahko bila že zdavnaj zaprta, če ne bi takrat na nek način vodstvo
               takratne vlade podleglo radikalom in to zadevo spravilo na nivo bitke za politični
               prestiž. Te bitke za politični prestiž, bomo lahko vsi državljanke in državljani zelo
               plačali, v primeru, da se ne najde te modrosti in se ne sliši predloga, ki ga še
               enkrat ponavljam v imenu vseh predlagateljev in s katerim mislimo iskreno, da se
               usedemo skupaj in poskušamo oblikovati kompromisno besedilo, ki bi bilo sprejemljivo
               za vse in z dvotretjinsko večino postavimo ustavno normo, s katero uredimo to
               vprašanje na praven in pravičen način za vse enako in enkrat za vselej.</p>
            </sp>
            <sp xml:id="SDT5-UK-Redna-001-2009-04-15.sp15">

               <speaker>PREDSEDNIK DR. PAVEL GANTAR:</speaker>

               <p>Hvala lepa, gospod Grims.</p>
               <p>Prehajamo na razpravo.</p>
               <p>Najprej bi dal besedo predstavniku Vlade, če želi kaj povedati oziroma mnenje vlade
               ste tudi dobili.</p>
               <p>Predem mu dam besedo, bi rad opozoril še na to, da prej nisem omenil, da ste kot
               pomoč pri obravnavi dobili še mnenja članov strokovne skupine Ustavne komisije za
               proučitev predloga, ki je bil v enaki obliki predložen v letu 2008, dr. Toneta
               Jerovška, Danijela Starmana ter vmesno pravno mnenje in dopolnitev pravnega mnenja
               dr. Lojzeta Udeta in še magnetogram in neke druge priloge tako, da imate vsi skupaj
               več kot dovolj podlag za odločanje.</p>
               <p>Zdaj pa res dajem besedo predstavniku Vlade.</p>
            </sp>
            <sp xml:id="SDT5-UK-Redna-001-2009-04-15.sp16">

               <speaker>MAG. GORAN KLEMENČIČ:</speaker>

               <p>Hvala lepa, gospod predsednik. Spoštovane poslanke in poslanci.</p>
               <p>Moram reči, da sem bil v dilemi ali naj predstavim stališče Vlade ali odgovor na
               interpelacijo.</p>
               <p>Zelo kratek bom, ker mislim, da so vsi cenjeni prisotni dobili odgovor Vlade, zato
               bom dal samo, v bistvu ključne poudarke.</p>
               <p>Vlada je na stališču, da trenutno predlagani osnutek ustavnega zakona, da se ta v
               vsebinskem ne v formalnem smislu ne razlikuje od prejšnjega predloga, to je predloga,
               ki je že bil predmet resnih in utemeljenih kritik. Ampak to navsezadnje niti ni tako
               zelo pomembno. Pomembno je da Vlada takšnega osnutka in na splošno reševanje
               problematike izbrisanih z ustavnim zakonom ne podpiral. In sicer v prvi vrsti iz
               načelnih razlogov, ker ne podpiramo prakse, da se v odločbe Ustavnega sodišča, ki se
               nanašajo na področje človekovih pravic poskuša posegati z ustavnim zakonom. V
               formalnem smislu menimo, da je edini namen predlaganega osnutka to, da se obide
               odločbo Ustavnega sodišča o izbrisanih, in to ne zgolj ena, ampak dve in še sedem
               nadaljnjih posrednih. Zgolj poimenovanje nekega zakona, kot ustavnega pač ne dopušča,
               da bi se neko področje smelo urediti v nasprotju z Ustavo in odločbami Ustavnega
               sodišča. Vlada, kot menim, da je bilo doslej že večkrat povedano in poudarjeno,
               zastopa stališče, da je edini pravi možen in tudi sprejemljiv urejanja problematike
               izbrisanih z izdajanjem dopolnilnih odločb, kar na ministrstvu ta čas počnemo in s
               čimer tudi zaključujemo ter nato s sprejetjem navadnega sistemskega zakona o
               izbrisanih.</p>
               <p>Vlada nato v nadaljevanju predstavlja nekatere najhujše pomisleke glede vsebine
               ustavnega zakona. Ne izčrpno, pa vendarle bolj primerno, da se razkrije vsebina tega
               zakona. Pri čemer poudarjamo, ker prihajam z Ministrstva za notranje zadeve, da
               seveda predlagani osnutek zakona ni predlagani osnutek zakona, ki je bil pripravljen
               s strani skupine strokovnjakov. Ta se zelo razlikuje od tega, kar je bilo dano v
               proceduro. <stage type="mag"/> (nadaljevanje) V končni fazi
               zaključen paragraf vladnega mnenja bom kar prebral. "Osnutek predlaganega ustavnega
               zakona v celoti, kot tudi v posamičnih delih predstavlja grobo kršitev temeljnih
               načel pravne države in delitve oblasti. Osnutek ustavnega zakona neposredno z nekaj
               več odločb Ustavnega sodišča Republike Slovenije, kar predstavlja nedopustno
               politično izigravanje vloge Ustavnega sodišča." Težke besede, vendar besede sprejete
               na odboru in Vladi. Zato nasprotujemo reševanju, sprejetju tega zakona in tudi
               nadaljnjemu postopku, ki bi vodil v sprejem zakona, ki bi poskušal na tak način
               urediti vprašanje izbrisanih.</p>
               <p>Hvala lepa.</p>
            </sp>
            <sp xml:id="SDT5-UK-Redna-001-2009-04-15.sp17">

               <speaker>PREDSEDNIK DR. PAVEL GANTAR:</speaker>

               <p>Hvala lepa. </p>
               <p>To je bil gospod Goran Klemenčič državni sekretar na Ministrstvu za notranje
               zadeve.</p>
               <p>Besedo dajem gospodu Bogomirju Vnučcu predstavniku Državnega sveta.</p>
               <p>Prosim.</p>
            </sp>
            <sp xml:id="SDT5-UK-Redna-001-2009-04-15.sp18">

               <speaker>BOGOMIR VNUČEC:</speaker>

               <p>Hvala za besedo.</p>
               <p>Kot je razvidno iz pisnega mnenja, ki ste ga dobili, bi samo na kratko. Državni svet
               se je aktivno vključeval v reševanje tega problema že v preteklosti. Kot lahko
               vidite, je tudi sam v preteklosti podpiral reševanje tega vprašanja z ustavnim
               zakonom. Zato je tudi komisija na svoji seji sprejela in podprla sklep, da se tudi
               zdaj zdi komisiji primerno in daje pozitivno mnenje k predlogu ustavnega zakona, ki
               ga sedaj obravnavate.</p>
               <p>Hvala.</p>
            </sp>
            <sp xml:id="SDT5-UK-Redna-001-2009-04-15.sp19">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Zdaj prehajamo na razpravo članov, vabljenih.</p>
               <p>Besedo ima gospod Miran Potrč, ki se je javil.</p>
            </sp>
            <sp xml:id="SDT5-UK-Redna-001-2009-04-15.sp20">

               <speaker>MIRAN POTRČ:</speaker>

               <p>Hvala lepa, gospod predsednik.</p>
               <p>Jaz bom kratek, ker sem prepričan, da imate zelo prav, ko ugotavljate da imamo dovolj
               podlag za odločanje in da smo pravzaprav o vsem o čemer tudi danes govorimo, govorili
               mnogokrat, ne pa prišli tudi do odločitve.</p>
               <p>Jaz tudi mislim, da je treba biti do Ustavne komisije spoštljiv, da to velja za vse,
               tudi zame, in govoriti o stvareh, ki so vsebina odločanja Ustavne komisije, ne pa
               nametati v koš vse, kar komu paše, da na koncu ne veš o čem naj bi odločali ali
               ne.</p>
               <p>Jaz vem, da bi naj danes odločali o predlogu ustavnega zakona, ki naj bi spremenil
               ustavni zakon za izvedbo temeljne ustavne listine o samostojnosti in neodvisnosti
               Republike Slovenije. In prvo kar sebe in Ustavno komisijo sprašujem je: Ali je takšna
               odločitev pravno sploh korektna? Gre namreč za to, da je, po mojem, temeljna listina
               s katero smo ustanovili slovensko državo in ustavni zakon za izvedbo temeljne listine
               konzumiran oziroma je dosegel svoj namen in ne vem do kdaj je mogoče posamezne
               določbe, ki so bile podlaga za našo osamosvojitev in so dajale tudi določeno pravico
               in določene obveznosti državnim organom in državljanom. Do kdaj je to mogoče
               spreminjati. Jaz bi osebno pričakoval, če bomo v to razpravo o predlaganem ustavnem
               zakonu odprli, da se potem pogovorimo tudi o tem vprašanju.</p>
               <p>Kar pa zadeva sam predlog ustavnega zakona, jaz osebno in v Poslanski skupini
               Socialnih demokratov menimo, da smo pravna vprašanja, ki govore proti temu, da se
               sprejme ustavni zakon vsa že obravnavali in izčrpali, da nov predlog, ki je vložen ni
               v ničemer spremenjen od predloga v letu 2007, ampak lahko rečem, da je dobesedno
               enak. Zato se meni postavlja vprašanje tudi koliko so iskrena mnenja, da so se
               predlagatelji pripravljeni o vsem pogovarjati. V tem času smo nasprotniki takšnega
               predloga in urejanja tega vprašanja z ustavnim zakonom povedali mnogo argumentov,
               morda bi lahko doslej vsaj enega od teh upoštevali in rekli: "Ja, to pa sprejemamo in
               smo pripravljeni sami spremeniti besedilo ustavnega zakona." Trdim, da je bila o tem
               opravljena razprava, da smo dobili mnenje strokovnjakov, da smo bili pred tem, da
               tudi na Ustavni komisiji odločamo, pa do takšne odločitve ni prišlo, tudi iz razloga,
               ker se je vedelo, da odločitev ne bo doživela dvotretjinske večine prisotnih, ki je
               potrebna za to, da se procedura nadaljuje. Rajši smo šli v javno predstavitev mnenj,
               ki je bila enostranska. <stage type="mag"/> (Nadaljevanje) Jaz
               bi zato predlagal, da se po zelo kratki, vsaj z naše strani, splošni razpravi
               odločimo, da sledimo proceduri, ki je bila jasno vpisana in pridemo v odločanje v
               skladu s 175. členom zakona o Poslovniku, ki pomeni pripravljenost ali
               nepripravljenost ustavne komisije, da se loti tega vprašanja na vsebinski ravni. Ko
               bomo sprejeli odločitev to tako ali tako še vedno sledila razprava v Državnem zboru
               in mislim, da ponavljati stvari, ki so jasne nima smisla.</p>
               <p>Jaz bi rad povedal svoje mnenje še o enem vprašanju; en sam razlog govori o tem, da
               bi bilo smotrno sprejeti Ustavni zakon. To je predlog predlagateljev, da se z
               ustavnim zakonom spremeni odločitve Ustavnega sodišča glede položaja in zakonitosti
               urejanja tega vprašanja. Temu pa v naši poslanski skupini izrazito nasprotujemo in
               opozarjamo na to, da če bi to želeli storiti potem zapademo, prvič v kršitev načel
               pravne države delitve oblasti in vrednosti, ki imajo ustavno sodne odločbe v našem
               pravnem sistemu. Razen tega pa en rešimo ničesar, ker takšna odločitev bi kljub temu
               lahko bila deležna ustavno usodne presoje in bi potem po mojem mnenju bila slaba
               odločitev za Državni zbor.</p>
               <p>Predlagam torej, da predlog Ustavnega zakona iz že znanih razlogov zavrnemo in da to
               storimo danes, da ne bi brez potrebe mnogokrat razpravljali o istem vprašanju.
               Hvala.</p>
            </sp>
            <sp xml:id="SDT5-UK-Redna-001-2009-04-15.sp21">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Branko Grims, prosim.</p>
            </sp>
            <sp xml:id="SDT5-UK-Redna-001-2009-04-15.sp22">

               <speaker>MAG. BRANKO GRIMS:</speaker>

               <p>Hvala.</p>
               <p>Zdaj je pač potrebno reagirati na nekatere stvari. Moram reči, da je to pa že vrhunec
               vsega kar doživiš na seji Ustavne komisije, če avtor ali pa vsaj soavtor, da ne bom
               morda komu storil krivice, tiste spremembe oziroma tistega ustavnega zakona s katero
               se je v ustavo zapisalo proporcionalni volilni sistem, zato, da se je obšlo odločbo
               Ustavnega sodišča, danes govori, da bi bil sprejem ustavnega zakona s katerim bi se
               obšlo eno odločbo Ustavnega sodišča, citiram: "Kršitev načel pravne države in delitve
               oblasti." Mislim, kako se lahko sprenevedate in gledate sogovornike v oči, to pa jaz
               enostavno več ne morem razumeti. Točno to ste vi storili, ko ste šli spreminjati
               Ustavo za večinski volilni sistem, zato da ste se mu izognili, ko ste reševali svoje
               stolčke.</p>
               <p>In če se danes vi na to izgovarjate, pozabljate da ste sami naredili en precedens za
               katerega je celo potem pristojno telo Evropske unije reklo, da je to pravno možno
               kajti kasneje smo večkrat slišali, da se je takrat odločalo o vsebini, o
               proporcionalnem volilnem sistemu. Nič se ni odločalo o vsebini, oni so samo rekli, na
               beneški komisiji, da je to pravno možno. To se pravi, gospod Potrč, to je pravno
               možno, pika. In ne samo, da je pravno možno, to ste že vi storili, vsaj v enem
               primeru, ki je bil mnogo hujši kot ta, kajti tu gre zdaj samo za vprašanje in odločbe
               Ustavnega sodišča, ki pa je pravno sporno, za mnoge. In tudi strokovnjaki najvišjega
               ranga, vam citiram kaj je v njej napisal eden od soavtorjev slovenske ustave, prof.
               dr. Tone Jerovšek, da ta odločba prav pride dušebrižnikom ki najraje drugim teptajo
               človekove pravice zato, da lahko uveljavijo svoje interese.</p>
               <p>Če na kratko povzamem tisto kar je on zapisal o tem, je pa utemeljil, da je ta
               odločba pravno sporna prav na temu kar sem prej povedal, da je bila temeljna ustavna
               listina o neodvisnosti in samostojnosti države Slovenije pravni temelj za Zakon o
               tujcih. Celo izrecno citiran je bil, prav točno ta 81. člen v temeljni ustavni
               listini, ki seveda ni konzumiran ampak obstajala in še vedno obstaja kot pravni
               temelj te države in Ustavno sodišče bi kvečjemu lahko odločalo ali je bila ta določba
               v nasprotju s temeljno ustavno listino. Tega pa seveda ni moglo odločati, ker je
               vedelo da bi se osmešilo, ker je bil zapisan ta 81. člen v temeljni<stage type="mag"/> (nadaljevanje) ustavni listini izrecno in potem je jasno,
               da ni moglo biti v nasprotju, ker je šlo za dva dokumenta, ki sta bila med seboj
               povezana, neločljivo povezana in zaradi tega je ta vaša seveda ne samo pravno
               neutemeljena ampak še vse kaj hujšega glede na sprenevedanje, ki ste ga pokazali.</p>
               <p>Zdaj, drugo, o iskrenosti. Veste kolikor se jaz spominjam, pa imam kar dober spomin
               za te stvari, se s strani opozicije nikoli, od tiste zgodbe z gospodom Ropom o
               verodostojnosti kjer jo lahko sami vprašate saj imate zdaj gospoda Ropa v svoji
               poslanski skupini pa tudi gospod Rado Bohinc je še vedno vaš član kolikor vem in se
               lahko prepričate, da je bilo točno tako kot sem to opisal od takrat se nihče iz
               sedanje vodilne strukture ni bil pripravljen niti pogovarjati o temu vprašanju, o
               kateri koli rešitvi. Vem, da je Vlada hodila okoli spraševati za soglasje pa ga ni
               bilo in so potem dali nek svoj predlog potem smo to nadaljevali v parlamentu.
               Organizirali smo javno predstavitev mnenj in vi ste rekli, da je bila enostranska, ni
               bila enostranska vsi so bili povabljeni samo vi ste jo bojkotirali. Zaradi česa? Pa
               citiram zaradi česa, zato, ker ste rekli: Iz tega naslova ne bo nobenih odškodnin. To
               ste ponavljali vsi potem še celo volilno kampanjo. Zdaj, ko prihaja do prvih sodnih
               odločitev v smeri izplačila odškodnin se to seveda kaže kot velikanska volilna
               prevara. In zdaj eno svojo napako, eno volilno prevaro nadgrajujete z drugo s tem, da
               še zdaj nočete poslušati tistih pozivov, da bi se lahko dogovorili o ustavnem zakonu
               kot pravni in pravični rešitvi.</p>
               <p>In končno, samo še odgovor na vprašanje z vidika človekovih pravic, je bilo prej s
               strani predstavnika Vlade poudarjeno. Veste, to je sicer zelo zanimivo izhodišče, ki
               ste ga vi postavili vendar se postavimo še malo v obratno smer... Kaj pa krivica, ki
               jo takšen način urejanja sedaj prinaša vsem novim državljanom, dvesto tisoč jih je,
               ki so svoj status brez problema uredili skladno s pravnim redom države Slovenije zdaj
               bodo pa plačevali stroške postopkov in odškodnine za tiste, ki so nekoč kalkulirali.
               Tudi sam vem, da so celo nekateri, ki so zdaj po službeni dolžnosti vpleteni v
               izdajanje odločb in so novi državljani in če sem zelo diplomatski, so skrajno besni
               zaradi tega, ker se jim to zdi do konca krivično. Morate vedeti, da je bilo tudi v
               temu parlamentu povedan zelo jasno primer, recimo gospoda Alijeskega pa še nekateri
               drugi tudi, on je novi državljan, je Makedonec. Uredil si je državljanstvo, živi v
               okolju kjer ima veliko sosedov, ki so bili nekdanji oficirji JLA in ne samo, da so mu
               grozili, ga zmerjali z izdajalcem, celo z orožjem so šli nanj takrat, ker je on
               uredil stvari skladno s slovensko zakonodajo. In zdaj se ti rogajo gospodu
               Alijeskemu, k ker bo on moral plačevati odškodnino zaradi vašega načina dela vsem
               tistim, ki so takrat kalkulirali. Kje pa je tukaj pravna in pravična ureditev? To je
               samo nekaj kar rojeva nove pravice in kar je z vidika, celo naravnega prava, blago
               rečeno nevzdržno.</p>
               <p>In seveda ravno takšna krivica kot je v prvi vrsti za nove državljane, vse ki so
               uredili svoj status je to krivica za vse, ki smo iskreno soustvarjali novo državo
               Slovenijo in še posebej je pa to krivično do tistih, ki so za to državo plačali
               najvišjo ceno in za njihove družinske člane. Ali si predstavljate kako se oni zdaj
               počutijo, ko poslušajo vaše razprave tukaj?</p>
            </sp>
            <sp xml:id="SDT5-UK-Redna-001-2009-04-15.sp23">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Replika gospod Potrč.</p>
            </sp>
            <sp xml:id="SDT5-UK-Redna-001-2009-04-15.sp24">

               <speaker>MIRAN POTRČ:</speaker>

               <p>Hvala lepa.</p>
               <p>Obljubljam, da se ne bom velikokrat javljal zaradi tega, ker neresnice, ki jih navaja
               gospod Grims enostavno ni mogoče, bi rekel, zagotoviti da bi postale resnice, ker
               Grims ne posluša ničesar in ničesar ne verjame. Zato na kratko samo naslednje. Jaz
               osebno sem se z gospodom Matejem pri meni v pisarni pogovarjal o vsebini tega
               ustavnega zakona. Poskušal prepričati gospoda Mateja, da smo pripravljeni tudi po
               obliki se o ustavnem zakonu pogovarjati, če bo vsebina ustrezna <stage type="mag"/> (nadaljevanje) in da temeljni problem ni oblika ampak je
               vsebina. In dobi odgovor, da se o določenih vprašanjih lahko pogovarjajo, o določenih
               pa nima pooblastil, jaz pa ne bom rekel v katerih in da se o njih pogovarjati ne sme,
               ker ima direktni nalog, da mora biti ustavni zakon samo takšen kot je bil zapisan.
               Tako da bomo vedeli, da so ti razgovori, gospod Grims, bili.</p>
               <p>Drugo kar zadeva ureditev volilnega sistema. Tisočkrat pojasnjeno in je škoda
               pojasnjevati, ker kdor ne sliši enostavno ne sliši. Vprašanje volilnega sistema je
               vsebina Ustave, z Ustavo ga je možno urejati, možno ga je urejati na različne načine,
               urejan je bil za naprej ne za nazaj od leta 1991 ali pa 1990 dalje in beneška
               komisija je ugotovila njegovo korektnost.</p>
               <p>In na koncu samo še nekaj, pa ne bom citiral, ker bi moral brati celo stran... to kar
               je gospod Grims trdil o celjski sodbi v zvezi s priznanjem ali ne, tuje vojske, je
               neresnica. Tudi tokrat je bila v delčke iztrgane in ni citiral, ker tudi jaz imam to
               sodbo in v njej pišejo stvari drugače, kdor jih želi citirati in kdor jih želi
               razumeti. Jaz ne trdim, da prav ali ne, ker to je obrazložitev neke sodbe samo ni res
               to kar ste vi citiral. Spet in ponovnokrat citirate delčke, ki vam odgovarjajo, da
               zato, da zavajate slovensko javnost. Če boste pa želeli imam pri sebi pa lahko
               preberem. Hvala.</p>
            </sp>
            <sp xml:id="SDT5-UK-Redna-001-2009-04-15.sp25">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Bogdan Barovič, prosim.</p>
            </sp>
            <sp xml:id="SDT5-UK-Redna-001-2009-04-15.sp26">

               <speaker>BOGDAN BAROVIČ:</speaker>

               <p>Hvala, spoštovane kolegice, kolegi.</p>
               <p>V Slovenski nacionalni strani se najprej vprašamo čemu strah pred ustavnim zakonom,
               če želimo vsi dobro. Ustavna odločba, kolikor nam je znano, govori o poravnavi ob
               primerih kršenja človekovih pravic. Tudi tu se začnejo vprašanja ali so bile res
               človekove pravice kršene ali ne. Ogromno človekovih pravic je kršenih v državi
               Republiki Sloveniji za slovenske državljane, ampak o tem ne govorimo. Ampak dobro,
               tudi če, odločba Ustavnega sodišča ne govori o tako imenovanih kršenih človekovih
               pravic za katere pa v Slovenski nacionalni stranki trdimo, da jih nismo kršili ali
               nismo prepričani, da so bile kršene. Kvečjemu so kdo drugi, tisti ki jih je danes, ne
               vem koliko, deset tisoč že, tisti so kršili človekove pravice nas, Slovenk in
               Slovencev.</p>
               <p>Sicer pa še enkrat, prosim strokovnjaki iz ustavnih komisij, strokovnjaki, pravniki,
               so različnih mnenj, že to mi je dvomljivo. Eni pravijo, da je odločba Ustavnega
               sodišča dovolj. Drugi pravijo, da je nepopolna in da je potreben ustavni zakon,
               tretji govorijo o tem, da je samo ustavni zakon tisti, ki lahko reši težave o katerih
               govorimo. Torej že znotraj stroke so dileme in jaz ne vem zakaj takšen odpor proti
               ustavnemu zakonu. Ne nazadnje zelo preprosto, laično gledano, kolegice in kolegi, z
               vsem spoštovanjem do našega dela, mi smo predstavniki zakonodajne veje oblasti. In če
               že mi odločamo o takšnih vsebinah, ne samo o popravah kršitev človekovih pravic za
               katere trdimo v Slovenski nacionalni stranki, da jih ni bilo v temu primeru ampak če
               že o tem odločamo torej potrebujemo nek zakon in bomo odločali sami. Sodna veja
               oblasti je pač samostojna veja oblasti in seveda govorim tudi o Ustavnem sodišču, ki
               ima pa svoje pristojnosti.</p>
               <p>Ampak še enkrat, ustavni zakon nam bo pomagal, vsem skupaj, rešiti težave. Ne želimo,
               v Slovenski nacionalni stranki, da gradimo nove volitve, ki bodo šele čez tri leta,
               na tej vsebini. To se dogaja, ni potrebno volilno kampanjo začeti že zdaj. Ustavni
               zakon ni nič slabega, ustavni zakon je potreben in nujen. Sprejmimo ga in rešujmo
               težave tako imenovanih <stage type="mag"/> (nadaljevanje)
               izbrisanih. Od osebe do osebe, brez finančnih posledic. Jaz ne razumem, prosim še
               enkrat, naj mi kdo obrazloži; ko tistega, ki išče pravico in trdi da mu je bila
               kršena pravica vprašaš ali želi biti Slovenec? Noče. Ali želi delati v Sloveniji?
               Noče. Ali želi pravice socialnega in zdravstvenega zavarovanja v Sloveniji? Noče. Ker
               ima to vse urejeno v svoji domovini. Torej kaj hoče? Popravek, da mu je bila kršena
               pravica. Prav, potem se mu opravičimo pa ne bo zadovoljen. Bodimo pošteni, hotel bo
               petnajst, dvajset, sedemintrideset, petdeset, sto tisoč evrov. V tem je problem in to
               vsi veste, prav dobro veste. Ustavni zakon bo tudi to krivico poravnal, tudi finančno
               če bo od osebe do osebe dokazano, da se mu je zgodila krivica.</p>
               <p>Jaz ne bom osebno imenoval, lahko vam pa pokažem kolegice in kolegi, številna pisma,
               ki so mi jih poslali ljudje, ki so delali na upravnih enotah v času o katerem
               govorimo. Nisem jih pisal sam, ljudje so mi jih pisali, delavke in delavci, ki lahko
               jasno in glasno pričajo kaj se je takrat dogajalo. In tisto kar danes slišimo in z
               ene in z druge strani številne resnice, največ je pa neresnic. Zato prosim vas,
               bodimo zakonodajno tvorni, sprejmimo ustavni zakon s katerim bomo od primera do
               primera reševali in bomo čisti kot Slovenija in bomo popravili, če se je zgodila
               kakšna kršitev človekovih pravic. Ne bomo pa zastonj kar tako na pamet, plačevali
               nekim samo zato, da bodo... Kar je tudi res, morate priznati, nekoč bodoči volivci
               nekoga ali pa kar za to, da se bomo mi delali lepe ne glede da nismo naredili nobenih
               krivic, nismo jih. Mogoče ampak največ dva tisoč ljudem, ne pa triindvajset, ne pa
               petindvajset, ne pa dvaintrideset kot jih bo čez dva meseca. Bodimo pošteni in fer,
               ne glede na politične barve in priznajmo da je temu tako.</p>
               <p>V Slovenski nacionalni stranki podiramo sprejem ustavnega zakona, smo za to, da se
               zadeve rešijo od primera do primera, vendar ne na osnovi finančnih zahtev temveč na
               realnih dokazih, kaj se je takrat zgodilo. In prepričan sem, čez pet let, gospe in
               gospodje, boste videli da bo teh največ dva tisoč pa mogoče še toliko ne. Podiramo
               zakon, hvala lepa.</p>
            </sp>
            <sp xml:id="SDT5-UK-Redna-001-2009-04-15.sp27">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospa Cvetka Zalokar Oražem.</p>
            </sp>
            <sp xml:id="SDT5-UK-Redna-001-2009-04-15.sp28">

               <speaker>CVETKA ZALOKAR ORAŽEM:</speaker>

               <p>Hvala lepa za besedo gospod predsednik.</p>
               <p>Jaz moram reči, da najprej ugotavljam, da pravzaprav v temu parlamentu zadnje čase
               res neprestano poslušamo ene in iste teze, ene in iste stavke, ene in iste trditve,
               argumente in da seveda bi od nekaterih spoštovanih kolegov vendarle pričakovala več
               medsebojnega spoštovanja in tenkočutnosti pri oceni naši intelektualnih sposobnosti
               in bi predlagala, da bi bili vendarle razumnejši. Ampak dvomim, da bo to razumljeno
               in tudi sprejeto kot konstruktiven predlog.</p>
               <p>Bi pa želela povedati, da smo se v Zares-u vseskozi zavzemali za dokončno ureditev in
               razrešitev problema izbrisanih in da po našem mnenju to, v temu trenutku ustrezno
               poteka. Menimo, da Vlada in Ministrstvo za notranje zadeve ravnata pravilno, ravnata
               zakonito in ravnata v skladu z odločbo Ustavnega sodišča. Pri tem menim, da je
               predlog ustavnega zakona, ki je pred nami, neprimeren, da je njegov edini cilj, da se
               skuša izigrati odločbo Ustavnega sodišča in da kaže na nek poseben način tudi
               podcenjujoč odnos tako do ustave, do varstva človekovih pravic, do načel pravne
               države in seveda tudi do Ustavnega sodišča kot najvišje pravne avtoritete v
               državi.</p>
               <p>Zato predloženi ustavni zakon v Poslanski skupini Zares ne podpiramo, ga zavračamo in
               seveda tudi obsojamo tovrstni način in politiko, ki smo ji priča v zadnjem obdobju
               preko najrazličnejših možnosti, ki jih omogoča Poslovnik in kjer se pravzaprav stvari
               neprestano <stage type="mag"/> (nadaljevanje) ponavljajo in
               prihajajo na dnevni red v takšni ali drugačni obliki.</p>
               <p>Želim še to reči, da v naši poslanski skupini v zvezi z mnenji ustavno-pravnih
               sodnikov nimamo težav. Ocenjujemo, da v tem trenutku, če pravilno prebiramo njihove
               izjave, ki jih posredujejo, obstaja v Sloveniji samo en pravni strokovnjak, ki še
               vedno meni, da je ustavni zakon primerna rešitev, to je tisti, ki je največkrat tudi
               omenjen s strani predlagateljev ustavnega zakona, medtem ko so vse druge
               ustavnopravne strokovnjake s strani predlagateljev ignorira, se jih ne opazi in se
               striktno in vedno citira samo dr. Tone Jerovšek. Še posebej moram reči, da nikoli
               nisem slišala, da bi se citiral kakšnih od tistih ustavnopravnih strokovnjakov, ki je
               v zadnjem obdobju dveh let spremenil svoje mnenje in ga tudi jasno argumentiral in
               posredoval javnosti in tudi stroki. Tako, da moram reči, da mi teh težav nimamo. In
               še to, ker se neprestano govori, da bo ustavni zakon edini omogočil individualno
               obravnavo, mi menimo, da tudi pri dopolnilnih odločbah je temelj obravnave
               individualna obravnava. To je bilo zagotovljeno, to je bilo večkrat potrjeno in
               takšna je tudi edina možnost izdajanja dopolnilnih odločb. Zato je to eno grdo
               zavajanje, da samo ustavni zakon omogoča individualno obravnavo, pri čemer se ve, da
               so prav na teh točkah, bom rekla, da je senzibilnost in občutljivosti javnosti
               veliko, zato se res neprestano ponavljajo laži, podtikanja, napačne citate, napačne
               kontekste in to izjemno škoduje tudi ugledu našega parlamenta. Hvala.</p>
            </sp>
            <sp xml:id="SDT5-UK-Redna-001-2009-04-15.sp29">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospa Darja Lavtižar Bebler. Prosim.</p>
            </sp>
            <sp xml:id="SDT5-UK-Redna-001-2009-04-15.sp30">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospod predsednik. Torej, jaz se moram pridružiti temu kar je
               ravnokar povedala kolegica Zalokar Oražmova in prej kolega Miran Potrč, s tem, da bi
               jaz to strnila v stavek, da smo tukaj v Ustavni komisiji pravzaprav kar naprej talci
               nekih predlagateljev in pobudnikov urejanja te materije s povsem napačnim pristopom.
               In da ne pomagajo nikakršni ugovori, nikakršni argumenti zoper to, ampak, da se znova
               in znova zlorablja to proceduro in to telo in v končni fazi tudi Državni zbor za to,
               da se rine in rine kar naprej z nekim ustavnim zakonom, ki mu, to že nekaj časa vemo,
               ni mesta v našem pravnem in ustavnopravnem redu za urejanje tovrstnih področij. In v
               stališču Vlade je tudi povsem jasno zapisano, in temu ni mogoče oporekati, da je
               nesprejemljivo urejanje in poseganje v človekove pravice z ustavnim zakonom, ki ima
               edini in temeljni namen ta kako zaobiti odločbe Ustavnega sodišča in kako
               omalovaževati pomen in vlogo Ustavnega sodišča v našem ustavnopravnem redu. In tukaj
               smo bili priča in zato pravim, da smo talci spet ponavljanju nekih polresnic, da ne
               bom rekla laži, ampak temu je pač tako in temu se ne da izogniti. In tisti, ki kar
               naprej rine s takšnimi potvorbami bi se lahko že medtem podučil, da beneška komisija
               ni najvišje delovno telo Evropske unije, ampak, da je to delovno telo Sveta Evrope,
               da je takrat beneška komisija dala svoje mnenje o spremembi Ustave 80. člena, s
               katerim smo samo precizirali kakšen sistem v principu je volilni sistem v Republiki
               Sloveniji, ampak je Ustava že poprej in tudi zdaj povedala, da se Zakon o volilnem
               sistemu ureja na ta način, da se sprejme z dvotretjinsko večino vseh poslancev, se
               pravi tako kot v končni fazi tudi sprememba Ustave sama oziroma Ustava sama. In ne
               moremo prezreti tistih določb v Ustavi, ki <stage type="mag"/>
               (nadaljevanje) zadevajo človekove pravice, zlasti 14., 15., 16., 17. člen in tako
               naprej, ki govorijo o enakosti pred zakonom, ki govorijo o tem kdaj je mogoče kakšne
               od človekovih pravic razveljaviti in je evidentno, da predlagatelji zlorabljajo
               proceduro pred Ustavno komisijo in v Državnem zboru in da to še vedno si drznejo
               podkrepiti znova in znova s polresnicami in lažmi in enostavno se človek vpraša kdaj
               bo temu konec, ker po mojem je to že precej noro.</p>
            </sp>
            <sp xml:id="SDT5-UK-Redna-001-2009-04-15.sp31">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Branko Grims. Prosim.</p>
            </sp>
            <sp xml:id="SDT5-UK-Redna-001-2009-04-15.sp32">

               <speaker>MAG. BRANKO GRIMS:</speaker>

               <p>Najprej kar se tiče tiste sodbe, tudi tisti stavek, ki ga jaz citiram je notri, to
               vsi vemo, tako da piše pa še marsikaj drugega, okoli tega se pa z gospodom Potrčem
               strinjava. Tako, da ne bi bilo nesporazuma, kar pomeni, da je bil stavek še kako
               resničen.</p>
               <p>Drugo, kar je pa treba reči glede na zadnje besede zdaj. Veste, to je pa že malo
               tragikomično po svoje. Zdaj pa poglejmo, če malo v časovnem zaporedju nanizamo izjave
               poslanske skupine SD. Zdaj smo imeli patetično omalovaževanje Ustavnega sodišča, ki
               ga predstavlja dejstvo, da se želi neko odločbo nadgraditi z ustavnim zakonom, če
               povzamem zadnjo razpravo. Če gremo samo pet minut nazaj je gospod iz SD-ja povedal,
               gospod Potrč: "Sem se pogovarjal o ustavnem zakonu, ni važna oblika, torej tudi
               ustavni zakon je sprejemljiv, ampak vsebina." Zanimivo. Kje pa je zdaj omalovaževanje
               Ustavnega sodišča, če se enkrat gre na neka izhodišča, ki so zelo patetična? Še isti
               poslanec SD-ja, še dva stavka nazaj govori o tem, da je ustavni zakon kršitev načel
               pravne države in delitve oblasti. In isti poslanec iz SD-ja je pred nekaj leti sam
               bil sopredlagatelj in glasoval za ustavni zakon s katerim se je direktno negiralo eno
               odločbo Ustavnega sodišča v celoti. Kje so pa bile takrat človekove pravice vseh
               tistih, ki so šli na referendum v dobri veri, da uresničujejo svojo ustavno pravico
               do neposrednega odločanja na referendumu? Skratka, vse je dovoljeno samo če se to
               želi in pri tem se spreneveda do konca in če že to počnete potem vas vsaj nekaj
               prosim, nehajte biti toliko žaljivi in skoz govoriti, da kdo laže, ker upam, da iz
               tega kar sem zdaj nanizal je jasno kdo se spreneveda in kdo laže v tem
               parlamentu.</p>
               <p>Kar se pa tiče citatov, pa za vsak citat, ki sem ga povedal, obstaja tudi
               dokument.</p>
               <p>In še to, ko se sklicujemo na različne pravne strokovnjake. Vsi veste, da je v pravu
               tako, da se dostikrat prilagodi mnenje tistemu, ki mnenje naroči oziroma plača. Žal
               je tudi tega v pravu veliko. Ampak, nikakor pa ni mogoče reči, da bi vsi, tako kot
               ste vi to prej interpretirali z izjemo enega do zdaj, spremenili mnenje, kajti
               kolikor je meni znano nobeden od teh ne trdi, da ne bi bil ustavni zakon najboljša
               rešitev. Nekateri so samo rekli, da eventualno, če nikakor ni mogoče to urediti bi se
               pa lahko tudi drugače uredilo, ampak vsi, kolikor je meni znano, od profesor Bučarja
               naprej, ki je bil eden od podpisnikov takrat, do prof. Grada, do prof. Jerovška, do
               vseh ostalih, ki so bili sopodpisani, še danes zagovarjajo načelo, da če bi bila
               dosežena dvotretjinska večina, kajti potrebna je dvotretjinska večina, vseh poslank
               in poslancev v Državnem zboru in bi se sprejel ustavni zakon s katerim bi se to
               enovito uredilo na pravni in pravičen način, bi bila to najboljša možna rešitev in
               tudi najboljši možen zaključek tega vprašanja za celotno Slovenijo. In zdaj, če
               govorimo z vidika Slovenije kot celote, vas moram za konec opozoriti še na nekaj.
               Namreč, dostikrat, ko so se neke okoliščine spremenile so vse vlade, tukaj ni bila
               nobena izjema, uporabljale eno zelo enostaven trik, da tudi morda nek predlog zakona,
               ki so ga enkrat zavrnile so mesece ali kakšno leto, dve kasneje same vložile ponovno,
               pač v nekih spremenjenih okoliščinah in uzakonile nekaj kar je nekoč predlagala
               opozicija pa se tisto ni sprejelo. Pri tem ustavnem zakonu vas pa opozarjam, to glede
               na naš pravni red ni možno, kajti ko se<stage type="mag"/>
               (Nadaljevanje) enkrat nek predlog ustavnega zakona, nek predlog ustavne spremembe
               dokončno zavrne v Državnem zboru, v tistem mandatu o tisti temi sploh ni mogoče
               ponovno vložiti ustavnega zakona. In če se tekom mandata, ko se bo kriza po moji
               oceni še poglabljala, pokaže, da bo prihajalo do velikega števila sodnih postopkov,
               pa morda tudi velikega števila izplačila odškodnin, kar bog ne daj, ampak lahko se
               zgodi, takrat tudi vi ne boste več mogli predlagati ustavnega zakona, če ta zakon
               sedajle tako vehementno zavrnete kot ste za enkrat stvari zastavili. Zato predlagam,
               da danes tole prediskutiramo in da dobro pretehtamo, in da vendarle pustimo vsak pot
               odprto, če boste ocenili, da je situacija zrela in glede na to, da ste, kot sem
               prejle citiral štirikrat v zadnjih letih, spremenili stališča, da ga spremenite še v
               peto, in da se vendarle usedemo skupaj in poskušamo oblikovati eno kompromisno
               rešitev, ki bo pravna in pravična in trdno sem prepričan, Sloveniji v korist.</p>
            </sp>
            <sp xml:id="SDT5-UK-Redna-001-2009-04-15.sp33">

               <speaker>PREDSEDNIK DR. PAVEL GANTAR:</speaker>

               <p>Hvala lepa. V bistvu bi se red javil k besedi, če dovolite, bi res dal kar nekaj
               kratkih pojasnil, ker pač določene navedbe, spoštovanega kolega Branka Grimsa niso
               točne. Predvsem bi rad opozoril, da sem kot član tedaj ustanovljene skupine
               Nepovezanih poslancev Zares, pa tudi po pogovorih z Drnovškom, smo se odločili, da
               vseeno pogledamo in vidimo ali je s pobudo tedaj vladajoče stranke SDS, mogoče tudi s
               pomočjo Ustavnega zakona priti do rešitve. Podobno kot je rekel kolega Potrč, smo
               rekli, damo vsebino v predformo. Če takšen zakon dosledno in brez zadržka uresniči in
               izpelje vse zahteve iz odločb in določite iz odločb Ustavnega sodišča, čeprav to ni
               potrebno sicer, smo mi se pripravljeni o tem pogovarjati. Ocenili smo tudi, to moram
               reči, da se pač mora tudi vladajoča stranka in tedanja koalicija verjetno na vladi
               obnašati nekoliko drugače kot v opoziciji, da je pred nami bilo takrat predsedovanje,
               sicer še eno leto od tedaj, predsedovanje Evropske unije, in da verjetno vlada želi
               vse probleme, ki bi jih lahko nastopili, pravzaprav rešiti, če se le da, in zakaj ne
               bi tukaj poskušali priti skupaj in skozi to formo realizirati vsebino odločb
               Ustavnega sodišča. Moram reči, da smo se zavedali, da je to izjemno občutljivo
               vprašanje in smo zato tudi organizirali posvet z ustavnimi pravniki in drugimi, ki so
               nasprotovali tej odločitvi oziroma nasprotovali ideji ustavnega zakona itn. Bila je
               zelo zanimiva razprava, nekako so nam odprli, pač pojdite pogledati, ne vemo, če se
               bo kaj zgodilo, prej ne kot ja, ampak dobro. Razpravo, ki smo jo imeli z Matejem,
               izven, bi rekel, ni bila v prisotnosti žarometov, je bila stran od tega; bila je
               izjemno zanimiva. Jaz imam celo zapiske. Zelo dobra, vsebinska, kvalitetna in zelo
               dolgo smo sedeli. In povedal je, moram to kar je tukaj, nekatere stvari so preko
               mandata, ki mi jih je dal predsednik vlade. Grem tja vprašati in bom prišel povedati
               kako naprej. Ampak bilo je zelo dobro vzdušje in nikoli več ni prišel, nikoli več ni
               prišel. V celem letu 2008, ni več prišel in nam je bilo jasno, da je strategija lahko
               tudi ta, da se preprosto vsi pretvarjamo kot da nekaj delamo na tem področju, v
               resnici pa nismo naredili nič. In zato nam je bilo žal, da tudi ta naša
               pripravljenost in tudi drugih, kot je očitno, da sprejmemo formo, če lahko
               realiziramo vsebino, da ni bilo pač, vsaj izrabljeno do konca. Niti odgovora nismo
               dobili.</p>
               <p>Toliko k temu, da se ne navajajo, torej jaz nimam iluzij, še bedno se bodo navajale
               napačne navedbe, toda jaz sem jih enkrat, ne, drugič, drugič, prvič sem povedal na
               Državnem zboru, danes, pa na Ustavni komisiji, drugič za vselej povedal. Hvala
               lepa.</p>
               <p>Besedo dajem gospodu Aleksandru Ravnikarju.</p>
            </sp>
            <sp xml:id="SDT5-UK-Redna-001-2009-04-15.sp34">

               <speaker>ALEKSANDER RAVNIKAR:</speaker>

               <p>Hvala, gospod predsednik. Moja pričakovanja se, vsaj v tej hiši zadnje čase ne
               uresničujejo. Mislil sem, da bom vsaj danes v obrazložitvi predloga, ki ga imamo,
               postopka na Ustavni komisiji <stage type="mag"/> (nadaljevanje)
               slišal kaj novega glede na napoved, napovedanega govorila, povzel sem pač kot
               prvopodpisanega, slišal sem vse kaj drugega, vse tisto namreč kar je bilo slišati ob
               vsakem od množice predlogov s katerimi nas neusmiljeno obmetava SDS. Mislim, da samo
               en del, ki se s tem ukvarja, to pa je, tako kot sem že imel priložnost omeniti, tako
               predloge v zvezi z Ivom Vajglom za eno odbor, Odbor za kulturo, pa za drug odbor, za
               zunanjo politiki, pa za obravnavo v zboru, pa interpelacija, pa tale predlog, ki ga
               imamo danes pred seboj in zahteva za parlamentarno preiskavo in kar je še na to temo
               znanega. Zaradi tega tudi nobene novosti, prav bom rekel brezsramno nobene novosti
               dejansko ni bilo povedane v obrazložitvi tega predloga, ampak smo poslušali tisto kar
               lahko pri kateremkoli od teh aktov. Edina novost, ki sem jo slišal je bila ta trditev
               tudi na Ustavni komisiji, da gre pravzaprav za nezakonite odločbe, ki se danes
               izdajo, v kolikor ni mogoče tako razumeti že tiste trditve, ki smo jih desetkrat že
               slišali, da ker ni posebnega zakona, tudi ni zakonite osnove za izdajo odločb, ne
               glede na to da jih odločba Ustavnega sodišča izrecno zahteva. Zato sem se, zato
               seveda ne morem mimo tega, da gre samo za eno zadevo. Ne gre samo za obit zakona, kot
               institut, ker se vsi pravniki pa mnogi tudi drugi, v drugih poklicih učijo tistega
               lepega latinskega reka "Infrau dem lege sagere" za kar tukaj dejansko gre. Tukaj gre
               še za več, gre za "infrau dem ... sagere", gre torej za ... ravnanje, ki ima en in
               edini namen, kako obiti odločbo, ki v našem sistemu velja. Tak je namen predvsem in
               tak namen prepoznavam tudi tukaj notri. Prej je eden od kolegov, mislim da kolega
               Poslanec Barovič rekel da, s čimer se moram strinjati, da poslušamo tukaj največ
               neresnic. Ampak potem je dodal neko stvar, ki me je zmotila, da je pač fer sprejeti
               nekaj kar je danes na mizi kot resnico. Zame ne, zame ni fer sprejeti laž kot resnico
               in tega podprl ne bom. Zato se zavzemam za to, da predlog zavrnemo.</p>
            </sp>
            <sp xml:id="SDT5-UK-Redna-001-2009-04-15.sp35">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Rudolf Petan.</p>
            </sp>
            <sp xml:id="SDT5-UK-Redna-001-2009-04-15.sp36">

               <speaker>RUDOLF PETAN:</speaker>

               <p>Hvala za besedo, gospod predsednik. Spoštovani! Danes smo tudi tukaj slišali, da
               neresnica ni mogoče, da bi postala resnica. Jaz bi lahko rekel, da to ni res, da ta
               postopek namreč že poteka. Že samo dejstvo, da so tako imenovani izbrisani,
               izbrisani, se to udejanja. To se pravi, to je dejstvo. Neresnica je postala resnica
               ali postaja resnica. Dovolite mi, jaz sem to enkrat v Državnem zboru že povedal, pa
               bom zdaj še enkrat povedal, ker očitno takrat je bilo v dvorani zelo malo ljudi, malo
               poslancev. Sam trdim, da izbrisanih ni. Dopuščam pa možnost, da se je komu, da je bil
               spregledan, mogoče malo po svoji krivdi, po krivdi kakšnega uradnika, ampak teh ljudi
               je eventualno lahko zelo malo. Bom povedal zakaj to trdim. Od leta 1990 do 1994 sem
               pač opravljal takšno funkcijo na občini, takratni tisti veliki dvoživki, kot
               predsednik izvršnega sveta in takoj po osamosvojitvi smo od takratnega republiškega
               sekretariata za notranje zadeve, to je sedanje ministrstvo, takrat se še ni imenovalo
               ministrstvo, izvršniki dobili izrecno navodilo, da moramo vsem, ki niso v evidenci
               državljanstva in so v evidenci tujcev s stalnim prebivališčem v Sloveniji, poslati
               obvestilo in jih seznaniti o njihovih pravicah, in če si želijo urediti status, kaj
               morajo narediti, da morajo priti v našo občino v sobo številko 51, izpolniti obrazec,
               plačati nekaj dinarjev, nekaj dinarjev takrat in bodo uredili vse, da si bodo uredili
               status. To jim je bilo poslano. V naši občini je bilo kar nekaj čez 300 takšnih.
                  <stage type="mag"/> (nadaljevanje) Evidenca je obstajala. Ker
               tisti, ki so živeli pod mostom neuradno, tistih enostavno ni bilo, tistih se ni dalo
               obravnavati. Ampak tisti, ki so bili prijavljeni, takih je bilo nekaj čez 300, smo
               morali poslati obvestilo z vsebino, ki sem vam jo povedal. Edini dokument s katerim
               bodo jamčili, da so res tam bili in da si bodo uredili status je bil en račun, da so
               plačali ali stanarino, ali najemnino, ali račun za vodo, ali račun za elektriko, ali
               kakršen drug račun s katerim so potrdili, da so bili prijavljeni in da so imeli
               prebivališče, takšno ali drugačno. Samo en račun, nobenega znanja jezika, ali karkoli
               drugega. To se pravi, lahko je bil račun, lahko je bil samo en mesec prijavljen in je
               imel vse pogoje, da je dobil državljanstvo. Če ga je hotel, to je druga stvar, lahko
               si je uredil status tudi drugače, ampak bil je prenesen v tisto evidenco državljanov.
               Po treh mesecih smo dobili novo navodilo, da tisti, ki si še vedno niso uredili jih
               moramo še enkrat pozvati. In smo jih še enkrat pozvali. Takrat je bilo nekoliko manj,
               bistveno manj. In po treh mesecih, v februarju 1992 še tretjič smo jih pozivali. To
               se pravi, tisti, ki se tretjič ni znal orientirati ali ki ni imel, ne vem, znanca, ki
               bi ga bil na to opozoril, to pa mislim, da je tudi po pravni plati dovolj, da ga
               lahko smatramo, da je bil obveščen. In večina ljudi si je uredila in v Sloveniji je
               bilo takšnih 180.000. 18.000 pa očitno ni. In vam povem, dobivali smo tiste kuverte,
               ki niso bile vročene: naslovnik neznan, naslov neznan ali pa, tudi takšne kuverte so
               bile, na katerih je bilo nekaj narisano, pač, vemo, da imajo nekateri zelo bogat
               govor, ki prihajajo iz druge strani. To je bilo narisano. To se pravi, da je nekdo
               prejel, pa ni želel tega urediti. Ni problem, se je za to odločil. Zato jaz pravim,
               da izbrisanih ni. Vendar, da to niso res /Nerazumljivo./ kot se govori, kot so se
               predstavljali na slovenski meji, ko so turiste, ki so prihajali v Slovenijo
               obveščali, kako so oni "erased people" kot se govori, kot so se predstavljali na
               slovenski meji. Ker so turiste, ki so prihajali v Slovenijo obveščali kako so oni
               "erased". "Erased" pomeni nekaj takega kot se je zgodilo, recimo, v baltskih državah,
               predvsem v Latviji, ko niso imeli nobenih pravic. Tisti, ki so si hoteli pridobiti v
               Latviji državljanstvo so morali spremeniti ime in priimek. Pri nas tega ni bilo
               treba, samo en račun je bilo potrebno dati, da si plačal elektriko in vodo, da si en
               mesec imel prijavljeno bivališče v Sloveniji. To je velika razlika kaj so "erased",
               kaj pa naši "izbrisani" ko so se izdajali za to. In da je to res tako, spomnili se
               boste akcije gospoda Todorovića na meji in potem je ta karavana krenila v Bruselj.
               Tam so bili sprejeti od visokega uradnika. Ne me prijeti za besedo, ali je bil to
               komisar, ali pomočnik, bil je visok uradnik. Ampak takrat je bilo treba ugotoviti
               tudi kako so prišli tja, s kakšnimi dokumenti. Če so "erased" nimajo nobenega
               dokumenta. Idnetificirali so se pa, kolikor vem, s potnimi listi. Če so "erased" kako
               imajo lahko potni list? Ni mogoče, če so "erased". In potem je bilo zadeve konec in
               potem tudi naši mediji niso več poročali o celi karavani, zato ker je bilo konec in
               ker se je ugotovilo, da niso "erased", niso izbrisani, ne morejo biti izbrisani. Če
               imaš dokument nisi izbrisan. Zato jaz trdim, da skupinsko reševanje ni dobro. Če se v
               eni uri zgodi nesreča ne pokličejo cele ulice na zaslišanje, da so krivi, ali pa da
               cela ulica potem lahko toži, pa dobi nadomestilo, ker se je zgodila nesreča. To ne
               gre. Primer se rešuje posamično. In isto je tu. In tudi jaz tu priznavam, da se je
               lahko komu zgodila krivica, to je možno. To naj se individualno ugotovi in potem se
               sprejme ustrezne ukrepe. Ampak dopolnilne odločbe so podlaga in temelj za tožbe. In
               zato se neprestano zavaja, da to nima nobene veze s tožbami. Direktno ne, posredno pa
               je to osnova in podlaga za tožbe. Kakšne pa bodo je pa zame že ta primer iz Ptuja, pa
               to še niti ni tista prava, da se razumemo. ..../Nerazumljivo./ pa pomnožite s 25.
               .../Nerazumljivo./ velikosti milijarde evrov. Sedaj še tožbe niso množične, ko bodo
               pa <stage type="mag"/> (Nadaljevanje) odločbe izdane bo pa
               verjetno množično. Kako poteka taka tožba proti državi in kako izgleda, saj bo država
               plačala, to verjetno ni treba posebej izgubljati besed, zato menim, da je ustavni
               zakon edini pravilen in možen, da Slovenija ne pride na rob finančne eksistence. Da
               je to možno je izjavil tudi gospod Krivic, ko je rekel, da bodo tožbe. Vrednost vseh
               teh tožb teh sredstev tako velike, da Slovenija v enem letu tega ne bo mogla plačati.
               To je bilo javno izjavljeno. To si nisem jaz izmislil. To ni laž, to je dejstvo. To
               bi lahko cela Slovenija videla. Večkrat je bilo predvajano na elektronskih medijih.
               Verjetno je bilo tudi v kakšnem tiskanem mediju, ampak jaz sem jo videl na
               elektronskem, večkrat. To je dejstvo, to ni laž, to ni zavajanje, to ni nakladanje,
               to ni metanje naprej, kar vse smo že danes slišali te izraze, to je dejstvo. Po eni
               strani se lahko pripravimo na takšne tožbe, po drugi strani pa v letošnjem rebalansu
               ni 5 milijonov za štipendije, ni 62 milijonov za upokojence, ni denarja za vračilo
               preplačanega DDV-ja da se prej plača, to ni laž. To so dejstva ob letošnjem
               proračunu. Ni pa nobenih problemov, da se ne bi ukvarjali s tako imenovanim
               izbrisanimi, ki bodo tožili. In celo, nekdo je dejal, naj jim država plača, da bodo
               lahko vložili tožbo. Zato, ker vložiti tožbo mora nekdo narediti, tisto pa ni
               zastonj. To se pravi, še to. Tudi to ni laž, tudi to ni izmišljeno. To je dejstvo.
               Tudi to smo lahko vsi slišali. Cela Slovenija je lahko to slišala. In potem govoriti,
               da odškodnin ne bo. Kako ne? Mi jim sedaj, mislim ne mi, nekateri zagovarjate to ko
               se jim daje podlaga za te tožbe. Brez tistega bodo tožbe težke, ampak verjetno pri
               nas bi bilo tudi to možno. Ampak sedaj jim dejansko dajemo pravno podlago, da bodo
               lahko tožili državo.</p>
               <p>Govorite o človekovih pravicah, da so se jim kršile, jaz bom pa namenoma obrazložil
               tisto, kar se je zgodilo, ko sem sam po službeni dolžnosti moral opraviti, da smo te
               ljudi trikrat obveščali. Se pravi, v enem letu, v dobrem pol letu smo jih morali
               trikrat obvestiti naj si uredijo status. In sedaj govorimo o človekovih pravicah,
               tisti, ki si tega ni uredil. Ne gre skupaj. Za 25.000 teh tako imenovanih, ki si tega
               niso uredili govorimo o kršenju človekovih pravic. V zadnjih treh mesecih je 15.000
               ljudi izgubilo službe, firme so šle v stečaj. Kaj pa njihove človekove pravice? Tako
               imenovani izbrisani naj bi dobili odškodnine. Zakaj? Zato, ker nekaj niso naredili.
               Teh 15.000, ki pa je v zadnjih treh mesecih izgubilo službo bodo pa mogoče ostali
               brez odpravnin. Ti pa nimajo človekovih pravic? Ali to ni človekova pravica? Jaz
               mislim, da je, samo treba je jasno opredeliti kaj želimo in kaj so naše prioritete.
               Ti ljudje, ki so sedaj na cesti, 15.000 v zadnjih treh mesecih, so mogoče že 20 ali
               30 let plačevali vse možne dajatve, ki jih država zahteva, tako je tudi prav. Ampak
               sedaj bodo ostali brez vsega. Nekdo, ki pa ni hotel ali ni želel si urediti statusa
               bo pa na račun onih dobil odškodnine. Ja, na račun česa? Zakaj delate takšno ločnico
               in postavljate dvojne kategorije ljudi. Eni, ki imajo vse pravice, ki jim ne gredo,
               po lastni krivdi si niso uredili. Drugi, ki niso nič krivi, pa so 30 plačevali vse
               možne dajatve državi bodo pa ostali na suhem. To ne gre. Postavimo se v realnost. V
               tem trenutku je zadeva takšna. Verjetno država špara na vseh koncih in krajih, nekaj
               uspešno, nekaj manj uspešno, ampak recimo, da so nameni pošteni pri šparanju državi,
               ampak tu bi pa z veliko malho mahali naokrog. To ne gre. Če se je komu zgodila
               krivica, to dopuščam, priznam, lahko se je zgodilo. Če gre za tako množico ljudi, za
               180.000 ljudi, ki so si uredili, potem je verjetno tudi kdo, ki je pač tako ali
               drugače izpadel, da se mu je zgodila krivica, dajmo to rešiti. Individualno naj se
               dokaže in tudi ti ljudje lahko dobijo kakšno odškodnino. Vendar ta mora biti
               opredeljena, ne pa da se bo nekdo v pravnem sistemu izživljal s finančnimi možnostmi
               države, ki lahko pripelje na rob katastrofe. Zato jaz podpiram ustavni zakon in
               menim, da je to edina prava pot. Samo treba je videti zadevo v celoti. Jaz podpiram
               ustavni zakon. Hvala lepa.</p>
            </sp>
            <sp xml:id="SDT5-UK-Redna-001-2009-04-15.sp37">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Dušan Kumer. <stage type="mag"/>
               </p>
            </sp>
            <sp xml:id="SDT5-UK-Redna-001-2009-04-15.sp38">

               <speaker>DUŠAN KUMER:</speaker>

               <p>Hvala lepa za besedo gospod predsednik. Spoštovane kolegice in kolegi.</p>
               <p>Najprej moram reči, da bi se v zadnjih dveh mesecih prislužil in sem si sam določil
               neko bonificirano delovno dobo, ker tretjič poslušam popolnoma isto obrazložitev za
               to zadevo v različnih kontekstih, z istim zaporedjem, z istim zaporedjem dejstev,
               etc., etc. Mislim, da ni možno na tako aroganten in avtokratski način vsiljevati
               nekega svojega mnenja in stališča, da skušaš nekaj doseči. Morda, vsi skupaj v teh
               petnajstih letih smo grešili, da samo preveč popustljivi in gentelmenski do tistih,
               ki so to napako zagrešili vimenu države leta 1992. Morda je tukaj izvirni greh da
               sedaj s posledicami ne moremo priti do konca.</p>
               <p>Sam osebno podpiram in to z vsemi štirimi, pot za katero se je odločila ta Vlada in
               to ministrstvo. In sicer ta pot za katero se je odločilo očitno ima največ možnosti,
               da stvar pripelje do nekega epiloga. Vse dosedanje tega niso mogle. Predlagatelji
               tudi danes za sejo ustavne komisije, ker vztrajajo na temu svojemu predlogu, sem
               rekel tretjič z isto obrazložitvijo pa imajo samo en namen. In na temu namenu
               vztrajajo preprosto že od leta 2003, torej kako zaobiti, ne odločbo ampak odločbe
               Ustavnega sodišča in kako diskreditirati to najvišjo pravno inštitucijo državi.</p>
               <p>Zato seveda ne podpiram ustavnega zakona in tako kot sem rekel, podpiram pot za
               katero se je odločila ta Vlada.</p>
            </sp>
            <sp xml:id="SDT5-UK-Redna-001-2009-04-15.sp39">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Bogdan Barovič, prosim.</p>
            </sp>
            <sp xml:id="SDT5-UK-Redna-001-2009-04-15.sp40">

               <speaker>BOGDAN BAROVIČ:</speaker>

               <p>Hvala lepa gospod predsednik. </p>
               <p>Poglejte, sploh nisem doktor ali magister nekih znanosti ampak skušam razumeti,
               skušam tudi spoštovati kolegice in kolege, ki so dalj ali manj časa v naši družbi.
               Ravnokar je spoštovani predgovornik rekel, da posluša že tretjič. Res je, vsi
               poslušamo ampak redki so, ki slišijo. Redki so ki slišijo! Jaz ne razumem zakaj
               takšna politična nasprotovanja, saj so volitve čez tri leta kolegice in kolegi, pa ne
               se zdaj zagnati. Tisti ki je na osemsto metrov tekel, prvih dvesto ni nikoli zmagal.
               Še enkrat ali vam ni dovolj, mi imamo Državni svet, ali vam ni dovolj zadnji odstavek
               na strani tri kjer piše: "Ustavno sodišče je namreč z odločbo uredilo le način
               rešitve problem", jaz bi dodal domnevne kršitve človekovih pravic. V nadaljevanju pa
               piše: "Ne pa morebitnih odškodnin." Kaj je narobe s tem? To je čista resnica in vse
               kar skušamo doseči z ustavnim zakonom je, da se ta drugi del ne pa morebitnih
               odškodnin ureja po posameznikih in ugotavlja dejansko in resnično stanje. Ja, pa kaj
               je s tem narobe? Zakaj je potrebno politično streljanje iz leve, desno, levo, desno.
               Bodimo vendarle pametni in dejansko, Ustavno sodišče je pač Ustavno sodišče, mi smo
               zakonodajna veja oblasti, mi smo prva veja oblasti, vsaj mislim tako.</p>
               <p>Jaz sem ponosen, da sem izvoljen od ljudstva in da sedim v vaši cenjeni družbi in da
               sem poslanec in da imam neko pravico kot zakonodajna veja oblasti. Pravico sprejeti
               ustavni zakon. Moja dolžnost je upoštevati določbo Ustavnega sodišča. Jo bom, prav jo
               bom. Ampak Ustavno sodišče, še enkrat, je uredilo le način rešitve problema domnevne
               kršitve človekovih pravic na pa finančnih odškodnin. Ali vam še sedemkrat povemo to?
               Da je to resnica, to je zapisano, tudi Državni svet je to sklenil. In jaz gospoda
               Cerarja zelo cenim in še enkrat prosim, gospod Cerar povejte mi kaj je narobe z
               ustavnim zakonom? Kaj bi narobe storili, če bi ga sprejeli? Res me zanima, kot laika,
               ker nisem pravni, res, rad bi vedel. Ne vem, jaz cenim prof. dr. Oleta, prof. dr.
               Jerovška, cenim jih. Me ne briga kakšne politične barve so. Prebiram njihova
                  mnenja,<stage type="mag"/> (nadaljevanje) z njimi se
               pogovarjam, spoštujem jih kot strokovnjake, vas pa najbolj, odkrito povem. In rad bi
               odgovor, kaj je narobe z ustavnim zakonom? Zakaj takšna nasprotovanja ustavnemu
               zakonu? Saj odločba Ustavnega sodišča naj bi se izpolnjevala torej naj bi se uredili
               problemi domnevnih kršitev človekovih pravic. To se dogaja, proti tem nimamo mi nič.
               Ampak kje pišejo, da morajo biti pa s tem v zvezi odškodnine in kje piše, da je tukaj
               zakonodajna veja oblasti, torej poslanke in poslanci, ki smo bili izvoljeni, da smo
               postavljeni na stranski tir in ne smemo nič povedati. Prav je samo tisto kar govori
               Vlada, mi pa ne smemo nič povedati.</p>
               <p>In ne nazadnje, dejansko poglejte, mi se lahko gremo naprej, mi bomo začeli pa z
               vprašanju Ustavnemu sodišču, kaj je s kršitvijo človekovih pravic za konkretno, bom
               kar povedal, jutri bomo ob pol dveh sto šestdeset ljudi zdravega podjetja, ki posluje
               v zelenih številkah, pozitivno in je lastnik kar napisal likvidacijo in bodo ljudje
               na cesti. Ampak ta država pa za njih nič ne naredi. In to zdravo podjetje, potem
               dajmo pa ustavno odločbo, da tisto podjetje, ki je zdravo ne sme iti v likvidacijo,
               ne sme odpuščati ljudi, dajmo takšno pa se o tem pogovarjajmo. Res, teh političnih
               prepucavanj, prišparajmo jih za volitve 2012, zdaj bodimo pa konkretni in
               pošteni.</p>
               <p>Še enkrat, način rešitve problema domnevnih kršitev človekovih pravic in nič drugega,
               je sklep Ustavnega sodišča in z ustavnim zakonom bomo zadeve, po moji presoji, po
               presoji Slovenske nacionalne stranke uredili pošteno, po posameznih primerih in
               ugotovili ali so bile ali niso bile kršene. In res prosim za odgovor, kaj je narobe,
               če bi sprejeli Ustavni zakon? Kaj je tukaj bogokletnega kot je slišati zdaj, da so
               vsi proti? Hvala lepa.</p>
            </sp>
            <sp xml:id="SDT5-UK-Redna-001-2009-04-15.sp41">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Ker je gospod Bogdan Barovič neposredno vprašal gospoda Cerarja mu bom
               dal besedo potem vas pa samo obveščam, da so prijavljeni še gospod France Cukjati,
               Zvonko Černač, Aleksander Ravnikar seveda razprave s tem še ne zaključujem, samo
               toliko da veste. Gospod Cerar, prosim.</p>
            </sp>
            <sp xml:id="SDT5-UK-Redna-001-2009-04-15.sp42">

               <speaker>DR. MIRO CERAR:</speaker>

               <p>Hvala lepa. </p>
               <p>Jaz bi danes glede na to, da je ustavna komisija šele pričela z delom in da je
               pravzaprav tudi napovedala možnost, da bi bila lahko ustanovljena strokovna skupina
               se zadržal nekih temeljitejših analiz na to temo, bi pa samo rekel, da vsaj nekaj
               odgovorim na to vprašanje, da seveda po 183. členu Poslovnika se določbe o postopku
               za spremembe Ustave smiselno uporabljajo tudi za spremembo ustavnega zakona za
               izvedbo temeljne ustavne listine o samostojnosti in neodvisnosti Republike Slovenije.
               To se pravi, seveda načelno in na splošno ni ovire, da se ne bi spreminjal tudi ta
               ustavni zakon za izvedbo temeljne ustavne listine in s tega vidika sem že pred časom,
               tako kot mnogi drugi strokovnjaki, tudi jaz ugotavljal, da seveda je možno to
               materijo, izbrisanih, bom rekel, urejati tudi z ustavnim zakonom. Zdaj seveda, težava
               nastane na tej točki, ker se strokovnjaki ne strinjajo, vsaj tisti, bom rekel ali pa
               se ne strinjamo na splošno, tisti, ki se ukvarjamo s to materijo občasno, o tem do
               kje sme vsebinsko ustavni zakon to materijo konkretno izbrisanih, urejat.</p>
               <p>Saj pravim, tukaj se mi zdi zdaj nekako neprimerno, da bi ta hip šel v to vsebinsko
               vprašanje, dejstvo je pa, da je potrebno zelo paziti, da ne bi seveda ustavni zakon,
               kateri kolik prišel v nasprotje z Ustavo. To bi bila situacija, ki bi povzročila
               zadrego na katero je bila opozorjena. Kdaj in v katerih določbah bi pa lahko ta
               konkretni zakon morebiti prišel v nasprotju z Ustavo je pa stvar neke analize, ki jo
               je podala že takrat tista tričlanska strokovna skupina, videli ste sami, da se je
               stroka tukaj razdelila glede posameznih vprašanj in na tej točki bi se tudi jaz zdaj
               ustavil, ker je še po mojem preuranjeno, da bi se jo, sploh pa jaz v tej vlogi
               trenutno spuščal v presojo teh vprašanj.</p>
               <p>Tako da mislim, da če bo potrebna ta <stage type="mag"/>
               (nadaljevanje) analiza jo bo opravila verjetno strokovna skupina ali pa jo bo
               potrebno ob neki drugi priliki. Hvala lepa.</p>
            </sp>
            <sp xml:id="SDT5-UK-Redna-001-2009-04-15.sp43">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima France Cukjati, prosim.</p>
            </sp>
            <sp xml:id="SDT5-UK-Redna-001-2009-04-15.sp44">

               <speaker>FRANCE CUKJATI:</speaker>

               <p>Hvala za besedo.</p>
               <p>No, jaz mislim, da je tukaj veliko govora nepotrebnega in da bi bilo dobro, to kar je
               tudi že gospod Barovič rekel, se vprašati ali je možno razrešiti kakšna vprašanja, ki
               jih odločba Ustavnega sodišča ni razrešila? Osnovni problem je, da odločba Ustavnega
               sodišča ne razrešuje vseh primerov, jih ne razrešuje v podrobnosti, ki bi v tistih
               podrobnostih, ki mora slediti izvršna veja oblasti za izvrševanje nekega programa,
               nekega projekta, neke odločbe in ne razrešuje vprašanja odškodnin. Ali je zadosti ta
               odločba za razrešitev, celostno razrešitev tega vprašanja? Mislim, da nisem edini, ki
               je prepričan, da ni zadosti in da se prav zaradi tega, ker vztrajamo samo na odločbi
               Ustavnega sodišča zapletamo in spreminjamo naš sistem v pravno dvomljiv sistem.
               Pravna varnost je vprašljiva. Tudi samovolja izvršne veje oblasti postaja bolj
               fleksibilna in mi kot zakonodajna veja oblasti smo dolžni tukaj nekaj storiti, smo
               dolžni nekaj storiti. Zelo spoštujem vse odločbe Ustavnega sodišča vendar menim, da
               po zakonu in Ustavi Ustavno sodišče opozori, v načelu opozori na problem, na
               neustavnost neke zadeve. Kako, na kakšen način se pa stvar razreši je pa stvar
               zakonodajne veje oblasti. To je načelno stališče.</p>
               <p>In jaz ne pristajam oziroma s težkim srcem vidim, da se ta samostojnost Državnega
               zbora ruši, odvzema. Tudi Vlada, če reče, da ne sme Državni zbor to stvar urediti
               bolj podrobno. Ja, Vlada je eno, parlament je pa drugo. In mislim, da moramo mi v
               temu smislu spoštovati to kar nam je Ustava naložila in sicer, da smo zakonodajna
               veja oblasti. In sem prepričan, če mi z zakonom podrobneje določimo zahtevo oziroma
               odgovorimo na to, na kar nas je opozorilo Ustavno sodišče je to naša samostojna
               pravica. To je prvo.</p>
               <p>Drugo. Govorili ste o individualni obravnavi, da sedaj poteka tako individualna
               obravnava in podobno. Res je, individualna obravnava je... Oziroma tako, ustavni
               zakon temelji oziroma hoče razrešiti dva osnovna problema in sicer individualno
               obravnavo pa omejitev odškodnin. To je osnovni namen in jaz ne razumem ali se res ne
               moremo v teh namenih, v teh ciljih poenotiti? Vsaj v načelu. Da gremo v individualno
               obravnavo in da eventualne odškodnine omejimo z zakonom. Jaz ne razumem ali ste res
               proti temu, da bi se odškodnine omejile?</p>
               <p>In to kar se nam dogaja, da recimo je Todorović, sicer se bo pritožil, se je že
               pritožil menda, ker je premalo, da mu je prvostopenjsko sodišče dodelilo dvajsetkrat
               večjo odškodnino kot pa jo dobi recimo družina človeka, ki je padel v vojni za
               Slovenijo. Skoraj da<stage type="mag"/> (Nadaljevanje)
               dvajsetkrat večjo odškodnino. Mislim, da je to neokusno in da se s tem ruši neko
               zaupanje v pravno državo. Ljudje to vidijo, ljudje to čutijo. Ne gre na takšen način
               in odškodnine je potrebno omejiti, vsaj tako sem prepričan.</p>
               <p>Sedaj ne poteka individualna obravnava kajti individualna obravnava se predpostavlja,
               da stranka vloži zahtevo, vloži predlog, dokazno breme je na strani stranke in tako
               dalje. Te stvari potekajo drugače. Za to seveda je pa potreben zakon. Tukaj mi
               nekatere stvari, bi rekel, so takšne ki bi jih lahko presegli. Recimo bilo je rečeno,
               da saj se je o temu zakonu, o ustavnem zakonu pogovarjalo v prejšnjem mandatu in je
               gospod Mate pogovor in usklajevanje zavrnil. Mislim, da sedaj ni več gospoda Mateja v
               obravnavi, tudi vi imate večje število poslancev. Lahko preoblikujete, dopolnite ta
               ustavni zakon po svoji volji, imate največ besede pri vsem tem, če seveda vztrajamo
               na cilju da se izvaja individualna obravnava, dokazno breme na strani stavke in da so
               odškodnine omejene.</p>
               <p>In tudi mislim, da ni prav, me moti, da nekateri izrazito podtikate vedno znova zelo
               slabe namene tej pobudi. Jaz resnično nimam slabega namena, pa zagovarjam ustavni
               zakon, ker želim dopovedati, da Slovenija ob svojem nastanku vendarle ni bila tako
               strahotno zločinska, da je izbrisala takšno množico ljudi, da jim je naredila takšne
               strahotne krivice, naj se to izkaže v individualnih postopkih. Jaz nerad svojo
               državo, oziroma nerad dopuščam, da se vali takšno breme neke krivde, ki je ni. In iz
               življenja poznamo primere, eden kot drugi kjer je bilo večina teh tako imenovanih
               izbrisanih po njihovi krivdi, ker so odklonili. Ker so odklonili rešitev svojega
               statusa in odšli in podobno.</p>
               <p>Torej, ker pa so tukaj neka vprašanja, ki se odpirajo, kot je recimo gospod Potrč
               samo odprl vprašanja ali je sploh možno dopolnjevati ustavni zakon, ki je že
               konzumiran, potem gospod Cerar je tudi nakazal, da ne more dokončno odgovoriti na vso
               to zadevo predlagam gospodje, da danes razpravo ne zaključimo, da vendarle ustanovimo
               tako kot je bilo predlagano in je bil sprejet sklep, strokovno skupino in naj nam
               strokovna skupina pomaga razrešiti te dileme ki so in bodo danes ostale odprte in
               šele potem preidemo na tisto glasovanje ali se sploh začne postopek ali ne. Mislim,
               da je to pošteno, vse predloge za ustavno komisijo, vse zakonodajne predloge je
               potrebno jemati, mislim z neko mero spoštljivosti, ne glede na to kdo to predlaga. In
               spoštljivost do te problematike zahteva to, da danes ne glasujemo in počakamo mnenje
               strokovne komisije, ki bi bila potem tudi prisotna in odgovarjala na dileme, ki smo
               jih odpirali, od dileme gospoda Potrča, do gospoda Baroviča in tudi meni ni vse jasno
               in bi želel, da nam strokovna skupina pomaga preden gremo na odločanje. Hvala.</p>
            </sp>
            <sp xml:id="SDT5-UK-Redna-001-2009-04-15.sp45">

               <speaker>PREDSEDNIK DR. PAVEL GANTAR:</speaker>

               <p>Proceduralno, prosim gospod Potrč.</p>
            </sp>
            <sp xml:id="SDT5-UK-Redna-001-2009-04-15.sp46">

               <speaker>MIRAN POTRČ:</speaker>

               <p>Gospod predsednik, jaz bi prosil, da mi dovolite, če bodo ostali soglašali, da
               predstavnika Vlade vprašamo ali odločitve, ki jih sprejemajo, sprejemajo na podlagi
               individualne obravnave posamičnih primerov ali ne? Mislim, jaz nič ne upam, da bosta
               gospod Cukjati pa gospod Grims pa gospod Barovič potem verjela ampak vse je na
               magnetogramu, vse je v ustavni komisiji. Hvala.<stage type="mag"/>
               </p>
            </sp>
            <sp xml:id="SDT5-UK-Redna-001-2009-04-15.sp47">

               <speaker>PREDSEDNIK DR. PAVEL GANTAR:</speaker>

               <p>Prosim, gospod Grims.</p>
            </sp>
            <sp xml:id="SDT5-UK-Redna-001-2009-04-15.sp48">

               <speaker>MAG. BRANKO GRIMS:</speaker>

               <p>Takšno vprašanje je seveda smiselno, če se prej točno definira kaj pomeni pojem
               "individualni postopek", kar ga seveda...</p>
            </sp>
            <sp xml:id="SDT5-UK-Redna-001-2009-04-15.sp49">

               <speaker>PREDSEDNIK DR. PAVEL GANTAR:</speaker>

               <p>Gospod, Grims, jaz...</p>
            </sp>
            <sp xml:id="SDT5-UK-Redna-001-2009-04-15.sp50">

               <speaker>MAG. BRANKO GRIMS:</speaker>

               <p>...popolnoma različno.</p>
            </sp>
            <sp xml:id="SDT5-UK-Redna-001-2009-04-15.sp51">

               <speaker>PREDSEDNIK DR. PAVEL GANTAR:</speaker>

               <p>...mislim, da zakonodaja, Zakon o upravnem postopku in druga zakonodaja, ki ureja
               odnose med oblastjo in posameznikov, državi, točno pove kaj obravnava, in ta seja
               Ustavne komisije ne bo izumila novega koncepta individualne obravnave.</p>
               <p>Tako, spoštovani kolegi. Tukaj je bil predlog, o katerem se bomo morali izreči, da se
               ustanovi pred odločanjem o primernosti ali neprimernosti predloga, če smem tako reči,
               bomo morali, seveda z običajno večino, se odločiti tudi o tem predlogu, da se
               ustanovi strokovna skupina in mogoče bi bilo dobro, da se o tem tudi kaj
               izrečete.</p>
               <p>Sicer pa gremo naprej.</p>
               <p>Predstavnik Vlade, če bo želel na to odgovarjati, bo lahko na to vprašanje, ki je
               bilo postavljeno odgovoril.</p>
               <p>Sicer pa zdaj dajem besedo gospodu Zvonku Černaču.</p>
               <p>Prosim.</p>
            </sp>
            <sp xml:id="SDT5-UK-Redna-001-2009-04-15.sp52">

               <speaker>ZVONKO ČERNAČ:</speaker>

               <p>Hvala lepa. Spoštovani.</p>
               <p>Jaz sem pozorno poslušal današnjo razpravo in moram reči, da nekih argumentov, ki bi
               govorili o tem, da tako na strani stroke, kot na strani politike obstaja izrazito
               nasprotovanje ustavnemu zakonu nisem zasledil. Slišal sem, da ni potreben, da
               nekaterim razprava o tej temi že preseda, ampak moram reči, da je to slednje prej
               argument za ustavni zakon, kot proti. Kajti, v kolikor bi enkrat za zmeraj res želeli
               urediti to vprašanje, potem je edini način in edina prava pot - ureditev z zakonom,
               ki zahteva dokaj visoko stopnjo soglasja, kar ustavni zakon predpostavlja. Najmanj
               dvotretjinsko večino.</p>
               <p>Tudi razprava, ki smo ji priča vse od leta 1999 naprej, priča o tem, da pot po kateri
               gre Vlada zdaj, ni prava in da bo ta pot odprta še nadaljnjih nekaj let. Sami ste
               napovedali zakon, ki naj bi uredil del teh problemov. Zakon, ki ga bo sprejela
               koalicijska večina, pomeni, da bo ta razklanost v gledanju in pojmovanju obstajala še
               naprej in bo vedno večja. Razkol bo s trenutkom, ko se bodo na podlagi upravnih
               odločb, ki jih zdaj na podlagi Ustavnega sodišča izdajate, začele uveljavljati če
               odškodnine, še bolj velik. Mi ne smemo zanemariti tudi časovne dimenzije, ki nastaja
               pri tem problemu. Vemo, da je odločba Ustavnega sodišča iz leta 2003, da smo imeli
               leta 2004 referendum o tako imenovanem tehničnem zakonu, ki je bil plebiscitarno
               zavrnjen. Pol milijona Slovenk in Slovencev, državljank in državljanov je glasovalo
               proti urejanju na tak način. To ni zanemarljivo dejstvo. Mislim, da ga je treba vzeti
               v zakup. In če potegnemo črto pod vse, kar smo slišali do zdaj in kar smo do zdaj
               prebrali, lahko ugotovimo, da stroka ureditvi tega vprašanja z ustavnim zakonom ne
               nasprotuje. Da mu ne nasprotuje, niti politika ne, da del politike smatra da je
               nepotreben in da del politike, v tem primeru vladajoče politike, podtika tistim, ki
               ves čas vztrajamo na tem, da se problem uredi na tak način, kot je tudi nastal.
               Kajti, nastal je z ustavnim zakonom 13. členom, da se podtika da je edini razlog,
               zakaj ustavni zakon, na naši strani ta, da želimo spremeniti odločbo Ustavnega
               sodišča, kar ni res. Ni res tudi zaradi tega, ker je ne moremo. Saj nimamo te večine,
               tudi če bi to želeli. Ustavni zakon predpostavlja, da se moramo o rešitvah dogovoriti
               dokaj konsenzualno. Najbolje 100%. Zakon pravi vsaj dvotretjinsko. In jaz ocenjujem,
               da bi bila pot, ki jo je predlagal gospod Potrč slaba za vse. Da bi na točki, ko se o
               vsebini nismo še niti začeli pogovarjati, onemogočili pot, ki bi pomenila dokončno in
               trajno rešitev te problematike. <stage type="mag"/>
               (nadaljevanje) Formalni razlog zakaj tako mislim, da je vsem nam jasen, vendar si, ne
               vem zakaj zatiskamo oči pred tem. Dejstvo je, da problem izvira iz 13. člena
               ustavnega zakona za izvedbo temeljne ustavne listine o samostojnosti in neodvisnosti
               Republike Slovenije in je po tej formalni plati tudi prav, da se na enak način
               uredi.</p>
               <p>Po vsebinski plati pa mislim, da sta dejansko dva razloga, ki sta bistvena. Eden je
               ta, da je potrebno zakonodajno to materijo urediti na tak način, da se morebitne
               krivice, ki so posameznikom nastale enkrat dokončno popravijo. In da se na drugi
               strani prepreči izpostavljenost države pretiranemu vlaganju odškodninskih zahtevkov
               na ta način, da se odškodnine omejijo, kar je tudi povedala stroka, da ni ustavno
               sporno. Vsa stroka, vsi trije pravni strokovnjaki, ki so bili imenovani v to delovno
               skupino v lanskem letu so povedali, da omejitev odškodnin ni ustavno sporna. Mislim,
               da vsi razlogi govorijo v prid temu, da se začnemo o tem pogovarjati. Moram reči, da
               mesto je ravno Ustavna komisija. Mislim, da ni mesto pogovorov minister, predstavniki
               posamezne politične stranke o tej temi oziroma dogovorov. Mogoče je s stališča
               usklajevati na tej ravni, vendar dokončna uskladitev in razjasnitev stvari, kjer se
               razhajamo pa je za to mizo. Seveda pa je ta pot onemogočena v kolikor ne naredimo
               prvega koraka in v kolikor boste podprli predlog, ki ga je podal gospod Potrč, kar
               mislim, da je slabo, da je škodljivo in da onemogoča dokončno ureditev tega vprašanja
               na ta način, da so na eni strani zaščiteni interesi države in na drugi omogočena
               poprava morebitnih krivic.</p>
               <p>Glede individualne obravnave, še dovolite moje mnenje, normalno, da po formi je vsaka
               stvar, ki se nanaša na posameznika ji lahko rečemo, da je individualna obravnava.
               Tudi jaz, če grem iskati potni list sem individualno obravnavan. Problem je postopka
               pri tem. Ko gre za vprašanje, kjer je potrebno določeno upravičenje izkazovati in jih
               utemeljevati, potem ne pomeni, da gre za individualno obravnavo, če nek uradnik
               nekomu po uradni dolžnosti izda neko odločbo na podlagi nekih zaznav, ki jih ima v
               nekem arhivu, ali pa še tega ne, ali pa na podlagi tega, da iz nekega računalniškega
               programa potegne določene podatke in jih v obliki copy paste odločbe sprinta. To ni
               individualna obravnava po vsebini. Res je formalno de jure, res ni kolektivna, ker ni
               na isti odločbi ne vem koliko oseb, ampak mislim, da pomeni individualna obravnava
               nekaj drugega. Tako kot mora vsak v tej državi za svoja upravičenja izkazovati pravni
               interes in dokazati, da je do teh upravičenj upravičen. Tako bi moralo biti tudi v
               tem primeru, ker se drugače povzročajo nove krivice. Jaz menim, da je mesto na tej
               ustavni komisiji, da se o tej zadevi pogovorimo in da bi bilo zelo narobe, da bi
               postopek na tej točki ustavili, ker ne drži teza, ki je bila hipotetično danes
               večkrat postavljena, tudi v stališču Vlade zapisana, da je namen predlagateljev obiti
               odločbo Ustavnega sodišča. Tudi, če bi hipotetično to bil, namen je nerealen, ker
               tega ni mogoče storiti, ker o tem odloča ta Ustavna komisija z dvotretjinsko večino.
               Hvala lepa.</p>
            </sp>
            <sp xml:id="SDT5-UK-Redna-001-2009-04-15.sp53">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Replika gospod Potrč.</p>
            </sp>
            <sp xml:id="SDT5-UK-Redna-001-2009-04-15.sp54">

               <speaker>MIRAN POTRČ:</speaker>

               <p>Jaz bi rad samo pojasnil svoj predlog. Vsebina ustavnega zakona je enaka kot je bil
               pred dvema letoma. Pred tem pred dvema letoma je bil drug ustavni zakon, ki je bil
               podobne vsebine. In od takrat naprej se štiri, pet let tudi v Ustavni komisiji
               prejšnjega mandata pogovarjamo o isti stvari. Od tu naprej predlagatelji ustavnega
               zakona niste z eno samo malenkostjo spremenili vaših zahtev. To kar danes dogovorite
               so lepe besede. Z dejanji jih doslej niste pokazali in prikazali. <stage type="mag"/> (nadaljevanje) Zato govoriti ves čas, leta in leta o istih
               vprašanjih. Vi nam pravite sprejmite mi pa ne vemo kaj. Ničesar kar je zdaj
               predlagano, vsaj po našem mnenju, ni potrebno da imamo prav ampak se tega prepričanja
               ne da sprejeti, ker pomeni kršitev večih odločb Ustavnega sodišča in mi na to vsebino
               nismo pripravljeni. Vi pa pravite, mi imamo lepe namene, niste jih pa pripravljeni
               prikazati. In še enkrat gospod predsednik, jaz bom res gospoda državnega sekretarja
               prosil, če bo hotel pojasniti, ko bo priložnost, ker vidim da se vedno znova poskuša
               tudi preko individualne obravnave, ki naj je ne bi bilo pa obstaja, spreminjati samo
               dejstvo. In zdaj trdite, da ste za to, da se urejajo vprašanja individualno. Seveda
               saj mi to ves čas delamo, v prejšnjem mandatu je bilo tako delano, v temu mandatu se
               tako dela in mislim, da je prav, da se to pove, da bodo dejstva povedana, ne da boste
               verjeli.</p>
            </sp>
            <sp xml:id="SDT5-UK-Redna-001-2009-04-15.sp55">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Tako kot je bilo prej bom tudi zdaj dal besedo če želi odgovoriti gospod
               državni sekretar, gospod Klemenčič. Potem pa so prijavljeni še gospod Aleksander
               Ravnikar, Bojan Kontič in Branko Grims. Prosim gospod Klemenčič.</p>
            </sp>
            <sp xml:id="SDT5-UK-Redna-001-2009-04-15.sp56">

               <speaker>GORAN KLEMENČIČ:</speaker>

               <p>Hvala lepa za besedo.</p>
               <p>Zelo na kratko. Lahko imamo sicer različna mnenja kaj je individualna obravnava ampak
               poglejte, mi se danes približujemo številki dva tisoč izdanih dopolnilnih odločb v
               kar nekaj pretečenem času. Seveda bi bilo to neprimerno hitreje, v enem tednu
               opravljeno, če bi bilo tako kot je bilo namignjeno, to preprost "copy" in "paste" iz
               nekih evidenc v računalnikih. Prav obratno je, iz računalniških evidenc se pridobi
               oseba, ki naj bi na podlagi računalniških evidenc izpolnjevala pogoje po 8. točki
               Ustavnega sodišča. Nato se gre gledati spis in to se spis preveri. V primeru
               kakršnega koli suma neskladnih podatkov v samem spisu ali med različnimi evidencami,
               moram pa povedati, da evidenc je več in da so se v temu času spreminjale, se zaprosi
               upravno enoto, ki potem na lastnih podatkih ponovno preveri in ministrstvo vrne z
               uradnim zaznamkom napisano ali oseba izpolnjuje pogoje iz 8. točke odločbe Ustavnega
               sodišča ali ne. Vse to se arhivira in na koncu se pripravi odločba. </p>
               <p>Več nivojev testiranja je in kontrole na samem spisu, v računalniških bazah in tudi
               pri ljudeh, ravno zato, da ne bi prihajalo do napak v eno ali drugo smer. Se zna
               zgoditi, da bo kdo dobil odločbo tudi do katere ne bo upravičen. Tudi v temu primeru
               imamo varovalko in izdelan sistem kako z obnovo postopka in tako naprej. To je bilo
               zelo na kratko glede samega postopka izdajanja odločb.</p>
               <p>Še enkrat pa bi povedal, ne gre za preprost "copy and paste", izdajamo odločbe
               osebam, ki so svoje že, kot je nekoč že reklo Ustavno sodišče, dokazale. Ti ljudje so
               morali iti skozi zelo restriktivne postopke, ki jih je urejala takratna zakonodaja,
               ki so izločale, ki so dale pogoje za pridobitev stalnega prebivanja, državljanstva in
               tako naprej. To ni bilo tistih podarjenih dvesto tisoč, sto osemdeset tisoč
               državljanstev, ljudje so morali vložiti prošnjo, dokazovati nekaznovanost in tako
               naprej. In sedaj se v spisu preverijo ali so vsi ti dokazi podani in se potem pokrije
               tisto vmesno razno obdobje. O tem govorimo pri izdaji dopolnilnih odločb. In samo
               dejstvo, da to traja kar nekaj časa in da se izrazito malo odločb vrne kaže na to, da
               se to dela premišljeno, resno, strokovno in vsekakor po individualni obravnavi. Je pa
               to seveda stvar debate kako se individualno obravnavo predstavljamo, nikakor pa ne
               gre tukaj za en print iz računalnika kar tako preko palca.</p>
               <p>In že samo, ker sem ravno pri besedi gospod predsednik, naslednji korak, ki pa bo
               seveda vseboval popolno individualno obravnavo tudi v temu smislu, da bo oseba morala
               podati vlogo bo zakon. Zakon, ki je v zadnji fazi priprave in bo zdaj vsak trenutek
               še v vladno obravnavo in če se nadaljuje postopek ustavnega zakona se bo potem
               postavilo tudi vprašanje tega zakona. To je prva zadeva.</p>
               <p>Druga zadeva pa je, danes ni bilo rečeno seveda ta cenjeni zbor h temu ni zavezan,
               tako kot ne tudi Vlada, je pa prav, da se ve, da pred evropskim sodiščem za človekove
               pravice so še vedno odprti postopki, ki se tičejo tega vprašanja. In Vlada je mnenja
               da v temu trenutku<stage type="mag"/> (nadaljevanje) poleg
               izdaje dopolnilnih odločb in poleg sprejetja zakona, ki bo seveda prišel na mize
               poslank in poslancev, je to edina prava rešitev za izpolnitev odločbe Ustavnega
               sodišča. </p>
               <p>Kar se tiče odškodnin, ta zakon, ki bo šel v proceduro se s tem neposredno ne bo
               ukvarjalo zato, ker se bo držal odločbe Ustavnega sodišča, ki govori o statusu. Vlada
               nikoli ni izključila možnosti posega v vprašanje odškodnin, če bo to potrebno, ko bo
               to potrebno. Zadeve spremljamo, ne govorimo na pamet in če bo potrebno tako kot je
               bilo večkrat postavljeno stališče Vlade, se pravi, ki bo odvisno od konkretnih
               situacij, ta pa danes ni podana, se bomo lahko pogovarjali o kakršnem koli posegu v
               vprašanje odškodnin pa tudi to se lahko zgodi, v končni fazi, z navadnim zakonom, če
               je to seveda ustavno sporno in tudi takšne prakse v preteklosti, v Republiki
               Sloveniji že poznamo, smo tudi z navadnim zakonom že omejevali odškodnine, če smo že
               pri tem. Ampak o tem lahko govorimo takrat, ko bo ta zadeva aktualna in ne na pamet
               na podlagi nekih efektivnih izračunov. Hvala lepa.</p>
            </sp>
            <sp xml:id="SDT5-UK-Redna-001-2009-04-15.sp57">

               <speaker>PREDSEDNIK DR. PAVEL GANTAR:</speaker>

               <p>Izvolite prosim gospod Černač.</p>
            </sp>
            <sp xml:id="SDT5-UK-Redna-001-2009-04-15.sp58">

               <speaker>ZVONKO ČERNAČ:</speaker>

               <p>Hvala lepa.</p>
               <p>Poglejte, lahko imamo različna gledanja na to zadevo, jaz vam bom samo s primerom
               povedal kako jaz gledam na to stvar.</p>
               <p>Če si želi kdorkoli izmed dva milijona slovenskih državljank in državljanov urediti
               stalno prebivališče si morate to urediti sam in vidite ga ko pride to urejati in
               vprašate ga kje bo živel. In mora imeti formalno pravni temelj za to. Vi pa v teh
               primerih ljudi ne vidite in izdajate odločbe pavšalno na podlagi neke dokumentacije
               izpred petnajstih, šestnajstih let, ko so se ti ljudje množično odjavljali na naslove
               posameznih vojnih pošt v državah bivše Jugoslavije. To je dejstvo. Hvala.</p>
            </sp>
            <sp xml:id="SDT5-UK-Redna-001-2009-04-15.sp59">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Aleksander Ravnikar. Prosim.</p>
            </sp>
            <sp xml:id="SDT5-UK-Redna-001-2009-04-15.sp60">

               <speaker>ALEKSANDER RAVNIKAR:</speaker>

               <p>Najlepša hvala predsednik.</p>
               <p>Žal mi je ker bom v zvezi z eno trditvijo poslanca Baroviča govoril, da ga ni tukaj
               ampak saj bo lahko prebral v magnetogramu. On nas je pozval, bom rekel na kratko, h
               dobrovoljnosti; razumeti, videti eden drugega in iz tega narediti in potegniti
               določene sklepe. Potem je pa demonstriral metodo, ki vse to zradira namreč, ko je
               citiral papir je rekel v zvezi z ugotovljenim kršitvami človekovih pravic bi jaz
               dodal "domnevnih kršitev človekovih pravic" in potem cel svoj .../Nerazumljivo./...
               zgradi na "domnevnih kršitvah človekovih pravic". Če bi vsak tako ravnal, vsakdo dal
               nekaj po svoji volji, vsak dodal po svoji volji tisto kar njemu paše in potem na temu
               inputiranem izvedel diskusijske sklepe in celo meril pripravljenost drugih organov
               kot je ta ustavna komisija potem je nemogoče kamor koli priti. Zaradi tega se
               zavzemam za to, da ne bi inputirali.</p>
               <p>Drugo kar bi želel povedati je, da se zavedam, da tukaj tako sam kot vsi drugi lahko
               razkazujemo, bo rekel svojo neumnost, nevednost, nenačitanost. To je naša pravica,
               nihče od nas ne zahteva kaj posebnega razen seveda, da je tudi naše ravnanje, kot
               vsako drugo, tudi to naše ravnanje, podloženo presoji. Sam pa jemljem poleg te
               pravice za dolžnost tudi če pa zaznamo v nastopih nekaj kar je pa neresnica, kar je
               pa laž se pa na tem zopet zgradi nekaj, je pa potrebno na to reagirati. In v
               razpravi, ki sem jo poslušal, kolega član ustavne komisije poslanec Petan je to
               uporabil, je uporabil baltski primer. Baltski primer, ne da bi navedel, da se to...
               In baltski primer uporabi v zvezi s tezo kdo so izbrisani pa se sploh na to ne
               nanaša, baltski primer se nanaša na državljanstvo ne pa na stalno prebivališče in nič
               ne posega torej v te socialne in ekonomske pravice, ki so s stalnim prebivališčem
               vezani. In ne glede na to, celo na ustavni komisiji, kjer bi lahko domneval, da morda
               sem pa kje kdo vendarle kaj tudi ve<stage type="mag"/>
               (nadaljevanje) razklada na takšni tezi, ki je neresnična v celoti, celo stvar.</p>
               <p>Še en poslanec je zapustil... Saj imam same takšne ki zapuščajo sejo.</p>
            </sp>
            <sp xml:id="SDT5-UK-Redna-001-2009-04-15.sp61">

               <speaker>PREDSEDNIK DR. PAVEL GANTAR:</speaker>

               <p>Mislim da se bodo vrnili.</p>
            </sp>
            <sp xml:id="SDT5-UK-Redna-001-2009-04-15.sp62">

               <speaker>ALEKSANDER RAVNIKAR:</speaker>

               <p>Gospodu Černaču bi se pa zahvalil za njegov pohvalen prispevek pravne znanosti, če bo
               pa prebral svoj magnetogram o tem, kaj je to individualni postopek, ni ga opredelil,
               sam pri postopku je pojem formalen, vsebovan v samemu pojmu postopka in če bo pri
               volji, če bo že kdaj nanesla beseda na to, da bi bilo potrebno kaj opredeliti potem
               bi mu svetoval seveda, da se posveti svojim besedam in najde kje v svojih
               formulacijah je individualni postopek opredelil. V dodatni reakciji ga je opredelil
               in je rekel: "Za stalno bivališče mora človek priti na upravno enoto in se pokazati
               in predložiti dokazila." Veste, individualni postopek odmere davka Aleksandru
               Ravnikarju poteka računalniško, povsem računalniško pa je individualni postopek.
               Toliko za ta prispevek pravnih znanosti. Hvala.</p>
            </sp>
            <sp xml:id="SDT5-UK-Redna-001-2009-04-15.sp63">

               <speaker>PREDSEDNIK DR. PAVEL GANTAR:</speaker>

               <p>No saj v obdobju elektronskega poslovanja pa sploh. Gospod Goran Klemenčič, državni
               sekretar želi še dodatno pojasnilo. Vlada se pač lahko oglasi kadar koli hoče.</p>
            </sp>
            <sp xml:id="SDT5-UK-Redna-001-2009-04-15.sp64">

               <speaker>GORAN KLEMENČIČ:</speaker>

               <p>Hvala lepa.</p>
               <p>Hotel sem v bistvu podati podobno mnenje o individualnem postopku pa ga je poslanec
               Ravnikar že.</p>
            </sp>
            <sp xml:id="SDT5-UK-Redna-001-2009-04-15.sp65">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Gospod Bojan Kontič ima besedo.</p>
            </sp>
            <sp xml:id="SDT5-UK-Redna-001-2009-04-15.sp66">

               <speaker>BOJAN KONTIČ:</speaker>

               <p>Hvala lepa gospod predsednik.</p>
               <p>Naj tudi sam povem, da individualno obravnavo ne ocenjujem glede na to ali poteka po
               uradni dolžnosti ali na zahtevo posamezne stranke, to seveda v postopku ni bistveno.
               Ko govorimo o temu predlogu danes in ko se bomo na koncu tudi odločali ali ta
               postopek peljemo naprej ali je danes pravi trenutek, da odgovorimo na že večkrat
               slišane predloge na način, da se Državnemu zboru predlaga, da se postopek ne
               nadaljuje je seveda meni veliko bližje in bi se tudi odločal, če bo možno, v tej
               smeri, da predlagamo Državnemu zboru ta sklep. Kajti težavo, ki jo imamo ne bomo
               odpravili zanesljivo tudi na tej ustavni komisiji v mandatu, ki je pred nami. Mi se v
               bistvu razhajamo v sami oceni dejanja, ki se je zgodilo. Mi govorimo, da je izbris
               bil, predlagatelji ustavnega zakona pravijo, da izbrisa ni bilo. Torej, že na tej
               točki bomo težko našli soglasje. In ko govoriš, da izbrisa ni bilo in predlagaš
               ustavni zakon, ki naj bi to zadevo urejal seveda hkrati sporočaš tudi to, da ne
               priznavaš napake, če lahko to imenujemo napaka ampak želiš to dejanje na nek način
               legalizirati in dokazati, da dejansko izbrisa ni bilo in da je mogoče zadeve reševati
               na način kot si vi to predstavljate.</p>
               <p>In, ko govorimo o ustavnem zakonu, ki bi lahko bil po naši presoji, po presoji
               koalicije, ki ima navadno večino v Državnem zboru seveda hote preslišimo ali pa ne
               preslišimo, ne povemo tega, da je potrebno za ustavni zakon imeti določeno višino, ki
               presega ta kvorum in kjer razen, da se doseže skoraj splošno soglasje ni mogoče
               spreminjati oziroma sprejemati ustavnega zakona. In potem govoriti, da bi lahko bil
               po naši volji je seveda nesmisel, sploh če že v izhodišču upoštevate naše stališče,
               da ustavni zakon ni potreben.</p>
               <p>Torej, kot sem dejal, razhajamo se že v sami oceni stanja in ko h temu dodamo še vašo
               zahtevo za parlamentarno preiskavo, ki je naslednji korak, ki sledi neuspešni
               interpelaciji ministrice za notranje zadeve lahko seveda ugotovimo, da tudi zahteva
               za parlamentarno preiskavo posega v obdobje po odločbi Ustavnega sodišča. Ne ukvarja
               pa se s politično odgovornostjo pred tem dejstvom. Torej, od dneva nastanka <stage type="mag"/> (nadaljevanje) izbrisa ali še kakšen dan prej,
               ko se je odločitev za to sprejela in ne ukvarja se s tem, kdo je to politično
               odločitev sprejel.</p>
               <p>Torej, težave so, kot sem dejal v samem izhodišču. Zato menim, da je razprava, ki je
               sicer lahko dobrodošla na ustavni komisiji razprava, ki ne bo prinesla nove dodane
               vrednosti. Zato sam podpiram predlog kolega Potrča, ki ga je v svoji razpravi tudi
               podal. Hvala lepa.</p>
            </sp>
            <sp xml:id="SDT5-UK-Redna-001-2009-04-15.sp67">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Branko Grims. Prosim.</p>
            </sp>
            <sp xml:id="SDT5-UK-Redna-001-2009-04-15.sp68">

               <speaker>MAG. BRANKO GRIMS:</speaker>

               <p>Hvala.</p>
               <p>Mislim, da je čas, ko nanizamo to v pravem časovnem zaporedju pa tudi zato, da se bo
               videlo kako neskončne premike in sprenevedanja imamo na eni politični strani med tem
               ko smo na demokratični politični strani ves čas dosledni v teh svojih
               prizadevanjih.</p>
               <p>Poglejte, spomnil bi, da se je zgodba začela tam nekje v letu 2003 in potem pošteno,
               s polno energijo po novem letu 2004. Iz obdobja, ko je bila takrat še predsednik
               parlamenta gospod Borut Pahor, imamo celo pisno izjavo gospoda Boruta Pahorja, da
               podpira sprejem ustavnega zakona kot najboljše možne rešitve. Zdaj, ko je predsednik
               Vlade o tem ni več ne duha ne sluha. Ampak še več, ko je šlo za vprašanje ustavnega
               zakona v prejšnjem mandatu smo posebej opozarjali, da če se enkrat pristane na to, da
               je to individualni postopek, ki seveda ne pomeni samo tega kar se ozko pravno zdaj
               tukaj tolmači ampak tudi to, da se pogleda kaj je kdo počel v času vojne za Slovenijo
               in v času osamosvojitve in po njej potem najbrž ne bi smelo biti problema, razen
               seveda glede višine odškodnin. In takrat je vsa koalicija zavpila, da nobena
               odškodnina zaradi tega dogajanja po osamosvojitvi sploh ne more biti izplačana, noben
               izbrisan ne more dobiti, tako imenovani, odškodnine iz tega naslova, da to si mi samo
               izmišljujemo ampak zdaj je do tovrstnih sodb že začelo prihajati.</p>
               <p>To se pravi, je bila tukaj ena velika volilna prevara, dvakratna. Najprej zato, ker
               so ljudje dali oblast tistemu ki je nekoč bil za ustavni zakon pa je sedaj na to
               pozabil in drugič zato, ker se je govorilo, da odškodnin ne bo, te pa postajajo
               realnost. Še bolj zanimivo je, da je gospod Borut Pahor pa že v vlogi predsednika
               Vlade nekaj tednov nazaj, izjavil približno tako, da bo zakon, ki ga zdaj
               pripravljajo, uredil za vse, ki nimajo še urejenega statusa pogoje in način postopka
               in tudi omejil odškodnine. Ravnokar smo slišali, da zdaj že niti ne več minister,
               zdaj lahko že kar državni sekretar predsednika vlade postavi na laž, ker je državni
               sekretar izrecno rekel, da ta zakon sploh ne bo urejal vprašanja odškodnin. Me zelo
               zanima, kdo zdaj v resnici to Vlado vodi, moram reči, po tej zgodbi...</p>
            </sp>
            <sp xml:id="SDT5-UK-Redna-001-2009-04-15.sp69">

               <speaker>PREDSEDNIK DR. PAVEL GANTAR:</speaker>

               <p>Gremo se omejiti na vsebino predloga...</p>
            </sp>
            <sp xml:id="SDT5-UK-Redna-001-2009-04-15.sp70">

               <speaker>MAG. BRANKO GRIMS:</speaker>

               <p>Saj to je izjemno pomembno, to je bistveno za vsebino saj ima materialne posledice,
               ki zadevajo vse državljanke in državljane...</p>
            </sp>
            <sp xml:id="SDT5-UK-Redna-001-2009-04-15.sp71">

               <speaker>PREDSEDNIK DR. PAVEL GANTAR:</speaker>

               <p>Jaz ne želim da gremo v nove tri ure ampak o samem predlogu, o členih od 13. ne vem,
               i in tako naprej ni bilo danes rečeno nič. Ampak izvolite.</p>
            </sp>
            <sp xml:id="SDT5-UK-Redna-001-2009-04-15.sp72">

               <speaker>MAG. BRANKO GRIMS:</speaker>

               <p>No potem, če gremo naprej. Omenjeni so bili evropski postopki kot argument samo
               zamolčalo se je, da čisto vsi do sedaj so bili ali zavrnjeni ali zavrženi, niti eden
               se ni končal kakor koli v korist tistih, ki so te postopke, tako imenovanih
               izbrisanih pred Evropsko unijo sprožili. <stage type="mag"/>
               (nadaljevanje) Moram pa reči, da dobesedno s šokom pa spremljaš takšne razprave, kot
               sta jih imela dva poslanca, zdaj že SD-ja, zlasti eden je bil izrecno... Da so bili
               očitno premili s tistimi, ki so to zagrešili. Zdaj, če bi on govoril o napadu JLA,
               okupatorja pod rdečo zvezo na Slovenijo bi to razumel ampak on ni govoril o tem, on
               je govoril o teh, ki so izvršili prenos, ki so dali navodila kako in na kakšen način
               izvajati zakon, morda je mislil tudi na tiste, ki so zakon sprejemali, to ne vem in
               očitno, ker je bilo to iz konteksta večkrat jasno, na tiste, ki so se večkrat
               izvajali. Zdaj pa je potrebno povedati kako so se te stvari izvajale, da so v
               posameznih upravnih enotah posebej podaljševali delovni čas, primer je recimo Idrija
               pa tudi pri nas je bilo podobno. Da so v posameznih upravnih enotah, primer je kar
               Ljubljana, pošiljali na tisoče pozivov še po tem, še enkrat, vsem priporočeno naj si
               vendar uredijo nek status. Pred tem so bili pa že tako javni pozivi in vlade in
               predsednika države in predsedstva in tako naprej. Celostranski oglasi so bili v
               časopisih, če smem spomniti.</p>
               <p>Poleg tega so bili ti velikokrat celo žrtve tistih, ki so danes tako imenovani
               izbrisani, ker so prišli arogantno povedati, da oni si bodo takrat kaj uredili ko
               bodo oni hoteli in ko bodo od tega imeli korist kar so tudi pričevanja, so zapisana
               celo v službenem glasilu uradov za notranje zadeve. In moram reči, da ne razumem kaj
               pomeni takšna izjava, kaj da se želijo nekateri vrniti v pomlad leta 1945, da ne bodo
               več premili s tistimi, ki so to zagrešili. Ljudje božji, ti ljudje so izvajali
               zakonodajo, ki je bila takrat polno veljavna in je imela direkten temelj v temeljni
               ustavni listini samostojnosti in neodvisnosti, ki ne glede na to, da je bila kasneje
               sprejeta Ustava obstaja trajen ustavni temelj te države, ni drugega ustavnega temelja
               kot je temeljna ustavna listina o samostojnosti in neodvisnosti. In govoriti o tem,
               da je to, ne vem, nekaj kar je absolvirano, kar ne velja več je seveda praven in ne
               očiten smisel.</p>
               <p>In seveda zdaj, če gre pa za to, da se to nanaša na to, da je bil minister potem
               dolgo časa podpredsednik ene od vladnih strank, konkretno LDS, ker gre za ministra
               Bavčarja, tisti ki je dajal ta navodila potem pa ne vem, če gre za znotraj
               koalicijski obračun prosim ne s tem obremenjevati ustavno komisijo. Za vse ostalo pa
               poglejte, če spet nanizam to zaporedje; kategorično zavračate ustavni zakon, ne glede
               na to, da se o njem niti enkrat nismo imeli priložnosti, v nekem ožjem krogu dejansko
               pogovarjati. Ob tem, od vložitve v Državni zbor smo predlagali večkrat, pozivali na
               pogajanja, ni bilo najmanjšega soglasja za to in govoriti o tem, da se nismo nič
               približali, saj nam niti priložnosti za kaj takšnega niste dali.</p>
               <p>Če se danes to zvarne, še enkrat opozarjam, ni možno niti kadar koli kasneje v temu
               mandatu, z vložitvijo nekega drugega ustavnega zakona, ki bi to urejal, začeti ta
               postopek znova. Ker to naš pravni red izrecno prepoveduje. V isti zadevi, ko je
               enkrat dokončno zavrnjena na seji Državnega zbora ni mogoče vložiti v istem mandatu
               ponovno ustavnega zakona. In samo z ustavnim zakonom bi seveda lahko imeli direktno
               podlago za obnovo po že izvedenih postopkov kjer je mimogrede tisto, da se bo
               kasneje, da obstajajo možnosti izrednih pravnih sredstev je seveda bolj ali manj
               utopična, za koga bi pa šlo. Na eni strani je država, ki zagotovo ne bo rekla, da je
               sama nekomu izdala napačno listino, ker ji to ne bo v interesu, še najmanj pa tistega
               ki je to storil, ker bi s tem naredil na nek način samoovadbo, ki potegne vsaj
               politično, če ne še kakšno drugo odgovornost in še manj bo to v interesu nekoga, ki
               dobi neko korist do katere ni bil upravičen, ali se bo sam prijavil. Zaradi tega bi
               bil smiseln ustavni zakon in tudi edini dejansko možen.</p>
               <p>Glede na to, kako je pa s samo odločbo Ustavnega sodišča moram pa še enkrat in kako
               je sploh z odnosom do odločb in ustavnih zakonov nanizati tisto kar lahko zdaj še
               malo dopolnim. Poslanec SD-ja pravi, da je več nesprejemljiva, če bi se sprejelo
               ustavni zakon in s tem prišlo do večkratne kršitve odločb Ustavnega sodišča. Točno to
               je isti poslanec naredil pri vpisu proporcionalnega volilnega sistema v ustavo
               Republike Slovenije z ustavnim zakonom. Potem je bilo rečeno s strani iz tega SD-ja,
               da kakršno koli urejanje z ustavnim zakonom pomeni omalovaževanje Ustavnega sodišča,
               malo pred tem je bilo pa povedano, da so se pogovarjali o ustavnem <stage type="mag"/> (nadaljevanje) zakonu in ni važna oblika, važna je
               vsebina. To se pravi so se pogovarjali o tem, da bi omalovaževali Ustavno sodišče, če
               njih same citiram. Še več, ker je bilo malo pred tem s strani istega SD-ja rečeno, da
               je kakršno koli urejanje z ustavnim zakonom stvari, ki so odrejene z odločbo
               Ustavnega sodišča, kršitev načel pravne države in delitve oblasti potem je točno to
               bilo storjeno takrat, ko se je v Ustavo zapisalo proporcionalni volilni... In tudi
               takrat ni šlo samo za eno odločbo, cela tista zgodba je imela večkratne odločbe
               Ustavnega sodišča za seboj, če smem spomniti. In zaradi večkratnih kršitev tistih
               odločb so bili potem postopki nejasni in zaradi tega je na koncu, še enkrat, vanje
               poseglo Ustavno sodišče, ker niso bile spoštovane odločbe Ustavnega sodišča in
               odredilo, da je referendum jasen in veljaven in da je potrebno to upoštevati. To je
               bila ustavna norma tako kot se vi nanjo sklicujete pa ste to brez problema obšli z
               ustavnim zakonom, ko je šlo za vprašanja poslancev samih zdaj, ko gre pa za
               vprašanja, ki zadevajo vse državljanke in državljane je pa to iznenada, ne vem, po
               vašem mnenju...</p>
            </sp>
            <sp xml:id="SDT5-UK-Redna-001-2009-04-15.sp73">

               <speaker>PREDSEDNIK DR. PAVEL GANTAR:</speaker>

               <p>Kolega Grims, jaz vas ne želim omejevati, ker ni omejitve časa ampak rad bi vas
               opozoril, da so nekatere argumente v tej hiši danes, v tej dvorani, v tej sobi danes
               ponovili najmanj trikrat. In ker domnevam, da so tukaj ljudje, ki to razumejo, kaj je
               vaš argument in tudi ljudje, ki spremljajo to po televiziji ali ne vem kje, verjetno
               razumejo kaj je vaš argument. In vas sicer ne želim omejiti, ker te pravice nimam
               ampak vas želim opozoriti, da obstajajo neke meje okusa, če že hočete ampak vi se
               držite svojega plana tako kot želite, imate priložnost in izvolite naprej.</p>
            </sp>
            <sp xml:id="SDT5-UK-Redna-001-2009-04-15.sp74">

               <speaker>MAG. BRANKO GRIMS:</speaker>

               <p>Res je stvar okusa gospod predsednik in sicer predvsem okusa, če argumentiram, da se
               celo v toku iste razprave, če ste jo pozorno poslušali lahko argumentira kako so
               nekateri petkrat, zdaj že petkrat spremenili stališče v eni sami razpravi. In to sami
               s svojimi izjavami zelo lepo argumentirali in samo lepo nizam njihove lastne izjave
               zaporedoma in jih dajem v luč njihovih lastnih dejanj. </p>
               <p>In še kako relevantna je pa ta zgodba zato, ker je tisti, ko se je direktno negiralo,
               kršilo odločbo pa ne samo eno, kršilo večkratne odločbe Ustavnega sodišča pri
               proporcionalnem volilnem sistemu, ko je šlo izključno za interese poslank in
               poslancev pa nikogar drugega, je bil precedens. Precedenčni primer, saj je to ista
               Ustava, ista ureditev kot smo jo imeli takrat. In takrat se je to brez problema
               naredilo s strani istih, ki so to naredili pa danes poslušamo kako bi bilo če kršitev
               načel pravne države in načela delitve oblasti, kršitev odločb Ustavnega sodišča,
               omalovaževanje Ustavnega sodišča in vse kar je še drugih tovrstnih pretiranih izjav,
               če bi se to storilo sedaj, ko pa to trdim z vso odgovornostjo, je v javnem interesu
               ima, če se bo ravnalo drugače, če se to kar naprej zavrne, lahko izjemno hude
               materialne posledice, ki lahko bistveno vplivajo na kvaliteto življenja ljudi in to
               še zlasti v obdobju, ko se soočamo z gospodarsko krizo. Kdo bo pa z eno odločbo
               odločil, da se kar vsem, ki so izgubili delo zdaj nazaj to vpiše z neko odločbo
               Ustavnega sodišča ali kar koli...</p>
            </sp>
            <sp xml:id="SDT5-UK-Redna-001-2009-04-15.sp75">

               <speaker>PREDSEDNIK DR. PAVEL GANTAR:</speaker>

               <p>Samo toliko. Sejo bomo ob 12.00 prekinili, ker je kazenski odbor za notranjo politiko
               in javno upravo in ga bomo nadaljevali takoj po končani seji Državnega zbora, prej ne
               bomo mogli. Zato vas opozarjam ali si želimo dane skaj odločiti ali ne? Vi pa, gospod
               Grims imate besedo.</p>
            </sp>
            <sp xml:id="SDT5-UK-Redna-001-2009-04-15.sp76">

               <speaker>MAG. BRANKO GRIMS:</speaker>

               <p>Poglejte. Ker se je prej večkrat sklicevalo tudi na pravnike bom še enkrat citiral,
               to danes ni bilo še nič citirano, prof. dr. Toneta Jerovška, ki je bil predsednik
               Ustavnega sodišča, ljudje božji, predsednik Ustavnega sodišča pa je o tej odločbi on
               zapisal, da je bilo ključno pri njej, če citiram: "Da je Ustavno sodišče naredilo,
               tako imenovanih izbrisanih je <stage type="mag"/> (nadaljevanje)
               bilo potrebnih več protiustavnih in nezakonitih manevrov. Najprej ugotoviti
               neustavnost 81. člena Zakona o tujcih, ki je del ustavnega zakona in ni v presoji
               Ustavnega sodišča. Zamolčati dejstvo, da so bili po Zakonu o tujcih in po 13. členu
               ustavnega zakona torej dolžni vložiti vloge in si urediti enega od ponujenih
               statusov. Zamolčati ustavne možnosti iz 157. člena Ustave, ki določa, dače ni
               zagotovljeno drugo sodno varstvo odloča o pravnem sporu pristojno sodišče tudi o
               zakonitosti posameznih dejanj in aktov s katerimi se posega v ustavne pravice
               posameznika." Vse to se je pri tem negiralo. In naredilo se je, spet citiram prof.
               dr. Toneta Jerovška: "Za tako imenovane izbrisane je Ustavno sodišče naredilo poseben
               nezakoniti "by pass", da bi se na nezakoniti privilegiran način izognili daljši
               zakoniti pravni poti, ki so jo imeli in jo še danes imajo, če njihove vloge niso bile
               obravnavane. In dokaz za to je, da so posamezne tovrstne vloge, ki se morajo reševati
               po tej pravni proti še danes na Ustavnem sodišču."</p>
               <p>In zaradi tega on opozarja in to opozorilo prosim, je potrebno vzeti zelo resno, ker
               se bomo z njim še soočali, ta zgodba se ne bo na takšen način končala in samo bojim,
               se da se bo končala za Slovenijo zelo slabo. Odločba Ustavnega sodišča je prišla
               političnim demagogom, ki izgorevajo za človekove pravice nekateri, drugi pa jih, če
               se le da teptajo, zelo prav. Njene posledice bodo daljnosežne, za ugled Ustavnega
               sodišča pa so že danes katastrofalne. Ne verjame ji nihče, ker je pravno nevzdržna,
               razen slepcev in sleparjev. Prej ste mnogo govorili o ugledu Ustavnega sodišča,
               očitno nihče razen Ustavnega sodišča samega ne more toliko storiti za ali pa proti
               svojemu ogledu kot ono samo s svojimi odločitvami. To je iz besed bivšega predsednika
               Ustavnega sodišča, upam, da vsem jasno.</p>
               <p>In na kaj opozarja prof. Jerovšek? Kdor ob vsem tem ne vidi poskusov razkroja
               demokracij institucij bo seveda mirno spal. ali če želite zadnji stavek in s tem bom
               končal. Če se meja tolerance preizkuša na vprašanjih , ki so obremenjena z
               občutljivimi dogodki in živimi spomini slovenskega osamosvajanja in se tisti, ki mu
               niso bili naklonjeni ali celo delovali proti pojavijo z ogromnim odškodninskimi
               zahtevki proti sorazmerno plačanemu delavstvu in h upravičenosti tega poziva tudi del
               politike, smo na robu nevarnega igranja s potrpljenjem ljudi. In tud to, gospe in
               gospodje, je temeljen argument, da bi bilo dobro poslušati vse tiste, ki so v
               preteklosti predlagali in seveda tiste, ki še danes zagovarjamo to in nismo
               spremenili svojega mnenja, da bi se bilo vredno vsaj poskusiti usesti skupaj in
               oblikovati neko kompromisno besedilo ustavnega zakona. Še pred tem pa bi bilo
               verjetno najboljše ponovno imenovati strokovno komisijo, ki je v preteklosti, to
               moram spomniti, se opredelila tako, da niti eden ni izrecno nasprotoval ustavnemu
               zakonu je pa eden od udeležencev zapisal, da se mu ne zdi potreben, dva pa sta
               opozorila, da menita, da ni pravilno, skladno s slovenskim pravnim redom, da bi v
               celot izključili vprašanje odškodnin ampak, da bi to morali urediti z nekim
               kompromisom v besedilu ustavnega zakona in so se zavzeli za pavšalizacijo.</p>
               <p>Tisti, ki ste prej dejali, da se v primeru, da bo potrebno bo Vlada do tega
               opredelila in to uredila z navadnim zakonom. Še enkrat opozarjam, da je navadni zakon
               lahko kadar koli ponovno predmet ustavno pravne presoje in nihče ne more dati
               garancije, da navadnega zakona, če ne zdaj pa čez deset let ne bo neko Ustavno
               sodišče v takšni sestavi kot je bila nekoč ali pa njej podobni ponovno razveljavila
               za nazaj in bomo imeli cel sistem spet odprt. In če želimo to urediti pravno in na
               pravičen način je samo ena pot pravna in pravična in tudi politično modra; da se
               sedaj seja v temu delu z razpravo prekine, da se usedemo skupaj in oblikujemo skupno
               kompromisno besedilo ustavnega zakona, ki bil nek najnižji skupni imenovalec na
               katerem bi se našli. Vsak kompromis to zahteva, to pa je tudi dokaz politične
               modrosti, tako kot je nekoč dr. Drnovšek v svojem pismu podpore ustavnemu zakonu tudi
               zapisal.</p>
            </sp>
            <sp xml:id="SDT5-UK-Redna-001-2009-04-15.sp77">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
            </sp>
            <sp xml:id="SDT5-UK-Redna-001-2009-04-15.sp78">

               <speaker>MIRAN POTRČ:</speaker>

               <p>Gospod predsednik lepo prosim, proceduralno.</p>
            </sp>
            <sp xml:id="SDT5-UK-Redna-001-2009-04-15.sp79">

               <speaker>PREDSEDNIK DR. PAVEL GANTAR:</speaker>

               <p>Prosim.</p>
            </sp>
            <sp xml:id="SDT5-UK-Redna-001-2009-04-15.sp80">

               <speaker>MIRAN POTRČ:</speaker>

               <p>Jaz se nisem oglasil, ko je gospod Grims govoril neresnice o predsedniku moje stranke
               in Vlade ampak zdaj, ko je citiral lažno tri mnenja članov strokovne komisije iz
               prejšnjega mandata se moram oglasiti in povedati, da gospodu Grimsu ne dajem pravice,
               da to <stage type="mag"/> (nadaljevanje) dela, ker sem gradivo
               sam dobil, ker ga lahko preberem, ker ga lahko prebere tudi on in enostavno laži o
               tem kaj to ti ljudje ni mogoče sejati na ta način, gospod Grims, kot vi to delate.
               Preberite si dopolnilno mnenje gospoda Odeta in naštel vam bo pet, šest konkretnih
               primerov neustavnosti predlaganega teksta, seveda po njegovem mnenju. Samo to
               zamolčite, ker vam ne odgovarja in govorite o drugih stvareh. Hvala.</p>
            </sp>
            <sp xml:id="SDT5-UK-Redna-001-2009-04-15.sp81">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Ugotavljam...</p>
            </sp>
            <sp xml:id="SDT5-UK-Redna-001-2009-04-15.sp82">

               <speaker>MAG. BRANKO GRIMS:</speaker>

               <p>Ali lahko samo kratko repliko.</p>
            </sp>
            <sp xml:id="SDT5-UK-Redna-001-2009-04-15.sp83">

               <speaker>PREDSEDNIK DR. PAVEL GANTAR:</speaker>

               <p>.../Medsebojno pogovarjanje./... Imate kratko repliko.</p>
            </sp>
            <sp xml:id="SDT5-UK-Redna-001-2009-04-15.sp84">

               <speaker>MAG. BRANKO GRIMS:</speaker>

               <p>Imamo vsi ta besedila, ki so jih dali člani te ustavne komisije. Tudi te stvari na
               katere je dr. Ode opozarjal in ki jih vi navajate v tistem unovčenem mnenju smo
               povedali, da so lahko predmet pogovorov med člani, če bi do njih prišlo. Vendar
               takšnih pogovorov nikoli ni bilo, ker ste jih kategorično zavračali v prejšnjem
               mandatu, sedaj pa če bo zavrnjen celoten ustavni zakon v praksi niti možni ne bodo
               več. V temu mandatu ne, kajti vsi vemo, da se s tem ustavno pravni postopek potem
               zaključi.</p>
            </sp>
            <sp xml:id="SDT5-UK-Redna-001-2009-04-15.sp85">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Gospod Zvonko Černač, prosim.</p>
            </sp>
            <sp xml:id="SDT5-UK-Redna-001-2009-04-15.sp86">

               <speaker>ZVONKO ČERNAČ:</speaker>

               <p>Hvala lepa še enkrat.</p>
               <p>No, če je beseda o pravnih mnenjih in o treh strokovnjakih, ki so v lanskem letu ta
               mnenja pripravljali mislim, da je ena zadeva le bistvena o kateri sem jaz danes že
               tudi govoril in tudi za to mizo ni bilo glede tega slišati nasprotujočih mnenj.
               Bistvena je zadeva, da nihče izrecno o ureditvi tega vprašanja z ustavnim zakonom ne
               nasprotuje, tudi pravni strokovnjaki ne. Res pa je, da nekateri pravijo, da takšna
               ureditev ni potrebna in omenjen je bil, kolikor sem slišal prof. Ode, on je eden
               izmed tistih, ki smatra, da takšna ureditev ni potrebna ampak to ne pomeni, da
               ureditev z ustavnim zakonom ni dobra predvsem pa ne pomeni, da ne bi enkrat za
               vselej, glede na to, da je potrebno o njej doseči visoko stopnjo konsenza,
               dvotretjinsko večino, uredila tega vprašanja.</p>
               <p>Jaz bi rad še enkrat poudaril in nas vse skupaj spomnil, takrat je bil minister član
               vaše stranke oziroma takrat so se Social demokrati klicali še Združena lista
               socialnih demokratov v letu 2003 oziroma v začetku leta 2004, ko je prišlo do
               uresničevanja te odločbe, te iste odločbe. Ta odločba nosi datum 3. april 2003. In
               spomnili se boste, takratni minister gospod Bohinc je imel glede tega velike dileme
               in velike probleme in zaradi tega je tudi nastalo pravno mnenje devetih ustavnih
               pravnikov za katerega jaz nisem slišal, da bi kdor koli od njih ta svoja stališča
               preklical. Mogoče so nekateri stališča spremenili v temu smislu, da so rekli, šest
               let ni bilo mogoče doseči konsenza v Državnem zbor glede ureditve tega vprašanja in
               ker tega ni mogoče storiti in ker problem ne more trajati večno je potrebno nekaj
               narediti.</p>
               <p>Vendar stališča, ki so napisana v temu dokumentu leta 2003 devetih vrhunskih ustavnih
               pravnikov in pravnih strokovnjakov pa ostajajo enaka in govorijo o tem, da odločba
               Ustavnega sodišča v skladu z našo Ustavo ne more biti temelj za izdajanje konkretnih
               upravnih odločb. In to je decidirano napisano, stoji. Tudi zelo decidirano in
               natančno pravno pojasnjeno na dveh straneh, v osmih ali devetih točkah zakaj je temu
               tako. Tam je zelo jasno napisano, da je Ustava v četrtem odstavku 153. člena jasna
               kjer pravi: "Posamični akti in dejanja državnih organov, organov lokalnih skupnosti,
               nosilcev javnih pooblastil morajo temeljiti na zakonu ali na zakonitem predpisu." Na
               zakonu ali na zakonitem predpisu! <stage type="mag"/>
               (nadaljevanje) Nekateri ste v tej razpravi vlekli mnenje prof. dr. Šturma iz
               komentarja k tej točki na ponesrečen način, ampak v bistvena zadeva, po moje, je to
               kar piše v besedilu Ustave, v četrtem odstavku 153. člena in to besedilo je jasno in
               nedvoumno. Iz tega razloga je res, da ne more priti po formalni plati do neke obnove
               ali pa do sprožitve postopka za obnovo teh odločb, ker ni pravnega interesa, tako na
               strani tistega, ki te odločbe sedaj izdaja kot ne na strani tistega, ki te odločbe
               dobiva. Jasno je, da tega interesa ni, ne glede na vse pa v preambuli zelo jasno
               piše, da se te odločbe izdajo na podlagi 8. točke odločbe Ustavnega sodišča z dne 3.
               april 2003, kar pomeni, da so v formalnem smislu sporne in bodo vedno ostale sporne.
               Pomeni nekaj tisoč primerov, ki se lahko v prihodnjih letih na tak ali drugačen način
               zgodijo. Mi bomo imeli eno zanimivo situacijo, ko bodo začeli prvi upravičenci
               vlagati na podlagi teh odločb odškodninske zahtevke. Mimogrede jaz sem v svojem
               poslanskem vprašanju ravno zaradi te nevarnosti, ko sem postavil v zvezi s tem
               poslansko vprašanje gospodu Pahorju, predsedniku Vlade, izpostavil, da če je res to
               kar smo poslušali mesece nazaj, da teh odškodnin ni oziroma da tudi če bodo niso
               takšne, da bi lahko ogrozile javne finance, potem bi bile te izjave mnogo bolj
               verodostojne v kolikor bi on sam in člani njegovega kabineta svoje premoženje
               zastavili v plačilo teh terjatev, če bo do njih prišlo, vendar na to vprašanje nisem
               dobil nobenega odgovora oziroma nobene povratne informacije, kar mi dejansko
               pritrjuje v tem, da se je vladajoča politika sprijaznila s tem, da se bodo te
               odškodnine začele izplačevati, kar pa mislim, da je zelo slabo, predvsem pa je slabo
               v tem trenutku, ker pošilja zelo slab in napačen signal. Če ga povežem še z nekim
               drugim zakonom je to en zbir enih odločitev, ki menim, da ne samo v tem trenutku,
               ampak tudi perspektivno gledano za našo državo niso dobre. Jaz ne oporekam pravice
               ministrici za notranje zadeve oziroma Vladi, da stoji na stališču, da ima prav, ko
               neposredno na podlagi odločbe Ustavnega sodišča kljub temu, da je Ustava jasna in
               pravi, da takšna odločba ne more biti temelj, z izdajo upravnih odločb to počne.
               Vendar, potem v tem primeru ni dovolj politična odgovornost, ker za tem dejanjem bodo
               nastale materialne posledice in če ta ista Vlada zahteva materialno odgovornost
               članov nadzornih svetov podjetij osebno, potem morajo enaki vatli veljati tudi zanjo
               v tem primeru. Se pravi, glede na to, da smo soočeni s temi posledicami mislim, da je
               nujno, da bi prišlo do ustrezne odgovornosti, s tem bi bila javnost pomirjena, bil bi
               dan dober vzgled in mislim, da tudi bi odpadle vse špekulacije o tem, ker vi nam
               očitate, da mi pretiravamo s to višino odškodnin, mi pa smo v veliki dilemi in v
               velikem vprašanju, ker menimo, da s tem, ko te pripravljenosti za prevzem te
               konkretne odgovornosti ni, smo pred tem, da bo ta posledica nastala.</p>
               <p>Verjetno bi bilo prav, da bi počasi zaključil. Ocena je, da je v teh danih razmerah
               glede na to, da je interes, vsaj jaz ga tako ocenjujem, celotne politike, da so to
               vprašanje uredi, da poskušamo doseči konsenz glede konkretnih predlogov rešitev.
               Tukaj bi odgovoril še na to kar je izpostavil gospod Potrč, da smo prišli z istim
               predlogom oziroma da se predlog nič ne spreminja od tistega, ki je bil s strani Vlade
               vložen v lanskem letu. Glejte, to je predlog o katerem je potrebno razpravljati.
               Predlog, ki je dan v razpravo je namenjen razpravi. In očitek, da želimo s predlogom,
               ker po vašem mnenju ne vsebuje na ustrezen način določenih formulacij, obiti odločbo
               Ustavnega sodišča je neutemeljen, ker je za sprejetje tega predloga potreben konsenz
               dve tretjini in tega konsenza, če katerakoli dvotretjinska večina z njim ne bo
               zadovoljna ne bo. Jaz mislim, da se tega vsi zavedamo in zaradi tega glede na to, da
               bo področje tako in tako potrebno urediti, <stage type="mag"/>
               (nadaljevanje) menim, da bi bilo potrebno narediti ustrezen napor in doseči konsenz
               na tej točki. Verjemite mi, da je to tako v interesu opozicije, države, tistih, ki
               jih zadeva zadeva, predvsem pa vladajoče koalicije. Toliko za enkrat. Hvala lepa.</p>
            </sp>
            <sp xml:id="SDT5-UK-Redna-001-2009-04-15.sp87">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Torej, najprej ugotavljam, da je gospoda Mirana Potrča zamenjala poslanka
               Andreja Rihtar s pooblastilom. Nakazal sem možnost, da bi ob 12. uri sejo prekinil,
               vendar sem hkrati obveščen, da sta dva odbora že prenehala z zasedanjem, v tem
               trenutku zaseda samo en odbor, to je Odbor za notranjo politiko. Izpolnjeni so tudi
               vsi poslovniški pogoji, da hkrati delujeta dva delovna telesa, zato bomo nadaljevali
               z razpravo in odločanje. K razpravi se je prijavil gospod France Cukjati.</p>
            </sp>
            <sp xml:id="SDT5-UK-Redna-001-2009-04-15.sp88">

               <speaker>FRANCE CUKJATI:</speaker>

               <p>Tukaj nekako smo razdeljeni na dve polovici, eni zagovarjamo ustavni zakon, drugi v
               celoti zavračate. Nekako kot da je slika črno bela. Ampak, mislim, da če se nekoliko
               poglobimo v vsebino tega zakona, v vsebino katero so tudi nekateri poslanci Social
               demokratov omenili kot najbolj pomembno zadevo, potem mislim, da stvar ni črno bela
               in je možna razprava, vsebinska razprava in tudi možno priti do nekega usklajenega
               besedila, da ne bi končali tako kot je po Poslovniku, da v kolikor je predlog zavržen
               v tem mandatu je nemogoče z ustavnim zakonom to stvar reševati. Jaz bi samo nekaj
               stvari omenil rad pri vsebini tega zakona zaradi tega, da bi razpravo pravzaprav
               preusmerili v samo vsebino zakaj pravzaprav gre pri tem zakonu in da se bomo potem
               odločali. 13.b člen govori o tem, da dovoljenje za stalno prebivanje dobi vsak in to
               od dne, ko bi ga moral imeti, to se pravi od takrat, vsak, če je bila prošnja
               zavrnjena s strani organa, ki bi moral to prošnjo obravnavati in tudi ravnati po
               zakonu ali če je bila prošnja zavrnjena zaradi okoliščin v katerih stranka ni mogla
               pridobiti ustreznih listin iz območja nekdanje SFRJ. To je 90% ali 100% tistih
               primerov, ki smo jih slišali v prejšnjih razpravah kako so te ljudje krivično bili
               obravnavani in ubogi reveži niso dobili statusa stalnega bivališča oziroma tudi vsega
               tega kar bi morali takrat dobiti. To je v 13.b členu jasno rečeno brez problemov
               dobi, konec. Nadalje. 13.c člen govori pa primer prekinjenega življenja v Republiki
               Sloveniji. Jasno, v kolikor je bilo to življenje v Republiki Sloveniji prekinjeno je
               treba to upoštevati. O tem odločba Ustavnega sodišča ne govori, ker to ni zakon, ker
               ne more tako podrobno obravnavati. In tukaj pravi 13.c člen do 6 mesecev praktično
               brez problemov. Kaj pa če ga 10 let ni bilo v Republiki Sloveniji? Potem pomeni, da
               je kršil zakon in ni odjavil svojega stalnega bivališča ali kakorkoli, ali če ga
               sploh doslej ni bilo in podobno. In tukaj zakon podrobneje specificira kaj pa če je
               odsotnost trajala več kot 6 mesecev. Tudi takrat je možno sprejeti to prekinitev kot
               razumno, kot takšno, ki ne ruši načela stalnega bivališča in se mu prizna, vendar pod
               določenimi pogoji, ki jih zakon bolj podrobno specificira, Ustavno sodišče tega ne
               more narediti.</p>
               <p>Dalje. V 13.d členu se rešuje vprašanje kdaj pa se osebi zavrne zahteva po priznanju
               stalnega prebivanja. Tudi taki primeri so. Mislim, da mora zakon upoštevati tudi take
               primere. <stage type="mag"/> (nadaljevanje) Ustavno sodišče tega
               ni moglo narediti. Zakon jih specificira v katerih primerih se tej osebi zavrne to.
               Če mislite, da so to preveč rigorozne okoliščine, preveč rigorozno naštete, preveč
               strogo se to popravi. Ampak tudi take primere je treba upoštevati. 13.E člen govori v
               kakšnem času nek rok do katerega mora po sprejetju tega zakona stranka vložiti, da bo
               obravnavana. To ne more trajati 100 let...</p>
            </sp>
            <sp xml:id="SDT5-UK-Redna-001-2009-04-15.sp89">

               <speaker>PREDSEDNIK DR. PAVEL GANTAR:</speaker>

               <p>Spoštovani podpredsednik Cukjati, mi se odločamo predvsem o vprašanjih, argumentih
               ali gremo v postopek, ne sedaj o konkretni vsebini členov...</p>
            </sp>
            <sp xml:id="SDT5-UK-Redna-001-2009-04-15.sp90">

               <speaker>FRANCE CUKJATI:</speaker>

               <p>Mislim, ravno to hočem reči ...</p>
            </sp>
            <sp xml:id="SDT5-UK-Redna-001-2009-04-15.sp91">

               <speaker>PREDSEDNIK DR. PAVEL GANTAR:</speaker>

               <p>Včasih je to težko ločiti, vendar si je treba prizadevati, da se v čisto konkretnih
               formulacijah posamičnih ne razpravlja.</p>
            </sp>
            <sp xml:id="SDT5-UK-Redna-001-2009-04-15.sp92">

               <speaker>FRANCE CUKJATI:</speaker>

               <p>Tukaj pa prosim, da mi ne jemljete besedo. Jaz govorim o vsebini zakona. Od vsebine
               mora zaviseti ali bomo šli v postopek, ali ne. Nemogoče je argumentirati kar tako
               pavšalno kot smo se sedaj pogovarjali. Potem bi jaz rad opravičil oziroma obrazložil
               zakaj naj bi šli v ta postopek, da je to smiseln, da je vsebinsko pomembna zadeva, ki
               rešuje zadeve tako kot verjetno tudi druga stran. To se pravi, tisti, ki vsaj na
               videz nasprotujete temu podpirate. 13.F člen: Osebi kateri bi bilo po tem zakonu
               izdano dovoljenje za stalno prebivanje z veljavnostjo z nazaj tej osebi je treba
               zopet nek status določiti in neke postopke. In to zakon ureja. In kdo lahko predlaga
               obnovo postopka? Mislim, da te stvari, ki sem jih navedel ne morejo biti razlog, da
               nasprotujete temu zakonu. Povejte mi en sam vsebinski razlog zakaj nasprotujete
               obravnavi tega zakona. Edini razlog mislim, da je takšen, ki bi ga morda vi
               upoštevali in s tem zavrnili te predlog je 13.I člen, ki govori, da te osebe nimajo
               pravice do povračila škode. Mislim, da se da ta člen ravno tako amandmirati in se
               odškodnina omeji, se jo določi in se jo omeji. Jaz bi prosil, da tisti, ki govorite
               in nasprotujete temu zakonu, da poveste po vsebini kaj je tisto kar je
               nesprejemljivo. In v čem ta zakon intenco Ustavnega sodišča ignorira. V čem? Samo
               vprašanje je odškodnin, ampak o odškodninah Ustavno sodišče ni govorilo. V čem
               intenci popravek krivic ta zakon nasprotuje? In v čem bi bila prizadeta avtoriteta
               Ustavnega sodišča? V čem? Vsekakor bi pa bila ohranjena avtoriteta tega parlamenta.
               To bi pa bila.</p>
            </sp>
            <sp xml:id="SDT5-UK-Redna-001-2009-04-15.sp93">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Bogdan Barovič.</p>
            </sp>
            <sp xml:id="SDT5-UK-Redna-001-2009-04-15.sp94">

               <speaker>BOGDAN BAROVIČ:</speaker>

               <p>Hvala, gospod predsednik. Jaz sem danes sicer član dveh delovnih teles, skačem gor,
               dol, ampak vmes pa še počnem tretjo stvar, poslušam govornike. Dvakrat sem bil zelo
               miren, zelo kulturen, hotel sem nek konsenz, ki bi bil dober za vse, ampak očitno ga
               nočete, očitno izzivate. Nekdo od sogovornikov, ne bom imenoval, zato ker potem ni
               potrebno replik, je postavil pod čudno luč izraz "domnevna kršitev človekovih
               pravic". Torej, če zanikate domnevnost, potem ste se sami zašili gospodje iz SD-ja,
               LDS-a in Zares. Malo prej smo slišali gospoda iz ministrstva, da individualno
               proučujejo. Individualna proučitev pomeni iskanje dokazov. In ko najdejo dokaze
               ugotovijo, da je nekdo bil izbrisan in da mu je <stage type="mag"/> (nadaljevanje) bila kršena človekova pravica. Če zanikate izraz "domnevna"
               pomeni, da ste se odločili in lažete hkrati, da boste kar po čez in po dolgem 23.000
               ljudem dali vse kar jim pripada. Drugače pa je to domnevna. Če boste individualno
               proučevali je domnevna dokler se ne dokažejo papirji, da je nekomu bila kršena
               človekova pravica. Hoteli ste takšen dialog. Jaz sem bil zelo strpen, sedaj ne bom
               več. Ne nazadnje spoštovane gospe in gospodje povejte, zakaj se toliko borite za teh
               domnevnih 23.000 izbrisanih, ki jim je bila kršena človekova pravica? Kaj imate od
               tega? Ali imate dokaze, da jim je bila? Dajte jih na mizo, dajte jim priznati, dajte
               jim milijarde evrov in bo mir.</p>
               <p>Danes smo se nekateri na Odboru za finance prepirali za uboge evre od davka na dodano
               vrednost, preplačanem. Blazen problem, država nima denarja, da bi sprejela zakon 21
               dni in začela ta zakon uveljavljati takoj. Blazen problem za Slovenke in Slovence, ki
               so v težavah. Tole se pa rešuje kar tako. Želeli ste vojno, imeli jo boste. Ni
               pošteno, ni fer, mi ponujamo roko, mi ponujamo pomoč, mi ponujamo proučitev ustavnega
               zakona. Poglejmo ga, proučujemo od enega do drugega. Če je bila storjena krivica
               priznajmo jo, tudi če je potrebno materialno. Povprek in po dolgem in samo politično,
               vi ste čudni SDS pa SNS, vi imate pa vse prav, to pa ne gre! Jaz pričakujem vsaj še
               enkrat eno pomiritev, eno pravno mnenje, pravno presojo. Dajte na glasovanje predlog,
               ki ga je dal dr. Cukjati, naj se oblikuje strokona komisija, naj prouči ustavni
               zakon, naj prouči, kot je dejal dr. Cerar, da lahko pride do neskladja med ustavnim
               zakonom in Ustavo. Jaz bi to rad vedel zakaj lahko do tega pride, se bom dal
               podučiti. Če ugotovimo, da ne, dajmo se pogovoriti, dajmo rešiti ta problem skupno ob
               upoštevanju razumevanja, ljudje božji, razumevanja tudi do Slovenije, do recesije, do
               slovenske države, do slovenskih državljank in državljanov in do tistih 200.000, ki so
               ta problem rešili. Teh 23.000, sigurno jih je 2.000, ki se jim je zgodila krivica,
               23.000 pa ne. Priznajmo jim to krivico, opravičimo se, če je bila storjena, ampak
               dajmo to narediti skupaj, dostojno, tako kot je dr. Cukjati rekel. Ne moremo
               priznati, da je naša država kar po dolgem in počez naredila krivico vsem in vsakomur
               kar iz lufta. Jaz vem, da smo bili pošteni do vseh. In tisti, ki so bili pošteni do
               nas so danes Slovenci tako ali drugače, tudi če so se rodili ali še živijo v Bosni
               ali v Srbiji. Dajte vendar sprejeti to roko, dajmo sprejeti ta predlog, oblikujemo
               strokovno komisijo. Naj se ugotovi vsebina ustavnega zakona. Ali je ta ustavni zakon
               v skladu z Ustavo. In če je primeren ga sprejmimo z dvotretjinsko večina na Državnem
               zboru in bodimo pošteni, ne nazadnje do sebe, predvsem. Hvala lepa.</p>
            </sp>
            <sp xml:id="SDT5-UK-Redna-001-2009-04-15.sp95">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Ugotavljam, da je seznam razpravljavcev...../Oglašanje iz klopi./ Niste
               se javil. Gospod Grims niste se javil. Dobil boste besedo, vendar se niste javil.
               Javil ste se v trenutku, ko sem začel govoriti, da je seznam razpravljavcev
               zaključen, ampak dobil boste besedo.</p>
            </sp>
            <sp xml:id="SDT5-UK-Redna-001-2009-04-15.sp96">

               <speaker>MAG. BRANKO GRIMS:</speaker>

               <p>Gospod Gantar, natanko tisti trenutek, ko je nehal govoriti gospod Cukjati sem se
               ponovno javil k besedi. Dvignil sem roko in rekel, sedaj pa še jaz želim besedo. Če
               lahko preveriti na posnetku.... Pričakujem tudi opravičilo... Ampak ker ste že
               začeli, potem imam še nekaj pripomb najprej postopkovno o vodenju današnje seje.
               Pazite, mene ste opozoril gospod predsednik, da ne govorim o členih, citiram: "Niste
               še nič rekel o členih od 13 naprej." Tako ste mene opozoril. Ko se je za menoj
               oglasil moj kolega dr. Cukjati, ste ga opozorili, ker je govoril o členih ustavnega
               zakona. To se pravi, vam gre samo za to, da vam je vse skupaj odveč in da želite čim
               prej zaključiti razpravo. Ni pa to vsekakor nekaj, kar bi bilo dostojno predsednika
               Državnega zbora. Upam, da je vsem v tej sobi kristalno jasno. <stage type="mag"/> (nadaljevanje) Drugo kar je, je očitna ena taktika, ki je bila
               prejle prav vidna, ko je govoril moj sosed, ko zmanjka koaliciji argumentov in to
               velja že dobesedno od začetka tega mandata. Smo deležni posmeha, hahljanja, arogance
               in potem ... tisto, nekdo laže, potem lahko imaš vse papirje, pokažeš, ti si
               lažnivec, ne vem kaj vse. In iz tega razloga moram reči, da mi je precej jasno kam
               pes taco moli, ampak zato, da bi to pojasnil, se moram vrniti eno sejo ustavne
               komisije nazaj. Namreč edino ena vsebinska seja je bila na ustavni komisiji na v
               prejšnjem mandatu, ko je šlo za razpis javne predstavitve mnenj, ki je potem bila žal
               z ene strani, s strani sedanjih vladajočih popolnoma bojkotirana, ker so pač trdili,
               da ne bo nobenih odškodnin iz tega naslova, sedaj so itak jih dogodki že postavili
               bolj ali man na laž. No, ampak tam se je nekaj zgodilo, kar stvari postavlja v pravo
               luč. Namreč eden od poslancev takratne opozicije, sedanje koalicije, ki ga danes ni
               tukaj, zato ne bom povedal imena pa priimka, je razpravljal tako, da me je najprej
               nadrl, ker sem govoril o tem, da tisti, ki so kalkulirali slovensko samostojnost, ne
               smejo iz tega vleči kakršnegakoli profita, še posebej ne tisti, ki so napadli
               Slovenijo z orožjem in potem v vehemenci izjavil, da kaj pa je narobe, če so
               kalkulirali, citiral. Ali je kje kakšen zakon, ki jim prepoveduje, da so kalkulirali?
               Kje pa je kakšen zakon, ki jim prepoveduje, da bi se odločali tako kot je v danem
               trenutku prav za njihove koristi? In če boste danes zavrnili to, da se ta postopek
               nadaljuje, če ne bo niti poskusa, da bi se doseglo neko kompromisno besedilo, potem
               bo kristalno jasno, da je samo to v igri, da se vam gre za to, da izdajate odločbe
               vse povprek, tudi med tistimi, ki imajo že urejen status v Sloveniji, so ljudje, ki
               so bili v času vojne za Slovenije na strani okupatorja, to se pravi, sodelavci
               okupatorja in jim dajete sedaj pravno osnovo za tožbo, za odškodnino in gre torej za
               to, da hočete nagraditi tiste, ki so kalkulirali slovensko samostojnost in celo
               napadli Slovenijo z orožjem, in da je to v igri, me preprečuje takratno dogajanje na
               seji Ustavne komisije, kajti ko je govoril ta poslanec takratne opozicije, sedanje
               koalicije, da ni nič narobe, če so tako imenovani izbrisani kalkulirali slovensko
               samostojnost, so čisto vsi prisotni iz sedanje koalicije, tako z vrst SD-ja kot iz
               vrst Zaresa, tako hiteli prikimavati, da sem mislil, da se bo komu glava zataknila
               pri tem, iz odobravanja zaradi teh besed, nad katerimi, oprostite, sem jaz zgrožen,
               pa nisem edini. In zaradi tega vam povem tudi kaj ljudje na terenu povedo, kaj povedo
               navadne državljanke in državljani. Pravijo zelo enostavno, v krizi smo, in če so ti
               gospodje v vladi in vladni koaliciji res tako prepričani, da ne bo nobenih stroškov,
               pa nobenih odškodnin, naj pa iz svojega žepa se zavežejo, da bodo to plačali. Naj
               torej iz svojega žepa gospe in gospodje, če boste zavrnili ustavni zakon, se pa
               hkrati še zavežite, da boste iz svojega žepa plačali stroške postopkov, stroške
               sodišč, stroške advokatov pa odškodnine za tako imenovane izbrisane. Potem pa
               verjetno tudi večine pomislekov, razen tistih etične narave v zvezi z nagrajevanjem
               sodelavcev okupatorja, ki ga vi izvajate, ne bo več.</p>
            </sp>
            <sp xml:id="SDT5-UK-Redna-001-2009-04-15.sp97">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Najprej, preden gremo naprej, ugotavljam, da poslanca Janeza Janšo
               nadomešča poslanec gospod Jože Tanko in poslanko Darjo Lavtižar Bebler poslanec,
               gospod Marjan Križman.</p>
               <p>S tem smo zaključili seznam razpravljavcev. Prehajamo najprej na odločanje o predlogu
               sklepa, ki ga je dal gospod France Cukjati in sicer, da se ustanovi strokovna skupina
               in to še pred končnim odločanjem o predlogu sklepa za začetek postopka. Jaz moram sam
               reči, da sem kot predsednik Ustavne komisije, vedno izjemno in bom tudi zelo
               benovolenten do takšnih predlogov sklepov in jih čisto že načelno želim podpirati in
               sem s takšnim namenom tudi prišel danes na to sejo. Po tej razpravi in še posebej po
               zadnjih razpravah predlagateljev, pa menim, da bi vsaj, obrazlagam svoj glas, pa
               moram reči, da takšna skupina bi pomenila samo še novo možnost za neskončno
               reciklažo, neskončno slišanih mnenj in bom temu, takšnemu predlogu nasprotoval. Želi
               kdo razpravljati o tem? To je, če želite, to je <stage type="mag"/> (Nadaljevanje) šesto spremenjeno mnenje, ..., za vaše mnenje. Šesto
               spremenjeno mnenje. Torej glasujemo.</p>
               <p>Kdo je za ustanovitev takšne skupine? (6 članov.) Kdo je proti? (7 članov.)</p>
               <p>Ugotavljam, da ta sklep ni bil sprejet.</p>
               <p>Prosim, gospod.</p>
            </sp>
            <sp xml:id="SDT5-UK-Redna-001-2009-04-15.sp98">

               <speaker>FRANCE CUKJATI:</speaker>

               <p>Prej smo sprejeli sklep, da v kolikor posamezen član prelaga ustanovitev te skupine,
               se zbirajo predlogi. Mislim, da bomo mi, posamezni člani Ustavne komisije, bomo to,
               jaz bom že predlagal in prosim, da glede na prej sprejeti sklep, boste na naslednji
               seji obravnavali moj predlog.</p>
            </sp>
            <sp xml:id="SDT5-UK-Redna-001-2009-04-15.sp99">

               <speaker>PREDSEDNIK DR. PAVEL GANTAR:</speaker>

               <p>Gospod podpredsednik, vsak član lahko predlaga takšen sklep ali takšen predlog,
               vendar pa seveda se mora o takšni skupini odločiti samo Ustavna komisija. Tako da, o
               tem je zadeva jasna.</p>
               <p>Če gremo naprej. Gremo sedaj na odločanje o naslednjem predlogu sklepa, v zvezi s
               predlogom skupine poslancev za dopolnitev ustavnega zakona za izvedbo temeljne
               ustavne listine o samostojnosti in neodvisnosti Republike Slovenije. Na glasovanje
               dajem naslednji sklep; Ustavna komisija predlaga Državnemu zboru Republike Slovenije,
               da na podlagi predloga skupine poslancev, z dne 23. 2. 2009 s prvo podpisanim Jožetom
               Tankom, da na podlagi drugega odstavka 168. člena ustave sprejme naslednji Sklep o
               začetku postopka za dopolnitev ustavnega zakona za izvedbo temeljne ustavne listine o
               samostojnosti in neodvisnosti Republike Slovenije. Državni zbor Republike Slovenije
               sprejema predlog skupine poslancev, s prvo podpisanim Jožetom Tankom, z dne 23. 2.
               2009, EPA 211/V, za začetek postopka za dopolnitev ustavnega zakona za izvedbo
               temeljne ustavne listine o samostojnosti in neodvisnosti Republike Slovenije. O
               sklepu bomo odločali skladno s 175. členom Poslovnika z 2/3 večino navzočih članov
               komisije. Obrazložitev glasu. Prosim.</p>
            </sp>
            <sp xml:id="SDT5-UK-Redna-001-2009-04-15.sp100">

               <speaker>GOSPOD _______:</speaker>

               <p>Spoštovani gospod predsednik. Mislim, da je bil drugačen sklep predlagan s strani
               gospoda Potrča. Bil je predlagal sklep, da se ta postopek ustavi. Obratno ga morate
               obrniti. Glasujemo o kontra sklepu.</p>
            </sp>
            <sp xml:id="SDT5-UK-Redna-001-2009-04-15.sp101">

               <speaker>PREDSEDNIK DR. PAVEL GANTAR:</speaker>

               <p>Po poslovniku je možen samo ta sklep in nikakršen drugačen, zato seveda o tem sploh
               ne moremo razpravljati. Samo takšen sklep je možen po poslovniku in ustavo. Po
               poslovniku ni možno. Se, mogoče je bilo možno nekoč, danes to ni več možno. In sicer,
               prehajamo na glasovanje. Pri čemer moram poudariti, da bomo tokrat odločali z 2/3
               večino navzočih članov, zato najprej ugotovimo, kdo od članov bo glasoval. Prosim,
               vse člane, ki želijo sodelovati pri glasovanju, da dvignejo zeleni kartonček. (13
               članov.)</p>
               <p>Kdo je za takšen predlog sklepa? (6 članov.) Kdo je proti? (7 članov.)</p>
               <p>Ugotavljam, da predlagani sklep ni bil sprejet z 2/3 večino navzočih članov.</p>
               <p>Državnemu zboru bomo o opravljeni obravnavi predloga za dopolnitev ustavnega zakona
               za izvedbo temeljne ustavne listine o samostojnosti in neodvisnosti Republike
               Slovenije predlagali, da sklep o začetku postopka za predmetno spremembo ustave ne
               podpre.</p>
               <p>S tem smo zaključili. Poročevalec, predlagani poročevalec, predsednik Državnega zbora
               oziroma predsednik komisije.</p>
               <p>Prehajamo še na <title>TOČKO - RAZNO.</title>
               </p>
               <p>Pod to točno nimamo uvrščeno nič, zato zaključujem sejo Ustavne komisije in se
               zahvaljujem za udeležbo.</p>
               <p>(Seja je bila končana 15. aprila 2009 ob 12.24.)</p>
            </sp>
         </div>
      </body>
   </text>
</TEI>
