<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZZ-Nujna-010-2010-02-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">7DD6C94256B1D093C12576B9002F4391</idno>
               <idno type="custom" subtype="day">F167326FF64B5C4EC12576D200482D81</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=F167326FF64B5C4EC12576D200482D81</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZZ-Nujna-010-2010-02-17.OZZ" n="010">
               <name>Nujna</name>
               <date when="2010-02-17"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZZ-Nujna-010-2010-02-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZZ-Nujna-010-2010-02-17.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZDRAVSTVO</stage>
            <stage type="session">10. nujna seja</stage>
            <stage type="date">(17. februar 2010)</stage>
            <stage type="chairman">Sejo je vodil Ljubo Germič, predsednik odbora.</stage>
            <stage type="time">Seja se je pričela ob 15.17.</stage>


            <sp xml:id="SDT5-OZZ-Nujna-010-2010-02-17.sp1">

               <speaker>PREDSEDNIK LJUBO GERMIČ:</speaker>

               <p>Spoštovane kolegice in spoštovani kolegi, poslanke in poslanci, gospod minister,
               predstavnice in predstavniki Ministrstva za zdravje, vsi vabljeni na današnjo sejo
               Odbora Državnega zbora za zdravstvo! Najprej se vam opravičujem za malo zamude, ampak
               smo imeli že prej eno sejo, ki smo jo zaključili minuto, dve čez 15.00 uro, in smo si
               dovolili vzeti, tudi v interesu zdravja, samo zamenjati gradiva in narediti še kak
               korak za boljše delovanje telesa, srca, zato da bomo še te ure v popoldanskem delu
               namenili 10. nujni seji odbora. Torej, še enkrat vse lepo pozdravljam!</p>
               <p>Pričenjam 10. nujno sejo Odbora Državnega zbora Republike Slovenije za zdravstvo.</p>
               <p>Obveščam vas, da se današnje seje ne moreta udeležiti spoštovani poslanec Miran
               Györek in spoštovani kolega poslanec Jakob Presečnik. Hkrati mi dovolite, da vas
               obvestim, da poslanskega kolega Alana Bukovnika nadomešča gospod Andrej Magajna, mag.
               Vasjo Klavoro nadomešča gospod poslanec Franc Jurša in poslanskega kolega Jožeta
               Tanka nadomešča poslanski kolega, gospod France Cukjati. Vsem želim prijetno delo
               danes popoldne na seji našega odbora.</p>
               <p>Sejo sem sklical v skladu s 47. členom in drugim odstavkom 48. člena Poslovnika
               Državnega zbora Republike Slovenije. Poslanska skupina Slovenske demokratske stranke
               je dne 26.1.2010 vložila zahtevo za sklic nujne seje Odbora za zdravstvo za obravnavo
               zakonitosti poslovanja Lekarne Ljubljana. Na sejo sem poleg predstavnikov
               predlagateljev zahteve in Vlade Republike Slovenije povabil tudi predstavnike
               institucij, katerih delo je neposredno povezano z vsebino obravnavanega vprašanja, in
               strokovnjake, ki so neposredno povezani z navedenim področjem. Natančen seznam
               vabljenih imate zapisanega na vabilo. Glede na to, da je bil po samem sklicu izražen
               interes za še nekatere institucije in posameznike, so v službah odbora ta vabila
               posredovali tudi vsem tistim, ki so izrazili željo, prvič, da dobijo gradivo, drugič
               pa, da bi bili prisotni na današnji seji. Vsem še enkrat lep pozdrav!</p>
               <p>Prehajamo na določitev dnevnega reda seje odbora.</p>
               <p>S sklicem seje dne 28.1.2010 ste prejeli predlog dnevnega reda seje odbora. Kot vam
               je znano, je bila seja odbora zaradi izredne seje Državnega zbora Republike Slovenije
               preložena na današnji datum. Obvestilo o preložitvi seje ste prejeli dne 10.2.2010.
               Ker do 12.00 ure včerajšnjega dne nisem prejel predlogov za razširitev dnevnega reda
               oziroma za umik katere od predlaganih točk, je določen dnevni red, kot ste ga prejeli
               s sklicem.</p>
               <p>Prehajamo na <title>1. TOČKO DNEVNEGA REDA - ZAKONITOST POSLOVANJA LEKARNE LJUBLJANA.</title>
               </p>
               <p>Zahtevo, kot sem že dejal, ste prejeli s sklicem. </p>
               <p>Dovolite, da dam najprej besedo predlagatelju sklica seje, gospodu Grillu,
               podpredsedniku Odbora za zdravstvo.</p>
            </sp>
            <sp xml:id="SDT5-OZZ-Nujna-010-2010-02-17.sp2">

               <speaker>IVAN GRILL:</speaker>

               <p>Najlepša hvala za besedo. Spoštovani gospod predsednik, spoštovani gospod minister s
               sodelavci in vsi vabljeni! Vesel sem, da ste se odzvali na to sejo Odbora za
               zdravstvo, kar nakazuje, da je to tematika, ki se tiče vseh nas oziroma celotne
               Slovenije, predvsem pa pacientov, ki potrebujejo lekarniške usluge.</p>
               <p>V zadnjih mesecih je moč zaslediti v medijih številne članke, ki ugotavljajo takšne
               ali drugačne nepravilnosti, anomalije, velikokrat gre verjetno tudi za  zlorabe na področju oskrbe z
               zdravili. Predvsem je bila v ospredju ljubljanska Lekarna in članek, recimo, z
               naslovom <q>"Lekarništvo, donosen posel, kje je meja"</q>, je pa bila pika na <q>"i"</q>, ki je
               spodbudila potrebo v Slovenski demokratski stranki, da skličemo nujno sejo Odbora za
               zdravstvo, kjer skupaj s stroko in vsemi akterji, ki urejajo to področje, skušamo
               osvetliti to problematiko in ne nazadnje poiskati neke zaključke, rešitve, ki bodo
               uredile to področje, predvsem v korist pacientk in pacientov.</p>
               <p>Najbolj sporno se nam zdi predvsem to, da je bilo v medijih zaznati - kar je bilo
               potem moč ugotoviti ali dobiti potrditev tudi s strani Agencije za zdravila -, da se
               v Lekarni Ljubljana prodajajo zdravila, ki nimajo dovoljenja za promet in jih
               proizvajajo v industrijski obliki na Poljskem. Ta zdravila so v Sloveniji označena
               kot galenski produkti, so prepakirana in velikokrat celo dražje prodajana, kot je to
               na Poljskem, vsaj tako je bilo zaznati v medijih.</p>
               <p>Ljubljanska Lekarna je ena največjih, če ne največja institucija za oskrbo z
               zdravili. Po podatkih, ki jih imamo, imajo 37 lekarn, če ne celo še kakšno več, in
               poleg Ljubljane oskrbujejo še 13 občin. Imajo tudi spletno prodajo, kar pomeni, da
               pokrivajo zelo velik del slovenskega prostora. Kot sem omenil, gre za zdravila, ki so
               označena kot galenska. Za galenska zdravila ne potrebujejo dovoljenja za promet, zato
               je očitno tu neka pravna praznina ali možnost, da se to dikcijo lahko tudi zlorablja.
               Na podlagi mnenja tudi Upravnega odbora Lekarniške zbornice, da galenski izdelek ne
               sme in ne more biti zdravilo, ki je enako zdravilu z dovoljenjem za promet, zato smo
               mnenja, da je treba o teh zadevah odkrito spregovoriti in se opredeliti. Glede
               takšnega poslovanja, kot sem omenil, ima pomisleke tudi Agencija za zdravila in
               pripomočke, zato je, vsaj tako je bilo zaznati v sredstvih javnega obveščanja, pa
               tudi v dokumentu, ki nam ga je Ministrstvo za zdravje posredovalo, le-to izdalo
               sklep, da je treba sedem zdravil umakniti iz prometa.</p>
               <p>Če gremo zdaj na sam začetek ali bistvo tega problema, Zakon o zavodih že v svojem 1.
               členu zelo natančno določa, da so zavodi organizacije, ki se ustanovijo za različna
               področja, med katerimi je tudi zdravstvo, če je cilj opravljanje dejavnosti, ne pa
               ustvarjanje dobička oziroma da ni cilj ustvarjanje dobička. To je osnovna naloga
               zavoda. V Lekarni Ljubljana, ki pa je javni zavod, pa je očitno cilj povsem drugačen.
               Tako vodstvo Lekarne Ljubljana v soglasju z Mestno občino Ljubljana izigrava
               slovensko zakonodajo, želi na račun bolnih ljudi kovati visoke dobičke, ki se potem
               stekajo v proračun občine Ljubljana. Po ugotovitvah Računskega sodišča Republike
               Slovenije se potem ta sredstva porabljajo na netransparenten način, saj je v njihovem
               poročilu <stage>(citiram poročilo Računskega sodišča)</stage> navedeno, da za leto 2007 in 2008 ni
               bilo moč ugotoviti porabe v višini več kot 16 milijonov evrov.  V nadaljevanju bom v razpravi, če bo potreba,
               podal še nekaj dodatnih obrazložitev iz tega poročila.</p>
               <p>V Poslanski skupini Slovenske demokratske stranke smo prepričani, da takšen način
               poslovanja Lekarne Ljubljana, ki je očitno tudi v nasprotju z našo zakonodajo, ogroža
               zdravje naših prebivalcev, po nepotrebnem povečuje porabo zdravil in njihovih
               nadomestkov ter na račun bolnih ustvarja visoke dobičke. Takšen način okoriščanja na
               račun ljudi je neetičen in tudi nedopusten. Agresivno trženje, v katerega sodi tudi
               uvedba kartice zaupanja, zagotovo monopolizira položaj ljubljanskih lekarn, posredno
               povečuje porabo zdravil, kar je škoda za ljudi in družbo. Lekarniška zbornica v
               svojem mnenju tega ne podpira in tudi sami ugotavljajo, da prekomerna in nekritična
               uporaba zdravil slej ko prej privede do zdravju škodljivih učinkov. To ne velja le za
               zdravila, predpisana na zdravniški recept, ampak tudi za zdravila brez recepta. Vsi
               načini promocije zdravil, ki je usmerjena k spodbujanju potrošništva, so zato
               potencialno nevarni in škodljivi za zdravje prebivalstva. Prekomerna poraba zdravil
               privede do povečanja obsega ostalih storitev v zdravstvu, povečanje odsotnosti z dela
               in posledično do zmanjšanja obsega pravic iz obveznega zdravstvenega zavarovanja. Kar
               pomeni, da se tu dela škoda na širšem področju in se s slabšanjem zdravja ljudi po
               nepotrebnem povečujejo stroški zdravstvene zavarovalnice. Treba se je zavedati, da
               nobena zdravila, pa najsi gre tudi za vitamine, če se jih uživa prekomerno, zagotovo
               v velikih količinah ne vplivajo blagodejno na zdravje ljudi.</p>
               <p>Do takšnega načina trženja preko kartice zaupanja so kritični tudi v Zavodu za
               zdravstveno zavarovanje Slovenije, ki se je tudi odzval na takšno obliko trženja in
               je imel pomisleke, pa tudi predlog, da se mora iz nabora pridobivanja tistih <q>"jabolk
               zaupanja"</q> ali kakorkoli že rečejo, izvzeti zdravila, ki jih lekarna izdaja na recept.
               Tako pa se na račun tudi izdaje zdravil na recept nagovarja ljudi oziroma potrošnike,
               da obiskujejo lekarne in na ta način prispevajo k ustvarjanju večjih dobičkov
               ljubljanskim lekarnam.</p>
               <p>Pri poslovanju ljubljanskih lekarn gre za protizakonito prodajo galenskih zdravil, ki
               to niso, saj so industrijsko izdelana; kot sem rekel, so samo prepakirana. Ob tem pa
               je zaskrbljujoče tudi dejstvo, da morajo zaposleni v Lekarni Ljubljana pod velikimi
               pritiski in grožnjami izvajati agresivno trženje in bolnikom favorizirati njihove
               <q>"galenske"</q> izdelke, v narekovajih, saj to niso, da se jih pač prodaja kot prednostne.
               Da se takšne stvari dogajajo, kažejo navedbe v več anonimnih pismih, ki so jih
               prejeli številni mediji, verjamem, da tudi poslanke in poslanci v parlamentu in
               ostale institucije.</p>
               <p>Da ne bi kdo danes v razpravi ponovno skušal zatrjevati, da gre to pismo konkurence
               multinacionalk ali kaj takega, bom navedel kratek povzetek anonimnega pisma, ki
               povsem natančno definira, kako približno poteka prodaja v ljubljanskih lekarnah.
               Deluje takole: Stranka pride v Lekarno Ljubljana z receptom, farmacevt vas sprejme,
               postreže, svetuje. In ko v računalniški sistem vnese ime vašega zdravila na recept
               <stage>(govorimo o zdravilu na recept)</stage>, se na ekranu izpišejo  še dodatna imena zdravil in drugih izdelkov, ki naj bi
               jih po navodilih vodstva lekarn ponudili bolnikom. Vodstvo lekarn je na številnih
               seminarjih dajalo navodila, kako se morajo farmacevti v lekarnah obnašati. In tu je
               konkreten primer. Na primer, prišli ste z receptom za Prostide - to je zdravilo za
               benigno hiperplazijo prostate - in program predlaga še zdravilo Prostasan. Potem pa
               še naslednje, v navodilu za uporabo Prostasana je namreč naveden tale stavek: <q>"Če
               uporabljate druga zdravila, ki vam jih je predpisal zdravnik za zdravljenje prostate,
               ne jemljite zdravila Prostasan brez posveta z zdravnikom."</q> Mislim, da je vsak
               komentar tu odveč, koliko je bilo lahko na ta račun dodatno obolelih bolnikov ali so
               imeli takšne ali drugačne posledice.</p>
               <p>Da imajo v ljubljanskih lekarnah skupaj z Mestno občino Novo mesto v načrtu še
               dodatne aktivnosti, ki bi kovale visoke dobičke, seveda zopet na račun bolnih ljudi,
               kaže tudi novoustanovljen d.o.o., kar pomeni družba z omejeno odgovornostjo, ki bo
               opravljala veledrogerijsko dejavnost. Ob tem se takoj poraja vprašanje, ali je
               ustanavljanje takšnega podjetja s strani javnega zavoda v skladu z zakonodajo, kajti
               Zakon o javnih financah v svojem 67. členu navaja, da javni zavodi in agencije,
               katerih ustanoviteljica je država oziroma občina, ne smejo odplačno pridobivati
               kapitalskih naložb. Da primer ni osamljen, kaže članek iz včerajšnjega časopisa
               Dnevnik, da tudi mariborske lekarne s pomočjo dveh podjetij, ki so ju ustanovile,
               zlorabljajo sistem oziroma Zakon o javnem naročanju in skušajo na ta način zadevo
               voditi povsem drugače, kot narekuje zakonodaja. V zvezi s tem je bilo navedeno, da so
               mariborske lekarne kršile zakonodajo tudi na področju proizvodnje galenskih
               proizvodov in so baje morali ustaviti proizvodnjo kar 98 galenskih izdelkov.</p>
               <p>Očitno je, da imamo v Sloveniji na področju lekarniške dejavnosti številne kršitve
               zakonodaje, prisoten klientelizem, obstoj neformalnih združb, ki obvladujejo
               lekarniško dejavnost in imajo tudi tu vpliv na sodno vejo oblasti. Naj poudarim,
               Lekarna Bitenc je tudi, lahko rečem, dovolj očiten primer, kako skušajo izrivati
               konkurenco v Ljubljani in si še bolj monopolizirati trg.</p>
               <p>Zato smo v poslanski skupini vložili zahtevo za današnjo sejo Odbora za zdravstvo,
               kjer boste, upajmo, vsi zbrani, strokovna javnost, minister in ministrstvo, skušali
               dodatno osvetliti ta primer in poiskati ustrezne odgovore. Jaz sem prav vesel, da je
               v razpravi na prejšnji seji državni sekretar nakazal, da je ministrstvo že pripravilo
               nekaj predlogov sprememb zakonodaje, s katerimi bodo skušali to urediti. Upam, da
               bomo danes dobili dodatno obrazložitev.  Bi pa ob tem vseeno želel izraziti neko razočaranje, da ob
               spremljanju vseh teh dogodkov, čeprav se zavedamo, da Ministrstvo za zdravje, kot
               tudi sam minister nima neposrednega vpliva ali pa možnost intervencij, ker pač so za
               to pristojne institucije, bi pa vseeno verjetno lahko prispevalo, da bi se to
               področje ne izvajalo na tako protizakonit, v bistvu, da se ne bi toliko zlorabljalo,
               če bi s svojo avtoriteto vsaj javno mogoče pozval vse te institucije, da pospešeno
               skušajo intervenirati, pa tudi ljubljanske lekarne, pa tudi mariborske, kot vidimo,
               da se ne bi posluževale takšnih metod. Zato smo na koncu predlagali predloge štirih
               sklepov, upajmo, da jih bo tudi koalicija podprla. Mislimo, da so povsem
               konstruktivni, konkretni, lahko se jih tudi dopolni.</p>
               <p>In sicer prvi predlog je splošen, da se je Odbor za zdravstvo seznanil o načinu in
               zakonitosti poslovanja Lekarne Ljubljana, ter način proizvodnje in prodaje galenskih
               zdravil.</p>
               <p>Potem drugi sklep Odbor za zdravstvo predlaga Ministrstvu za zdravje in Vladi
               Republike Slovenije, da v najkrajšem času skupaj z odgovornimi institucijami
               ugotovijo ali je poslovanje lekarne Ljubljana v skladu z veljavno slovensko
               zakonodajo.</p>
               <p>Tretji sklep Odbor za zdravstvo predlaga ministru za zdravje in Vladi, da v primeru
               odkritih nepravilnosti pri poslovanju Lekarne Ljubljana takoj ukrepajo v skladu s
               svojimi pooblastili.</p>
               <p>In še zadnji sklep Odbor za zdravstvo predlaga Ministrstvu za zdravje in Vladi, da v
               primeru ugotovljene pravne praznine, predlaga spremembo oziroma dopolnitev zakonov,
               ki urejajo to področje. Toliko bi v tem svojem uvodu dodal. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp3">

               <speaker>PREDSEDNIK LJUBO GERMIČ:</speaker>

               <p>Hvala lepa, gospodu Grillu. Preden dam besedo gospodu ministru, bi vas samo želel
               obvestiti, da smo včeraj prejeli na odbor gradivo s strani ministrstva, ta ima dva
               dela. Prvo je povezano z vsebino, ki jo je predložila javna agencija Republike
               Slovenije za zdravila. Drugo pa je poročilo o izvajanju javnih pooblastil s strani
               lekarniške zbornice Slovenije, to smo včeraj prejeli in to ste vsi poslanke in
               poslanci tudi dobili. Gospod minister imate besedo.</p>
            </sp>
            <sp xml:id="SDT5-OZZ-Nujna-010-2010-02-17.sp4">

               <speaker>BORUT MIKLAVČIČ:</speaker>

               <p>Gospod predsednik, lepa hvala. Spoštovani poslanci, jaz bom v svojem uvodu kratek in
               se bom obrnil samo na predlagane sklepe.</p>
               <p>To, kar je gospod Grill povedal v svojem uvodu so v večini točne navedbe, vse navedbe
               so točne, izhajajo iz anonimk in izhajajo iz časopisnih člankov in drugih ugotovitev.
               Jaz bi moral povedati, da v Lekarni Ljubljana je bilo v zadnjih letih nekaj drugih
               velikih nepravilnosti. In da je ustanovitelj in novo vodstvo v Lekarnah Ljubljane te
               nepravilnosti odpravil. Mi smo imeli hujše primere pred dvema, trema letoma, ko so
               imeli znotraj teh lekarn privatne veledrogerije in vse to je odpravljeno. In tukaj je
               bil s pomočjo mesta Ljubljane napravljen pomemben korak naprej k urejanju zadev. Zdaj
               bi pa šel na sklepe, prvi, se bomo pač seznanili in je nas gospod Grill že seznanil
               in jaz sem gospod Grill, kot veste že v Državnem zboru, odgovarjal na vaše poslansko
               vprašanje.  Sklep 2,
               ljubljanske lekarne, to kar sprašujete, niso poslovale v skladu z zakonodajo. Odgovor
               je ne.</p>
               <p>Na vprašanje 3, Odbor za zdravstvo predlaga ministrstvu ukrepe, smo že ukrepali.
               Odgovor na vaše vprašanje, točka 4 v ponedeljek drugi teden gre iz naše hiše v
               usklajevanju novi predlog zakona o galenskih proizvodih, to, kar je gospod državni
               sekretar že poročal. Tako, da sklepi, ki jih gospod Grill tukaj predlagate, so
               realizirani v celoti. In mi smo takoj in nemudoma ukrepali. Jaz bi prosil, da bi dr.
               Koblar Vesna, ki je tukaj z menoj, ki je namestnica direktorice javne agencije za
               zdravila, predstavila današnjemu skupu, današnjemu zboru, da bi predstavila sprejete
               ukrepe, ki so bili in ki še bodo sprejeti, ko bodo potekli roki za pritožbe oziroma,
               ko bo v okviru pravnega postopka lahko te ukrepi izrečeni. Jaz sem vesel na vaše
               opozorilo. Ministrstvo je tukaj odreagiralo in ukrepi so sprejeti, tako da bi lahko v
               tem trenutku z enim zadovoljstvom rekel, da so te sklepi več ali manj realizirani. Pa
               prosim dr. Koblar, če ste tako prijazni.</p>
            </sp>
            <sp xml:id="SDT5-OZZ-Nujna-010-2010-02-17.sp5">

               <speaker>PREDSEDNIK LJUBO GERMIČ:</speaker>

               <p>Hvala, gospod minister. Gospa Koblar, prosim.</p>
            </sp>
            <sp xml:id="SDT5-OZZ-Nujna-010-2010-02-17.sp6">

               <speaker>DR. VESNA KOBLAR:</speaker>

               <p>Hvala za besedo. Javna agencija je pristojni organ na podlagi zakona o zdravilih in
               je prav na podlagi teh pristojnosti izkoristila vse možnosti, ki ta zakon omogoča in
               ukrepala na vseh nivojih v zadevi. Prvo je agencija ugotovila, da res tako kot je v
               uvodu bilo povedano, Lekarne Ljubljana krši zakon o zdravilih in daje v promet
               industrijsko izdelana zdravila, ki jih označi kot galenske izdelke in prav zato, kar
               je tudi ukrepala. Prvi ukrep je bila izdana odločba v upravnem postopku. Po tej
               odločbi v upravnem postopku je agencija prepovedala izdelavo zdravil, ki ni v skladu
               z veljavno zakonodajo. Drugo, agencija je prepovedala promet z zdravili, z zasebnimi
               zdravili, lahko jih naštejem, mislim, da vsi poznamo, za katera zdravila gre. Poleg
               tega agencija ukrepa tudi v prekrškovnem postopku v isti zadevi. Ta prekrškovni
               postopek bo končan predvidoma v začetku naslednjega tedna. Kot prekrškovni organ nam
               zakon o mogoča, da izrečemo globo, ki je najmanjša, če je podana v zakonodaji v
               razponu, kot je to v zakonu o zdravilih. Poleg tega je že skoraj eno leto nazaj
               agencija za zdravila ukrepala glede kataloga ugodnosti ljubljanskih lekarn, ki ga je
               vzela pod drobnogled farmacevtska inšpekcija in je ugotovila, da so nekateri izdelki
               v katalogu bili predstavljeni z lastnostmi za zdravljene ali preprečevanje bolezni,
               kar pa ni v skladu z zakonodajo, ker ni šlo za zdravila.  Prav zaradi tega je bila izdana odločba v
               prekrškovnem postopku. Stranka v postopku je prekršek plačala in je s tem zadeva
               končana. Ponovno obravnavamo katalog ugodnosti lekarn Ljubljana za period jesen-zima
               2009-2010 in ta postopek še ni končan, bo končan v zakonskem roku.</p>
               <p>Glede kartice zvestobe moramo reči, da javna agencija tukaj nima pristojnosti, tukaj
               je res treba ločiti zadeve, ki se nanašajo na oglaševanje zdravil in zadeve, ki se
               nanašajo na pospeševanje prodaje zdravil v okviru lekarniške dejavnosti. Vendar
               menimo, da smo, kar se tiče zakona o zdravilih in naše pristojnosti že, da tako
               rečem, prehiteli tiste sklepe, ki se predlagajo in smo že ukrepali. Pa še Ministrstvo
               za zdravje nam je, bi rekla, dalo nalogo, zaupalo nam je eno nalogo, da naredimo
               osnutek zakona o galenskih izdelkih, zato ker je res, da je na nekaterih področjih v
               slovenski zakonodaji, nekatere stvari so nedorečene. Osnutek zakona je že narejen, ga
               je naredila agencija v sodelovanju z Ministrstvo za zdravje in z nekaterimi drugimi
               inštitucijami. Ta osnutek bo poslan na ministrstvo proti koncu tedna in bo
               ministrstvo vodilo nadaljnji postopek, tako da upamo, da rešitve v tej novi
               zakonodaji bodo omogočile, da bo za področje galenskih izdelkov ustrezna urejana in
               da do takih ekscesov ne bi prihajalo. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp7">

               <speaker>PREDSEDNIK LJUBO GERMIČ:</speaker>

               <p>Hvala lepa. Jaz bi zdaj takole predlagal, da bi najprej dali besedo gostom, potem pa
               poslankam in poslancem. Jaz bom šel takole kot ste bili vabljeni, potem pa, če bo še
               kdo tukaj in bi želel besedo, se naj priglasi.</p>
               <p>Jaz bi samo prosil, ko bom pozval koga predstavlja, tisti, če se lahko samo predstavi
               z imenom in priimkom, da bomo vedeli, kdo je tukaj, glede na to, ko tukaj govorimo,
               vse zapišemo, magnetogram, tako da lahko potem kasneje kdo to prebira. Gospod
               minister, je to z vaše strani vse?</p>
            </sp>
            <sp xml:id="SDT5-OZZ-Nujna-010-2010-02-17.sp8">

               <speaker>BORUT MIKLAVČIČ:</speaker>

               <p>Vse.</p>
            </sp>
            <sp xml:id="SDT5-OZZ-Nujna-010-2010-02-17.sp9">

               <speaker>PREDSEDNIK LJUBO GERMIČ:</speaker>

               <p>Hvala. Potem dajem besedo, če jo želi Zavodu za zdravstveno zavarovanje Slovenije.
               Ali želi besedo? Želi, prosim. Prosim, če se lahko predstavite.</p>
            </sp>
            <sp xml:id="SDT5-OZZ-Nujna-010-2010-02-17.sp10">

               <speaker>STANE FRIM:</speaker>

               <p>Stane Frim iz območne enote Zavoda za zdravstveno zavarovanje Ljubljana.</p>
               <p>Lahko povem, da je direktor poslal na ljubljansko lekarno tudi dopis, v katerem je
               izrazil pričakovanja, da se zdravila, ki so na spletni strani navedena v tej
               propagandni aktivnosti umaknejo iz te strani in da se ne vključujejo zdravila, ki
               gredo v breme sredstev, iz javnih sredstev, da niso v tej reklamni aktivnosti. Druga
               zdravila, ki se pa obravnavajo kot galenska, pa niso stvar zavarovalnice, ker ne
               gredo v javna sredstva. Hvala.</p>
            </sp>
            <sp xml:id="SDT5-OZZ-Nujna-010-2010-02-17.sp11">

               <speaker>PREDSEDNIK LJUBO GERMIČ:</speaker>

               <p>Mogoče kasneje okoli ekonomskih in finančnih učinkov na zavarovalnico. Zdravniška
               zbornica Slovenije, želi besedo? Gospa predsednica.</p>
            </sp>
            <sp xml:id="SDT5-OZZ-Nujna-010-2010-02-17.sp12">

               <speaker>GORDANA ŽIVČEC KALAN:</speaker>

               <p>Hvala lepa za besedo, gospod predsednik. Spoštovane poslanke in poslanci, spoštovani
               minister, spoštovani gostje!</p>
               <p>Zdravniška zbornica Slovenije se zaveda odgovornosti za zdravo državljanov, v katero
               posega tudi zdravje z zdravili in vsemi pripravki, ki lahko vplivajo na zdravje.
               Lekarne so inštitucije posebnega pomena v zdravstvenem sistemu, ker to niso navadne
               trgovine, v kateri kupujemo izdelke, ki lahko ali bi lahko izboljšale zdravje, ampak
               se zavedamo, da v teh inštitucijah dobimo pomoč, za tisto, ki smo jo prosili. Za
               nekaj, kar potrebujemo pri zdravljenju. Zavajanje in upravičevanje, da je lahko
               lekarna tudi tržno naravnana, je neprimerno. Gre za izdelke posebnega pomena tako v
               slovenskem kot v svetovnem pomenu, trgovina oziroma prodaja z zdravili je visoko regulirana dejavnost ne
               zastonj. To je ena najbolj reguliranih dejavnosti zaradi varnosti, ki jo s tem nudi,
               zdravila, ki so registrirana prekop naše agencije imajo vse certifikate varnosti in
               takšna mora ostati za naprej. Izigravanje zakonodaje, da se zdravila prikazujejo v
               drugačni obliki, <gap n="..."/><stage>/nerazumljivo./</stage><gap n="..."/> ali celo pripravku je nedopustno. Mislim, da
               posledice na zdravje državljanov so lahko previsoke, da bi si dovolili, da lahko z
               zavajajočimi sporočili katerekoli lekarne v državi posegamo v ta res pomemben odnos.
               Zahvaljujem se javni agenciji za zdravila, ki je pripravila to poročilo. Se pa v
               nekaterih stvareh vendarle, mogoče, če se lahko ozrem, če dovolite, gospod
               predsednik, torej izrečena kazen pravni oziroma osebi, ki je odgovorna, je 200 evrov.
               To je smešno nizka kazen za dogodek, ki bi lahko bil povzročen. Kazni na drugih
               področjih zdravstva so bistveno višje.</p>
               <p>Drugo, da se lekarnarje oziroma farmacevte, diplomirane farmacevte, ki so visoko
               strokovno usposobljeni delavci, na seminarjih poučuje o tržnih principih, je nekaj
               nezaslišanega. Gre za visoko kvalificirane strokovne delavce, ki potrebujejo
               strokovne seminarje ne pa tržno dejavnost. Potem katalog ugodnosti, to je nekaj tako
               nepopisnega, da si lahko samo predstavljamo kakšni motivi so za tem, torej motivi so
               lahko samo dobičkonosni. In mislim, da v današnjem slovenskem prostoru lekarne
               zaslužijo svoje mesto in to kot inštitucije v katerih kupuje varne proizvode, v
               katerem deluje visoko strokovno usposobljen kader in v katerih ni mogoče sredi noči
               kupovati prav čisto vse izdelke, ki so na razpolago od vse kozmetike in vsega drugega
               in lekarne v Ljubljani, torej farmacevti, ki delajo v teh lekarnah, so postali tržni
               mezdni delavci, ki prodajajo ne samo zdravila za katera so tam in jih zagotovijo
               državljanom zaradi zdravniške pomoči, ki so jo potrebovali tudi v nočnem času in
               prijeli ustrezen recept, ampak prodajo prav čisto vse izdelke, pa če pustimo še
               otroške pleničke in otroško hrano, ampak da se prodaja tudi kozmetika in da se celo
               na njih na to vpliva. Tako da, gospod predsednik, zahvaljujem se za priložnost, da
               ste tudi to temo uvrstili na temo vašega odbora, ker mislim, da to kaže tudi
               zavedanje vas poslanec, da vplivate na ta pomemben del slovenskega zdravstva. Hvala
               lepa.</p>
            </sp>
            <sp xml:id="SDT5-OZZ-Nujna-010-2010-02-17.sp13">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo dajem Zdravstvenemu svetu Republike Slovenije, če kdo želi.
               Prosim. Gospa Kalanova, se lahko izklopite.</p>
            </sp>
            <sp xml:id="SDT5-OZZ-Nujna-010-2010-02-17.sp14">

               <speaker>MITJA KOS:</speaker>

               <p>Član zdravstvenega sveta, ob enem sem tudi predstojnik katedre za socialno farmacijo
               na fakulteti za farmacijo in bom deloma tudi to stališče podal. Sam pa tudi v imenu
               fakultete moram izraziti zaskrbljenost nad trendi, ki se dogajajo v lekarniški
               dejavnosti, ki vodijo v smeri komercializacije in potrošništva. Ta strokovni
               potencial kot je bilo že povedano se izkorišča za nekaj drugega kar v osnovi
               fakultete za farmacijo izobražuje in za kar se tudi dijaki vpisujejo. Zakaj se dijaki
               vpisujejo na fakulteto za farmacijo zagotovo ne zato, da bi postali trgovci, ker za
               to obstajajo neki drugi ustreznejši programi.</p>
               <p>Mi vidimo farmacevta kot zdravstvenega delavca v skrbi za pacienta, partner pacientu,
               pa tudi drugim zdravstvenim delavcem. In  tako si želimo tudi v bodoče. Ob enem že ves čas opozarjamo, da se ta
               strokovni potencial, ki ga farmacevt v lekarni ima, da ni ustrezno izkoriščen, bi bil
               lahko tudi bolj izkoriščen, težava je povezano z uporabo zdravil, obstaja tudi v
               Sloveniji ne samo v drugih državah in na tem področju bi se dalo več narediti. Ko
               potem povzamemo in vidimo skupni imenovalec ali pa ko seštejemo te stvari, da gredo
               trendi ne v dvig te vloge v smeri zdravstva in skrbi za pacienta, ampak celo v
               nasprotni smeri, se seveda s tem nikakor ne moremo strinjati in zaradi tega
               apeliramo, da se bo naredilo vse, da se ti trendi obrnejo v smer, ki bodo v korist
               ljudi in pacientom v naši državi. Hvala.</p>
            </sp>
            <sp xml:id="SDT5-OZZ-Nujna-010-2010-02-17.sp15">

               <speaker>PREDSEDNIK LJUBO GERMIČ:</speaker>

               <p>Hvala lepa. Združenje zdravstvenih zavodov Slovenije? Ne želi. Slovensko zdravniško
               društvo? Ne želi. Mestna občina Ljubljana. Želi. Prosim.</p>
            </sp>
            <sp xml:id="SDT5-OZZ-Nujna-010-2010-02-17.sp16">

               <speaker>JANI MOEDERNDORFER:</speaker>

               <p>Mestna občina Ljubljana, podžupan. Mestna občina kot ustanoviteljica Lekarne
               Ljubljana, največje lekarne v Sloveniji spremlja njeno delo na več načinov. Eno je
               organi, ki jih ima znotraj lekarne, to je Svet zavoda, ki so predstavniki
               ustanovitelja in redno spremljajo in pregledujejo vse tisto kar je v skladu z zakonom
               tudi dogovorjeno in drugi je tudi Odbor za zdravstvo, ki se redno seznanja s samimi
               delom. Prav tako tudi notranja revizija pregleduje samo delo in poslovanje. Tako, da
               kar se tiče s strani ustanovitelja lahko rečem, da je samo delo v lekarni dobro.
               Lahko rečem samo na eno opombo, ki je bila na začetku podana, kar se tiče
               ustanovitelja, tu govorim o proračunu. Poročilo Računskega sodišča navaja v prvem
               delu, ko govori, da niso jasne porabe sredstev, vendar v odzivnem poročilu, ne vem,
               če ste ga brali, je bilo tudi zelo jasno pojasnjeno, ker gre za ustanovljen sklad
               znotraj proračuna in sklad je bil ustanovljen prav zato, ker se sredstva ne morejo
               porabiti v tekočem letu in so strogo namenska. Tako, da iz tega je to tudi razvidno v
               končnem poročilu in Računsko sodišče bo sledilo tej porabi vsako leto, končno smo
               tudi edina občina v Sloveniji, ki ima Računsko sodišče v svoji hiši vsako leto, hvala
               bogu in tako boste lahko tudi redno spremljali vse podatke v zvezi tudi tega
               proračunskega sklada. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp17">

               <speaker>PREDSEDNIK LJUBO GERMIČ:</speaker>

               <p>Hvala lepa, gospod Moederndorfer. Lekarna Ljubljana? Prosim.</p>
            </sp>
            <sp xml:id="SDT5-OZZ-Nujna-010-2010-02-17.sp18">

               <speaker>MARKO ŽNIDARŠIČ:</speaker>

               <p>Jaz bi rad povedal predvsem to, da v nobenem dokumentu v Lekarni ni cilj kot prvi
               cilj povečevanje dobička ali ustvarjanje dobička. Vedno je to dobro delo, vedno je to
               celovita preskrba prebivalstva z zdravili v zadovoljstvo naših strank. Če pa iz tega
               nastane tudi dobiček je pa to res posledica dobrega dela ne pa na primer visokih cen
               ali kaj podobnega. Rekel bi tudi da z našimi katalogi sigurno ne povečujemo porabo
               zdravil, menimo pa, da takrat, ko pride do bolezni je dobro, da ljudje lahko ta
               zdravila kupijo po nižji ceni, kar se mi zdi, da je to sedaj v teh časih še posebej
               pomembno. In če kdo pogleda naš katalog bo videl, da je relativno malo izdelkov
               notri, ki so zdravila, ampak prevladujejo izdelki, ki so izdelki za dobro počutje, za
               osebno nego, za preventivo, ki hkrati v bistvu tudi pomeni, da če se ljudje
               poslužujejo teh izdelkov verjetno tudi vpliva na njihovo zdravje in s tem zmanjšujemo
               dolgoročne stroške zdravljenja.</p>
               <p>Rekel bi tudi to, da je kartica zvestobe, ki smo jo pri nas uvedli sicer prvi v
               Sloveniji, ampak ta  sistem je
               prišel iz zahoda. Jaz imam tukaj pred sabo spisek štirih lekarn, tri so iz Švice, ena
               iz Nemčije, ki ponujajo enak sistem, imajo zelo podoben sistem in nagrajujemo pri nas
               z jabokčki, drugje s točkami svoje stranke za zvestobo. Se pa strinjam tudi z
               gospodom, s svojimi predgovorniki, namreč tudi mi podpiramo svetovanje, tudi delamo
               ogromno na tem, veliko storitev ponujamo brezplačno, svetujemo, smo pa še za širši
               obseg tega svetovanje, vendar je pa tukaj treba vprašati državo oziroma zavod za
               zdravstveno zavarovanje ozirom pozvati, da čim več teh storitev tudi plačajo, ker
               drugače je bil prej očitek, da je lekarniška dejavnost zelo dobičkonosna. Moramo
               povedati to, da cenejše maloprodaje oziroma takšne dejavnosti v Sloveniji, pa tudi v
               svetu verjetno ni. Pri zdravilih na recept Lekarna Ljubljana ima relativno izraženo
               6,5% maržo, za nekatera zelo draga zdravila, ki stanejo tudi več tisoč evrov zaradi
               sistema fiksne točke, so zaslužki tudi manj kot 0,2 promila.</p>
               <p>Povedal bi pa tudi to, da Lekarna Ljubljana nikoli ni ponujala v svojih katalogih
               izdelke, ki so na recept in ki jih plačuje bilo katera zavarovalnica iz svojega
               zavarovanja. Hvala.</p>
            </sp>
            <sp xml:id="SDT5-OZZ-Nujna-010-2010-02-17.sp19">

               <speaker>PREDSEDNIK LJUBO GERMIČ:</speaker>

               <p>Hvala lepa. Lekarniška zbornica Slovenije? Prosim.</p>
            </sp>
            <sp xml:id="SDT5-OZZ-Nujna-010-2010-02-17.sp20">

               <speaker>MARTINA KLANJŠČEK:</speaker>

               <p>Predstavljam Lekarniško zbornico oziroma sem zasebna lekarnarka v Tolminu. Najprej bi
               se zahvalila sploh za sklic te seje, potem bi se zahvalila dr. Živčec Kalanovi in
               normalno našemu kolegu prof. Kosu za podporo. Razumem, da zdravniška služba podpira
               tisti trend razvoja lekarniške dejavnosti za katerega se zavzema tudi lekarniška
               zbornica.</p>
               <p>V uvodu smo slišali, da so problemi v zvezi z galenskimi izdelki v Ljubljani rešeni,
               hvala bogu, v to se ne bom spuščala. Mislim, da glede na to, da je bila stvar
               neskladna z zakonodajo, tu niti ne bi potrebovali razprave, saj morajo samo tisti, ki
               to uravnavajo, svojo nalogo opraviti. Mislim, da je ta seja sklicana iz nekega
               drugega namena, in sicer zato, da se upremo napačnemu, po našem mnenju in po naši
               etiki napačnemu razvoju lekarniške dejavnosti v bodoče. In poskusi ali načini, ki jih
               uvaja Lekarna Ljubljana so prav tisti, ki ta trend zavirajo oziroma ga obračajo v
               neko drugo smer. Razlaga gospoda iz Lekarne Ljubljane, ki se je skliceval na to, da
               se ta kartica zaupanja ali katalog ugodnosti uporablja tudi v nekaterih drugih
               evropskih državah ni bila dovolj natančna, ker te lekarne v Švici, Nemčiji ponujajo
               kot ugodnost lekarniške storitve, ne pa popusta pri cenah. Mislim, da je to čisto
               nekaj drugega in mislim, da bi morala biti tudi naša smer ta, da izdatneje ponujamo
               storitve za katere mo usposobljeni in s tem doprinesemo tudi k boljši uporabi zdravil
               in s tem tudi k boljšemu zdravstvenemu stanju prebivalstva.  Moram reči še eno stvar. Čeprav so v zvezi z
               galenskimi izdelki zdaj zadeve urejene, mislim, da je bilo zelo malo rečenega o tem,
               kolikšna škoda je bila narejena lekarniški dejavnosti in posredno tudi uspešnemu
               zdravljenju našega prebivalstva z ukrepi, ki jih je izvajala Lekarna Ljubljana.
               Namreč, ljudje so izgubili zaupanje, ne samo v lekarne in lekarnarje, izgubili so
               zaupanje v zdravila. S tem se srečujemo vsak dan v lekarnah pri vsakdanjem delu, <q>"ja,
               kaj so pa to za ena zdravila, ali bo kaj pomagalo"</q> ali pa, <q>"kako ste pa do tega
               prišli."</q> Mislim, da je to velika škoda. In če ljudje ne zaupajo zdravilom, jih lahko
               tudi neredno in nepravilno uporabljajo, kar pomeni škodo za zdravje ljudi. Zato
               mislim, da bi bilo treba tudi o odgovornosti razmisliti in se odločno upreti takim
               nadaljnjim poskusom.</p>
               <p>Za konec bi citirala samo kratek stavek iz komentarja <q>"Finančnega plana za leto
               2010"</q>, ki ga je pripravila zdravstvena zavarovalnica ZZZS, pri čemer je uporabljala
               podatke iz leta 2008. In sicer v svojem komentarju ob ukrepih za zmanjševanje
               sredstev za zdravstvo, pravi tudi, da <q>"se je treba izogniti škodi zaradi nevarne in
               nepravilne rabe zdravil. Vsako leto v Sloveniji zavržemo za približno 6 milijonov
               odpadnih zdravil, stroški hospitalizacij zaradi težav, povezanih z zdravili, pa
               znašajo približno 28 milijonov evrov, to je približno 6,2% vseh hospitalizacij."</q> Da
               si bomo predstavljali, kaj te številke pomenijo, bom rekla, da je zdravstvena
               zavarovalnica za celotno lekarniško službo, 1.600 zaposlenih, za vse lekarne v
               Sloveniji v lanskem letu porabilo približno 34 milijonov. To je točno toliko, kolikor
               je škode zaradi nepravilne uporabe zdravil. <stage>/Oglašanje v ozadju./</stage> Prosim? <stage>/Oglašanje
               v ozadju: <q>"Sem zelo vesel, da ste to povedali."</q>/</stage> Ja, to je javen podatek. Jaz bi
               apelirala na poslance in vse tiste, ki odločajo o tem, kako se bo lekarniška
               dejavnost razvijala, da razmišljajo tudi o teh številkah. Ali bodo uporabili kadre,
               ki so usposobljeni za to, da kontrolirajo pravilno uporabo zdravil, zato da bodo
               zmanjševali te številke, ali jih bomo kratko malo uporabili za to, da bodo prodajali
               neke izdelke in s tem pridobivali dobičke, ki jih bodo potem itak mestne občine
               porabljale za svoje potrebe. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp21">

               <speaker>PREDSEDNIK LJUBO GERMIČ:</speaker>

               <p>Hvala lepa. Agencija za zdravila in medicinske pripomočke se je že oglasila. Želite
               še enkrat besedo? Prosim.</p>
            </sp>
            <sp xml:id="SDT5-OZZ-Nujna-010-2010-02-17.sp22">

               <speaker>DR. VESNA KOBLAR:</speaker>

               <p>Hvala lepa. Želim samo odgovoriti na pripombo gospe predsednice Zdravniške zbornice,
               da so že izrečene kazni, ki jih je izrekla Agencija za zdravila, nizke oziroma, bolj
               natančno, smešno nizke. Bi rekla, da se v zadevi strinjamo, vendar moramo upoštevati
               zakonodajo. Zakon je bil izdan leta 2004, prenovljen leta 2006 in so bile tolarske
               vsote samo izražene v evrih. Pripravlja se pa sprememba Zakona o zdravilih, ampak
               šele v letu 2011 ali 2012, ko bo prišel nov paket evropske zakonodaje, ki je zdaj v
               Svetu EU, in takrat bomo imeli možnost, ko se zakon odpre, da bi te kazni morda
               prilagodili sedanji situaciji. Mi smo samo implementacijski organ in lahko kaznujemo
               toliko, kolikor nam zakon omogoča. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp23">

               <speaker>PREDSEDNIK LJUBO GERMIČ:</speaker>

               <p>Hvala lepa. Jaz še ne bi odpiral polemike, smo v prvem krogu, v katerem predstavljamo
               mnenja in stališča. Kar se pa tiče tega, mi lahko zakon odpremo, kadarkoli hočemo, če
               tisti, ki lahko predlaga, ta postopek sproži. Tako da tu ni problem, ni treba nikogar
               čakati, če ugotovimo, da je karkoli narobe.</p>
               <p>Fakulteta za farmacijo, mislim, da ste<gap n="..."/> Aha, boste vi. Prosim.</p>
            </sp>
            <sp xml:id="SDT5-OZZ-Nujna-010-2010-02-17.sp24">

               <speaker>DR. STANISLAV GOBEC:</speaker>

               <p><stage>(Gobec Stanislav, Fakulteta za farmacijo.)</stage> Spoštovani predsednik, cenjeni gostje! Sam
               bi dodal še nekaj stvari. </p>
               <p>Torej, strinjam se z besedami, ki so jih izrekli dr. Živčec Kalanova, mag.
               Klanjščkova in dr. Kos. Dodal bi samo to, da dejansko opažam, da lekarništvo na
               žalost danes gre v smer, ki je ravno  nasprotna od tiste, kot učimo študente na Fakulteti za
               farmacijo. To me skrbi in mislim, da se moramo tudi o tem danes pogovoriti.</p>
               <p>Zadeva z galenskimi zdravili, ki pridejo s Poljske, je za mene zaključena in mislim,
               da je agencija tu dobro rešila zadevo. Skrbi me pa aspekt agresivnega trženja,
               komercializacije kartice zaupanja in podobne stvari, ki se pojavljajo v ljubljanskih
               lekarnah, pa tudi, kot zgleda, prehajajo tudi v druge lekarne, kar se kaže kot nek
               trend. Dejansko so te stvari moralno sporne, strokovno sporne in potencialno
               škodljive, ker spodbujajo povečano porabo zdravil, povečano jemanje zdravil brez
               receptov, povečanje jemanje tudi prehranskih dopolnil. Te stvari še niso natančno
               raziskane in popolnoma varne, torej tu ne moremo iti v neskončno povečanje prodaje in
               jemanja teh stvari. Vse, kar se prodaja v lekarnah, ni nujno zdravo oziroma
               varno.</p>
               <p>Kartica zaupanja in podobne stvari, kot se uvajajo v lekarništvu danes, dejansko
               postavljajo farmacevta kot strokovnjaka v drugi plan. On se več ne more in ne sme
               sam, samostojno strokovno odločati pri tem, kaj je za pacienta najboljše. In to je
               stvar, proti kateri moramo ostro protestirati in proti kateri se moramo vsi, ki
               delamo na tem področju, boriti.</p>
               <p>Rad bi opozoril še na to, da strokovni aspekti magistrov farmacije v lekarnah
               postajajo vedno manj pomembni, in to ni prav. Na Fakulteti za farmacijo letno konča
               okrog 120, 130 magistrov farmacije, ki so na voljo zdravstvenemu sistemu, in so vedno
               manj izkoriščeni. Mislim, da je to tudi napačen trend, ki se pojavlja. Torej, smer
               razvoja lekarništva ne sme iti v agresivno trženje, povečevanje dobičkov in tako
               naprej, ampak v stroko, v farmacevtsko stroko, farmacevtsko skrb in ne v
               komercializacijo.</p>
               <p>Toliko z moje strani. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp25">

               <speaker>PREDSEDNIK LJUBO GERMIČ:</speaker>

               <p>Hvala lepa. Fakulteta za farmacijo, Slovensko farmacevtsko društvo.</p>
            </sp>
            <sp xml:id="SDT5-OZZ-Nujna-010-2010-02-17.sp26">

               <speaker>DR. ALEŠ OBREZA:</speaker>

               <p><stage>(Aleš Obreza, Fakulteta za farmacijo, hkrati pa tudi podpredsednik Slovenskega
               farmacevtskega društva.)</stage> Spoštovani predsedujoči, spoštovane poslanke in poslanci,
               gospod minister! Na kratko bi vam rad predstavil stališče Slovenskega farmacevtskega
               društva, kot krovne organizacije vseh farmacevtov v Sloveniji, glede dogodkov, ki se
               zadnje čase pojavljajo v lekarništvo in v medijih posledično zaradi tega.</p>
               <p>Slovensko farmacevtsko društvo se je do tega opredelilo in lahko predstavim nekako
               tri točke, ki zaobjemajo to, kar bi moralo biti temelj farmacevtovega delovanja v
               lekarni. In sicer, prva in mogoče najpomembnejša točka: zahtevamo strokovno
               neodvisnost delovanja lekarniškega farmacevta. Kar pomeni, da glede na to, da je
               poslanstvo lekarniških farmacevtov zagotavljanje odgovornega zdravljenja z zdravili,
               k čemur ga silijo visoka moralna in etična načela, je nedopustno, da kdorkoli od
               zgoraj kakorkoli vpliva na to, kako bo nek lekarniški farmacevt reagiral v določenem
               primeru. Se pravi, s tem, da bi se mu nekako predpisalo, katera zdravila mora
               izdajati ali kakšne podobne zadeve. Prav tako zavračamo vse aktivnosti ali druge
               pristope, ki posegajo in vplivajo na njegove strokovne odločitve.</p>
               <p>Druga točka, ki je povezana s tem, je tudi komercializacija samih lekarn. V
               farmacevtskem društvu smo proti tej komercializaciji, in sicer, smo proti vsem
               aktivnostim, ki na kakršenkoli način pospešujejo neutemeljeno  povečanje uporabe zdravil. Namreč, vemo, da
               zdravila, kljub temu, da so, recimo, za bolnika, ki ga potrebuje, koristna, pomagajo
               pri njegovem okrevanju, ob nepravilni oziroma prekomerni rabi lahko povzročijo
               številne neželene učinke. Pa ne samo to, predstavljen je bil tudi podatek o
               hospitalizacijah zaradi neželenih učinkov in neprimerne uporabe zdravil. Skratka, to
               breme ne gre le na bolnika, ampak potem tudi posledično na zdravstveno zavarovalnico.
               Zato vse take stvari, kot je, recimo, kartica zaupanja in podobno, so s tega vidika
               strokovno problematične.</p>
               <p>In zadnja zadeva, ki bi jo omenil, je, da smo za to, da lekarne ostanejo funkcionalni
               del zdravstvenega sistema. Namreč, lekarna, kakršno pač potrebujemo, njeno poslanstvo
               mora biti zadovoljevanje zdravstvenih potreb vsakega posameznika, vsakega državljana.
               Vsak državljan Republike Slovenije ima pravico dostopa do kvalitetnih zdravil, do
               kvalitetnega nasveta v smislu uporabe teh zdravil, pa tudi do tega, da v določenih
               primerih lahko lekarniški farmacevt obiskovalcu lekarne svetuje, če je to v njegovo
               korist, da nekega določenega izdelka tudi ne kupi. Skratka, to pravico ima vsak
               državljan, konec koncev pa ima država na nek način obvezo, da to posamezniku tudi
               zagotovi. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp27">

               <speaker>PREDSEDNIK LJUBO GERMIČ:</speaker>

               <p>Hvala lepa. Razširjeni strokovni kolegij za lekarniško farmacijo. <stage>(Ni predstavnika.)</stage>
               Zveza potrošnikov Slovenije. <stage>(Ni predstavnika.)</stage> Zdaj dajem besedo še tistim, ki ste
               želeli biti danes prisotni, pa vas mogoče nisem do zdaj pozval. Ali želi še kdo
               besedo? Gospod Živkovič.</p>
            </sp>
            <sp xml:id="SDT5-OZZ-Nujna-010-2010-02-17.sp28">

               <speaker>ALEŠ ŽIVKOVIČ:</speaker>

               <p>Hvala lepa, gospod predsednik. Spoštovani poslanci! Sem Aleš Živkovič, Inštitut za
               ekonomske raziskave v zdravstvu. Opozoril bi na nekaj skrbi, ki jih imam sam, kar se
               tiče lekarništva oziroma javnih zavodov, in mogoče niso specifične za Lekarno
               Ljubljana, so pa sigurno vzrok za njeno poslovanje.</p>
               <p>Mene ne skrbi toliko, ali je poslovanje Lekarne Ljubljana dejansko zakonito. Bolj me
               skrbi to, da to poslovanje je zakonito. Mene skrbi, da dejansko poslovanje, kot ga
               izvaja Lekarna Ljubljana in večina javnih zavodov s področja lekarništva v Sloveniji,
               je zakonito, da jim to omogoča Zakon o lekarniški dejavnosti.</p>
               <p>Prva stvar, na katero bi opozoril, je predvsem diskriminacija med zasebnimi
               lekarnarji in javnimi zavodi. Zakon namreč omogoča javnim zavodom neomejeno število
               podružnic, medtem ko imajo zasebni lekarnarji lahko samo eno lekarno.</p>
               <p>Druga stvar je konflikt interesov pri podeljevanju koncesij. Glede na to, da je
               mestna občina lastnica javnega zavoda in obenem podeljuje koncesije zasebnim
               lekarnarjem, se dejansko v praksi to odraža na način, da svoje podružnice daje v
               najbolj dobičkonosne kraje, medtem ko zasebne lekarnarje odriva na območja, kjer
               dobička ne morejo imeti in dejansko životarijo.</p>
               <p>Gledati na lekarniško dejavnost z enimi očmi in reči, to je zelo dobičkonosna
               dejavnost, številke to kažejo, je zelo vprašljivo. Številke namreč res kažejo, da
               javni zdravstveni zavodi, lekarniški zdravstveni zavodi, imajo 16% maržo, za razliko
               od tega, kar je gospod povedal maloprej, in to kažejo bilance, javno objavljene.
               Donos, realni donos, ne nominalni, na dolgoročna sredstva v javnih zavodih je 17% in
               je primerljiv z donosom na slovenski borzi v najboljših časih. Tu bi se vprašal,
                   kako lahko dejansko država
               in ministrstvo dovoljuje javnim zavodom delovanje z javnimi sredstvi, se pravi,
               pridobivanje dobička iz javnih sredstev s tako visokim donosom.</p>
               <p>Tretja zadeva, ki je tudi diskriminatorna in omogoča javnim zavodom visoke dobičke,
               je diskriminatornost na področju davčne politike, na katero opozarjajo nekateri
               lekarnarji že nekaj časa, pa nihče ničesar ne naredi. Problem pri tem je to, da
               zasebni lekarnarji plačujejo davek od celotnega dobička, medtem ko javni zavodi
               plačujejo davek od dobička samo zasebne dejavnosti, kar je popolnoma diskriminatorno.
               In če nas kakšna evropska institucija kdaj malo bolj pogleda, ne verjamem, da bi to
               šlo skozi.</p>
               <p>Zakaj je zakon neprimeren. V Ljubljani ima javni zavod Lekarna Ljubljana na področju
               javne dejavnosti 82% tržni delež. Drugi javni zavodi imajo še večji tržni delež, to
               so de facto monopoli. Ali ima javni zavod dobro pogajalsko pozicijo napram
               farmacevtski industriji - seveda jo ima, seveda ima visoke rabate, zaradi tega, ker
               jih lahko ima zaradi svoje pozicije in svojega tržnega deleža. Ali so ti rabati
               dejansko v javno korist - niso, ti rabati ostajajo v lekarnah. Kam gredo ti rabati?
               Lekarna Ljubljana je začela ustanavljati veledrogerijo, ker ji je očitno v interesu,
               da te rabate nekam kanalizira. Veledrogerija je super sredstvo, po katerem lahko
               preko transfernih cen kanaliziraš rabate, ki jih v javni dejavnosti in v javni
               lekarni generiraš. Če to veledrogerijo kasneje prodaš, javni zavod ostane v izgubi. V
               okviru Zakona o zdravstveni dejavnosti smo predlagali, d se prepove vertikalno
               integracijo v primeru lekarništva. Se pravi, da lekarniški javni zavod ne sme
               ustanavljati svojih veledrogerij. Tega poziva minister ni uslišal, na žalost.</p>
               <p>To bi bilo zaenkrat vse. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp29">

               <speaker>PREDSEDNIK LJUBO GERMIČ:</speaker>

               <p>Hvala lepa. <stage>/Oglašanje v ozadju./</stage> Boste dobili besedo, ko bomo končali ta prvi krog.
               Zdaj se je k besedi priglasila gospa. Prosim.</p>
            </sp>
            <sp xml:id="SDT5-OZZ-Nujna-010-2010-02-17.sp30">

               <speaker>LILIJANA ČOP:</speaker>

               <p><stage>(Lilijana Čop, Lekarna Ljubljana, strokovni vodja.)</stage> Hvala za besedo gospodu
               predsedniku in gospodu ministru.</p>
               <p>Kar bi rada povedala v zvezi z navedbo dr. Obreze, je to, da tudi v Lekarni
               Ljubljana, tako kot v vseh ostalih lekarnah, nudimo neodvisen strokovni nasvet, in
               meni se zdi to bistvena zadeva. Hvala.</p>
            </sp>
            <sp xml:id="SDT5-OZZ-Nujna-010-2010-02-17.sp31">

               <speaker>PREDSEDNIK LJUBO GERMIČ:</speaker>

               <p>Hvala lepa. Želi še kdo od vabljenih besedo? Se lahko predstavite, prosim. Gospod
               Makuc.</p>
            </sp>
            <sp xml:id="SDT5-OZZ-Nujna-010-2010-02-17.sp32">

               <speaker>GREGOR MAKUC:</speaker>

               <p><stage>(Gregor Makuc, Združenje originalne farmacevtske industrije v Sloveniji.)</stage> Gospod
               predsednik, hvala lepa za besedo.  Slišali smo veliko mnenj in opozoril. Kot predstavnik
               farmacevtske industrije originalne, proizvajam<stage>(?)</stage>, skratka, mi smo, naši člani
               proizvajalci originalnih inovativnih zdravil, lahko izrazim zaskrbljenost nad tem,
               kar se dogaja danes v tem današnjem prostoru. In sicer zaskrbljenost se nanaša na
               etično, na strokovno, na zakonodajno sporno delovanje zavoda Lekarne Ljubljana.
               Izpostavil bi tri področja, enakoločna<stage>(?)</stage> se bodo ponovila, ampak se mi zdi kljub
               temu pomembno, da točno vemo, o čem danes tukaj govorimo. Prvič, jabolka zvestobe, ki
               se podeljujejo za zdravila na recept. Pri tem prihaja do očitnega oškodovanja javnih
               sredstev, ker kot veste plačnik zdravil na recept je zavod za zdravstveno
               zavarovanje, te popuste, jabolčka se pa pripisujejo neki tretji osebi, ki ta zdravila
               prevzame.</p>
               <p>Drugič, absolutno sporen je prevladujoč položaj zavoda Lekarne Ljubljana v
               ljubljanski regiji. Pred kratkim smo slišali njihov tržni delež in zakon o omejevanju
               preprečevanja konkurence jasno govori, da morajo vsi tisti, ki presegajo 40% tržni
               delež spoštovati določena pravila, ki dopuščajo, da na trgu deluje nemoteno naprej
               prosta konkurenca. In delovanje Lekarne Ljubljana je očitno sporno na področju raznih
               preferenčnih pogodb, pogojevanja cen, zdravil na tržišču in podobno. Sporno se nam
               zdi, da se lahko te kršitve dogajajo relativno dolgo na tržišču, med tem, ko so
               recimo naši člani, ponavljam, originalna farmacevtska podjetja, zavezana strogim
               standardom, konstantnemu nadzoru z enim samim namenom, da so proizvodi zdravila, ki
               so na tržišču učinkovito preverjanja in da je njihova varna uporaba jasno dokazana,
               zato upam in s tega mesta pozivam, da se dejansko v tej državi nekaj na tem področju
               spremeni in da bo odgovornost ustreznih institucij in posameznikov popolnoma jasna.
               Pridružil bi se kolegom iz stroke, ki so opozorili na to, da je treba v Sloveniji
               nujno povrniti zaupanje v sistem farmacevta v lekarni, v zdravila in konec koncev v
               sam zdravstveni sistem. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp33">

               <speaker>PREDSEDNIK LJUBO GERMIČ:</speaker>

               <p>Hvala lepa. Glede na to, da ste bili imenovani oziroma nekako<gap n="..."/></p>
            </sp>
            <sp xml:id="SDT5-OZZ-Nujna-010-2010-02-17.sp34">

               <speaker>JANI MODERENDORFER:</speaker>

               <p>Glede na to, da sem tudi predsednik Sveta zavoda Lekarne Ljubljana in glede na to, da
               sem zelo dobro seznanjen z vsemi finančnimi podatki in poslovanjem Lekarne Ljubljane
               sem danes neverjetno presenečen, kako nekateri ekonomisti ugotavljajo 17% donos.</p>
               <p>Ampak, me nič ne moti, če to ugotavljajo, zaradi tega, ker tudi en teden, oziroma 14
               dni nazaj na televiziji so celo ugotovili 32% donos in nas primerjali z Mercatorjem
               in podobnimi stvarmi, po donosu seveda. Tako, da bi jaz res prosil, da kadar se daje
               izjave, se daje izjave, ki so relevantne in z veseljem povabim v Lekarne Ljubljana
               vse eminentne strokovnjake, da pregledajo poslovanje, če želijo, ker v končni fazi
               gre za javni zavod in sploh ne vidim nobenega razloga. Tisto, kar je pa za mene zelo
               pomembno, pa je seveda, ker je bilo tudi omenjeno in se tiče ustanovitelja
               podeljevanja koncesij. Jaz zdaj več počasi ne razumem, ampak v tej državi bo enkrat
               treba definirati, kaj je podeljevanje koncesij. In tukaj pozivam tudi zakonodajalca
               oziroma predlagatelja, da bo te stvari jasno razčistil. Če je podeljevanje koncesij
               preprečevanje monopola na storitvah, ki so javne in bi morale biti vse enako
               strokovno izvedene. Potem nas je pamet zapustila do konca. Jaz več tega ne razumem.
               Mestna občina Ljubljana ni podelila niti ene lekarniške koncesije v tem mandatu. Je
               pa res, da se je takrat, ko so podeljevale koncesije, so se podeljevale verjetno ne
               iz zelo jasno zastavljenih ciljev, katere tisti, ki jih danes imajo, si seveda
               predstavljajo popolnoma drugače. Sam se seveda zavzemam in tudi razumem podeljevanje
               koncesije tako, da seveda ustanovitelj podeli koncesijo takrat, ko ne zmore več sam
               zagotavljati same mreže kot take in zato podeli koncesijo. Jaz danes zagotavljam, da
               Lekarna Ljubljana je sposobna zagotoviti kompletno mrežo v Ljubljani.  In to opozarjam vas vse skupaj,
               jaz ne želim poslušati nekih dejstev o tem, da bomo ustvarjali neko konkurenco,
               kakšno konkurenco, o čem? Poleg tega je pa tukaj še, bom rekel tisto, kar je za
               ustanovitelja pomembno, kadar se dokaže nezakonitost in če je nezakonitost pri
               poslovanju samem kot takem, potem je treba to nemudoma popraviti in kaznovati
               tistega, ki ne spoštuje zakona. To je jasno. Samo, dokler tega ni, govorimo vse
               skupaj malo bolj na pamet. Jaz s tega vidika samo pozivam, da dajmo operirati s
               točnimi podatki, nič drugega. Ker drugače zavajamo vse skupaj. Nas, vas, vse skupaj.
               Hvala.</p>
            </sp>
            <sp xml:id="SDT5-OZZ-Nujna-010-2010-02-17.sp35">

               <speaker>PREDSEDNIK LJUBO GERMIČ:</speaker>

               <p>Hvala lepa. Tukaj izrečena beseda, seveda se pričakuje, da nosi tudi za seboj
               določeno odgovornost, nismo pa mi tukaj, da bomo zdaj preverjali izrečeno, razen v
               diskusiji, naj argument bo soočen s protiargumentom in seveda tudi namen te diskusije
               danes tukaj je, da se pride do čim bolj realne diskusije o tem, kaj se dogaja. Zdaj,
               jaz bom še med gosti dal besedo tistim, ki še niso govorili, nato bom pa dal besedo
               poslankam in poslancem, zato, da<gap n="..."/> Po tistem pa bomo odprli diskusijo v navkrižnem
               ognju, če tako lahko rečem. Ampak pošteno je, da vsi imate priložnost, da enkrat
               govorimo in potem vodimo diskusijo. Gospod še, potem pa dobijo besedo poslanke in
               poslanci. Prosim.</p>
            </sp>
            <sp xml:id="SDT5-OZZ-Nujna-010-2010-02-17.sp36">

               <speaker>DUŠAN HROBAT(?):</speaker>

               <p>Jaz sem Dušan Hrobat, zasebni lekarnar iz Ljubljane. Moram povedati, da vsi ti
               dogodki, ki se zadnje leto dogajajo v mestu Ljubljana pač mečejo eno zelo čudno luč
               na vse lekarne, ki so v Ljubljani, zato se ne morem strinjati z gospo iz Lekarne
               Ljubljana, ki je rekla, da vsi farmacevti delamo enako. To ni res. Farmacevti delamo
               različno, predvsem v zasebnem sektorju se borimo za naše ljudi in jim poskušamo
               pomagati. Druga stvar, ki je pa še bolj zaskrbljujoča je pa ta, da v celem letu,
               odkar se je začela kartica zvestobe, pa jabolčka, pa tako naprej, pa nelojalna
               konkurenca, pa danes imajo 82% delež, naslednje leto bi želeli imeti 100% delež pri
               prodaji zdravil v mestu Ljubljana, je pa to, da vse inštitucije, ki nadzirajo delo v
               zdravstvu so v tem primeru odpovedale, ker katerokoli inštitucijo smo opozorili na
               nepravilnosti, ki se v Lekarni Ljubljana dogajajo se je proglasila za nepristojno
               oziroma v dveh mesecih <gap n="..."/><stage>/Nerazumljivo./</stage><gap n="..."/> odgovorila in je dala potem višji nivo.
               In tukaj zelo javno pozivam ministra za zdravstvo. Glede na to, da sem kar obsežno
               raziskavo naredil, katera inštitucija v Sloveniji je odgovorna za delo za nadzor nad
               delom občin oziroma samega sistema zdravstvenega varstva in moram ugotoviti ali tekom
               tega leta sem ugotovil, da so se več ali manj vsi proglasili za nepristojne, da je
               naša zakonodaja popolnoma neurejena, tako da moram reči, da nihče ni hotel reagirati,
               in očitno tukaj kaže na eno veliko povezavo, ki se kaže v trojčku, to se pravi
               ministrstvo, minister, Lekarna Ljubljana, pa mestna občina Ljubljana. Dejansko
               zadnjič, ko je bila tiskovna konferenca, se je je tudi minister udeležil in njegov
               edini komentar na nezakonitosti, ki so se dogajale pri prodaji zdravil je bil ta,
               bomo pač spremenili pravilnik o galenskih izdelkih, kar je popolnoma napačno. Jaz bi
               od ministra takrat pričakoval, da bo rekel, da bo ministrstvo vse naredilo, kar je v
               njihovi moči, da bo zavarovalo zdravje ljudi. Zgodilo se je točno drugače.  Kolikor zdaj slišim podžupana,
               kako govori, bo pa v skladu z novim zakonom o zdravstvenem varstvu, ki se pripravlja,
               so pa dejansko notri členi, ki bodo privatno zdravstveno dejavnost v mestu Ljubljana
               dejansko odpravili. In tukaj je pa ta tretja stvar, ki me zelo skrbi, kako bomo to
               zgodbo peljali do konca. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp37">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod minister, bili ste izzvani. Imate repliko.</p>
            </sp>
            <sp xml:id="SDT5-OZZ-Nujna-010-2010-02-17.sp38">

               <speaker>BORUT MIKLAVČIČ:</speaker>

               <p>Ne bom vsebinsko odgovarjal, ampak to so čista natolcevanja, čista natolcevanja, ki
               jih zavračam, kakšno povezavo ima minister z mestno občino Ljubljana, pa z Lekarno
               Ljubljana. Nehajte natolcevati. Ne bom odgovarjal na take stvari, to so žalitve.
               Hvala.</p>
            </sp>
            <sp xml:id="SDT5-OZZ-Nujna-010-2010-02-17.sp39">

               <speaker>PREDSEDNIK LJUBO GERMIČ:</speaker>

               <p>Besedo dajem. Gospa še vi, potem pa zadnji, potem dobijo besedo poslanke in
               poslanci.</p>
            </sp>
            <sp xml:id="SDT5-OZZ-Nujna-010-2010-02-17.sp40">

               <speaker>ROMANA RAKOVEC:</speaker>

               <p>Sem Romana Rakovec, predsednica sekcije javnih lekarniških zavodov, pri lekarniški
               zbornici Slovenije. Jaz bi mogoče samo poudarila, da tudi naša sekcija se strinja z
               vsemi stališči, ki jih je že prej kolegica povedala. Mi pa pravzaprav, moram
               protestirati nekako nad tem, da bi se vse lekarniške javne zavode zmetalo enostavno v
               isti koš. Namreč, naša sekcija obsega 24 lekarniških javnih zavodov, kolikor je, po
               celi Sloveniji. Največji med njimi je seveda lekarna Ljubljana. Moram poudariti, da
               javni lekarniški zavodi po posameznih regijah predvsem pokrivamo ogromno, tudi sicer
               ekonomsko nezanimivih in nerentabilnih lokacij, imamo lekarne postavljene v odročnih
               krajih, konkretno, če lahko rečem, jaz sem tudi direktorica gorenjskih lekarn, na
               Gorenjskem imamo 22 lekarniških enot, od tega jih 11 posluje negativno, zato ker so
               na takih mestih, ki ekonomsko niti slučajno niso zanimiva, kot so na primer Kropa,
               Žirovnica, Preddvor in tako naprej. Ne glede na to, da ekonomsko njihov stoj verjetno
               ni upravičen, mi čisto nekako enakovredno prispevamo in financiramo razvoj lekarniške
               dejavnosti tudi v teh krajih. Mi smo ravno v letu 2009 140 tisoč evrov namenili
               adaptaciji lekarniške oziroma celotne zdravstvene postaje v Kropi. Mislim, da te
               očitki, bi nas zmetali v isti koš, s tem se ne morem strinjati. Hvala.</p>
            </sp>
            <sp xml:id="SDT5-OZZ-Nujna-010-2010-02-17.sp41">

               <speaker>PREDSEDNIK LJUBO GERMIČ:</speaker>

               <p>Hvala lepa. Prvi od poslancev se je prijavil kolega Grill.</p>
            </sp>
            <sp xml:id="SDT5-OZZ-Nujna-010-2010-02-17.sp42">

               <speaker>IVAN GRILL:</speaker>

               <p>Še enkrat, hvala lepa za besedo. Jaz sem resnično vesel, da so v bistvu vsi
               sogovorniki, ki predstavljajo to stroko potrdili, da je v slovenskem prostoru
               področje zagotavljanja zdravil zaskrbljujoče, neurejeno, podvrženo številnim zlorabam
               in ne nazadnje tudi kršenju zakonodaje. Jaz sem seveda vesel, da je gospod minister
               tukaj uvodoma izjavil, da so prehiteli Državni zbor z nekimi predlogi. Jaz sem vesel,
               da je bila ta reakcija oziroma ta odziv tako hiter. Upam pa, ker teh zakonov, teh
               predlogov še nisem uspel sam pregledati, da bodo rešitve vodile v smer, da se bo
               preprečila zloraba, ne pa, da se bo to, kar se zdaj zlorablja uzakonilo. Upam, da sem
               dovolj jasen, da se ne bi v zakonu napisalo, da to, kar počnejo ljubljanske lekarne,
               da je to seveda sedaj zakonito. Upam, da v tej smeri ne bodo te rešitve.  Bi pa tukaj zdaj povprašal
               gospoda podžupana, ali je res, da v svetu zavoda lekarn ni nobenega izmed članov od
               farmacevtske stroke, farmacevta, ali so to res pravniki<gap n="..."/><stage>/nerazumljivo./</stage><gap n=".."/>, kajti,
               če ta podatek drži mislim, da je strokovna razprava tega sveta velikokrat lahko
               vprašljiva, kajti lekarne se ukvarjajo ali pa se morajo ukvarjati bistveno več kot
               samo z ekonomijo. Potem bi tudi verjel gospodu iz ljubljanskih lekarn, ko je izjavil,
               da je glavni interes Lekarne Ljubljana dobro delo, zagotavljati uporabnikom čim
               cenejša zdravila, čim več svetovanja. To bi bilo verodostojno, če bi 19 milijonov
               evrov, ki ste jih nakazali Mestni občini Ljubljana, uporabili pri zniževanj zdravil,
               ki jih tržite ali pa da bi se ta sredstva prelila v zdravstveno zavarovalnico, kajti
               tudi Računsko sodišče ugotavlja, da lekarne Ljubljana, ki so presežek sredstev v
               višini najmanj 2 milijona 200 evrov, ki je nastal pri opravljanju javne službe, ki se
               financira tudi s sredstvi zdravstvene zavarovalnice, se prilivajo s področja
               lekarniške dejavnosti v občinski proračun, pomeni, da se javna sredstva v bistvu
               uporabljajo za tisto kar ni osnovni namen. Mislim, da je gospod Živkovič zelo dobro
               pojasnil številne anomalije, odprl dileme, ki so, ki jih je potrebno rešiti,
               postaviti vse igralce, ki zagotavljajo lekarniško dejavnost v enakovreden položaj v
               cilju, da bodo resnično farmacevti služili tistemu namenu, da bodo svetovali vsakemu
               pacientu, vsakemu porabniku zdravil katera zdravila so za njega koristna, katera mu
               lahko v bistvu škodijo in predvsem, da mu svetujejo, da se na drug način lahko skuša
               lotiti zdravljenja sebe. Kot primer, nekoga, ki boli glava mu je verjetno najlažje
               ponuditi dve škatlici aspirinov, ampak velikokrat lahko pomaga, da se svetuje, da se
               odpravi na en sprehod po svežem zraku. In Lekarna Ljubljana očitno s takšno metodo s
               tako agresivno prodajo kot je dela v nasprotju s takšnimi cilji.</p>
               <p>In še eno vprašanje gospodu podžupanu. Danes je bilo tukaj evidentno ugotovljeno, da
               je Lekarna Ljubljana delovala ali mogoče še deluje v nasprotju z zakonodajo, za kar
               je odgovoren direktor. In me zanima ali boste v skladu z Zakonom o zavodih, ki v
               svojem členu jasno napiše, zelo jasno piše, da je pristojni organ dolžan razrešiti
               direktorja, če s svojim nevestnim ali nepravilnim delom povzroči zavodu večjo škodo
               ali če zanemarja ali malomarno opravlja svoje dolžnosti, tako da nastajajo, ali bi
               lahko nastale hujše motnje pri upravljanju dejavnosti zavoda? Mislim, da tudi glede
               na izkušnje sodišča obstajajo tukaj tehtni razlogi, da bi zavod tudi tako postopal.
               Tako, da jaz sam upam, da bodo rešitve, ki jih bo ministrstvo pripravilo skupaj z
               agencijo prispevalo k temu, da se to področje uredi, da bodo naši pacienti dobili
               zaupanje v naše farmacevte, ki so v veliki večini, vsaj kolikor jih jaz poznam,
               predani svojemu delu, ki ljubijo svoj poklic, ki želijo pacientom pomagati in ne
               želijo biti samo trgovci, da bodo prodajali v cilju doseganja dobička. In ob tem še
                  ena sugestija gospodu
               ministru. Očitno je oglaševanje zdravil ali pa tudi vseh teh pripravkov, pripomočkov,
               ki ne nazadnje v neprimerni uporabi škodujejo pacientom, bi bilo potrebno oglaševanje
               omejiti ali celo, no, prepovedati je verjetno težko, ampak zelo restriktivno
               dovoljevati. Ali se tega ministrstvo zaveda in bo to v svoje rešitve tudi skušalo
               vgraditi? Pa tudi še ena sugestija. Vi ste sicer minister za zdravje, vendar kot član
               Vlade ste soodgovoren, da kot vlada nadzorujete poslovanje ali pa način poslovanja
               vseh takšnih zavodov, ki so povezani z vašo dejavnostjo, da se ne krši tudi ostala
               zakonodaja od Zakona o javnih financah, od Zakona o javnih naročilih, kajti več kot
               očitno je, to je v članku o mariborskih lekarnah, o ljubljanskih lekarnah, da se ta
               zakonodaja krši in bi seveda če ne drug, vsaj Vlada morala na to reagirati, če ne
               drugače, da pozove pristojne institucije, da se odzovejo na to. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp43">

               <speaker>PREDSEDNIK LJUBO GERMIČ:</speaker>

               <p>Hvala lepa, kolega Grill. Gospa Rihter.</p>
            </sp>
            <sp xml:id="SDT5-OZZ-Nujna-010-2010-02-17.sp44">

               <speaker>MAG. ANDREJA RIHTER:</speaker>

               <p>Hvala lepa za besedo, predsednik. Zanimivo je, uro in pol smo poslušali, pa verjetno
               vas bom še poslušali tako v številčni zasedbi in moja naloga je tukaj resnično ne
               prisluhnem. Z lahkoto podprem sklepe, ki so predlagani s strani kolega Grilla, še
               posebej zaradi tega, ker ste me že nekateri prepričali, da so bili prej koraki v
               smeri reševanja le-teh že bili storjeni. Ampak, tisto kar bi vam pa rada povedala je
               pa, kar me pa skrbi, konec koncev smo tukaj poslanci tisti, ki odgovarjamo,
               sprejemamo odločitve in smo odgovorni predvsem mi Slovenci. Gospa iz lekarniške
               zbornice prav ste povedala, tisto kar mene najbolj kot poslanko skrbi in kot
               uporabnico, imam srečo, da sem iz Celja in da sem uporabnik celjskih lekarn, kjer ni
               bilo še nič, ne nazadnje, vsaj videnega ali prebranega v časopisju, pa glede na to,
               da smo zdaj obravnavali ravnokar na mestnem svetu pred časom poročilo, bomo videli
               kaj se bo v nadaljevanju še zgodilo, zaupanje. Sem šla in sem v prejšnjem tednu
               preverila kako je s tem zaupanjem ravno v poslovalnicah v Celju, 145 je zaposlenih v
               celjskih lekarnah, v 19-ih lekarnah in izpostavah, kolega se smeji, ker je v
               Šentjurju prav tako zelo, zelo dobra lekarna, ki tudi deluje, ampak v vseh teh
               knjigah je zaupanje v celo celjskih lekarn vseh zaposlenih in v delo, ko ljudje
               potrebujejo nasvet tudi posebej ob teh časih, ko razsaja gripa ali še kaj drugega in
               to zaupanje seda je skaljeno in to me pa zelo skrbi. Ni skaljeno je v zadnjem času
               zaupanje v zdravstvo v celoti. In tukaj ste, gospa predsednica zbornice zdravniške,
               nam povedala zelo lepe besede kako vas tudi to skrbi, pa me zanima kako boste
               konkretno v reševanju tega problema aktivna in ne nazadnje tudi lekarniška zbornica,
               ko bo verjetno pripraviti skupaj strokovne podlage, spremembe zakonodaje, o čemer
               govorimo, ne pa, da ne boste sodelovali, ker to vaša stvar ni, ker se ne strinjate.
               Jaz pričakujem od stroke danes, ko ste na nazadnje svoje tudi povedali, da ko bomo
               poslanci morali odpreti očitno zakonodajo, da boste sodelovali ne da boste cepetali,
               pa bi rekli takrat pa to vaša stvar ni. Tega si ne predstavljam kot poslanka in tudi
               tako si ne predstavljam reševanja stvari. In tisto resnično zaupanje, nezaupanje, o
               tem kako boste v Ljubljani rešili vaš problem, ker je vaš problem, se boste odločili
               ustanovitelji in Mestna občina Ljubljana v sodelovanju z vso zakonodajo, z vsemi
               pravili igre. Jaz sem delala 20 let v javnem zavodu, pa kolikor mi je poznano je zelo
               težko, če zakon pravi, da se lahko sredstva uporabijo, se pravi sredstva, ki gredo iz
               prihodka javne službe in sredstva, ki gredo iz prihodkov dobička, samo v stimulacijo, se pravi, po
               določenem procentu zaposlenih in v razširitev vsebine dela, še kam drugam, verjetno
               boste me težko prepričali, ampak to je stvar nadzornih organov, vseh komisij, ki bodo
               to odločale in o tem vam popolnoma zaupam v mestu Ljubljana, vašemu vodenju in
               karkoli boste ugotovili narobe, boste to verjetno, jaz sem sigurna, tudi storili,
               zaradi ljudi in zaradi zaupanja in do vseh teh prihodkov vseh številk, ki se tukaj
               tudi vrtijo. Za mene so nekatere številke, kar zastrašujoče, ki se ne nazadnje
               stekajo. Zelo strinjam, govorimo o zakonu o zdravstveni dejavnosti in govorimo o
               mreži javne dejavnosti in govorimo tudi o lekarniški mreži in mi govorimo o mreži
               javne dejavnosti, ne govorimo več o koncesionarjih, ker so ne nazadnje tudi ti
               posamezniki, ki opravljajo javno storitev. In tako je tudi z zasebniki, tudi na
               področju lekarništva, naj bi bilo. Očitno prihaja do nekih razhajanj. In tisto, kar
               sem šla še pregledati in me tudi skrbi in bom tudi sledila naprej je, da sem si
               prebirala ustanovitvene akte in ne nazadnje poslanstva, kajti javni zavodi delujemo
               po poslanstvu in iz tistega poslanstva izhaja ne nazadnje tudi aktivnost in poročila.
               Tukaj me pa malce zmoti, gospod podžupan, lekarna Ljubljana, ker sem posebej to
               primerjala z lekarnami v Celju. In, ko govorite o dolgoročnih ciljih in ko govorite o
               poslanstvu, mi ne gre ravno skupaj. Ko govorimo o poslanstvu je zagotavljanje
               nemoteno preskrbe z zdravili, temveč tudi svetovanju o pravilni, varni uporabi
               zdravil, saj je to nujno potrebno za sestavni del zdravljena. Ampak, ko govorite pa o
               dolgoročnih ciljih in poslovanju, imate pa na prvem mestu zapisano povečanje obsega
               dejavnosti, tako javne službe kot trga. To pa za mene ni več enako. Ob tem, da je
               vaše delo usmerjeno ravno v dajanje znanja, napotkov, ljudem uporabnikom, bi si
               predstavljala, da prav tako lekarniška zbornica s farmacevti, zdravniki sodelujete
               ali bodo sodelovali. Kajti tisto, kar se tam porabi, številke, ki ste jih tudi
               povedala, bi pričakovala, da mora nekdo odreagirati, odreagirati morajo ne nazadnje
               strokovna služba, zdravniki in lekarniška in farmacevti so tisti, ki dajejo neke
               povratne informacije. To bi v dobri državi z dobrim namenom posebej v tej krizi, ki
               smo, bi pričakovala, da sodelujemo, če nismo do sedaj, jaz upam, da bomo v
               prihodnje.</p>
               <p>To je tisto, kar vas bom poslušala, ne nazadnje tudi naprej in verjetno kot poslanka
               morala odreagirati in ne nazadnje opozoriti predlagatelja Ministrstvo za zdravje, ko
               bo odpiralo novo zakonodajo. Lahko pa rečem, da je potrebno, da politika odreagira
               <gap n="..."/><stage>/Nerazumljivo./</stage><gap n="..."/> nepravilnosti in da se danes tukaj v tej dvorani, zaradi
               politike dobivamo, me pa skrbi in moram reči, da tisti, ki nas gledajo in verjetno
               nas kdo od tistega 0,1% ljudi, ki gleda 3. program televizije Slovenije, verjetno
               ljudje, ki so zaskrbljeni. Ali bodo v slovenskih lekarnah ne glede na to dobili pravo
               zdravilo, predvsem pa, kako bo farmacevt, kot strokovnjak in tudi ostale osebe k njim
               pristopilo z resnico v rokah ali pa s temi zadevami, ki jih je kolega Grill tudi
               povedal. Jaz upam, da gre tudi malce bolj za politično, se opravičujem, popularnost
               in da do tega ne bo prihajalo ali da čisto temu ni tako. Želim si in upam in
               pozitivno gledam v smer razvoja te naše zgodbe, v katero smo zašli. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp45">

               <speaker>PREDSEDNIK LJUBO GERMIČ:</speaker>

               <p>Hvala lepa podpredsednica odbora. Besedo dajem dr. Črnak Meglič. 
               </p>
            </sp>
            <sp xml:id="SDT5-OZZ-Nujna-010-2010-02-17.sp46">

               <speaker>DR. ANDREJA ČRNAK MEGLIČ:</speaker>

               <p>Gospod predsednik, najlepša hvala. Ni prvič, da govorimo o lekarniški dejavnosti.
               Praktično v kratkem času drugič. Osnovno sporočilo razprave je natančno isto.</p>
               <p>Kaj je osnovno poslanstvo lekarniške dejavnosti? Če je to javna zdravstvena
               dejavnost, ki strmi h koristni <gap n="..."/><stage>/Nerazumljivo./</stage><gap n="..."/> javnega zdravstvene interesa,
               potem se moramo spraševati o tem, kaj povečevanje deleža tržne dejavnosti v tem
               sklopu pomeni. Ali to pomeni popolno spreobračanje osnovnega poslanstva javne
               lekarniške dejavnosti? Za mene je odgovoren jasen. In to je bilo sporočilo prejšnje
               in današnje razprave. Se pravi, vrniti se k temu, kar je osnovno poslanstvo te
               dejavnosti. Nimam problema s sklepi, točno, podpiram jih. Še bolj me veseli to, da je
               vse storjeno za to, da se ti sklepi uresničujejo. Toda, če v gradivu, ki ga mestna
               občina Ljubljana pošlje za razpravo piše, da je eden izmed osnovnih dolgoročnih
               ciljev povečanje tržnega dela v vseh dejavnostih Lekarne Ljubljana in da piše, da je
               dosežen finančni rezultat, dokazuje, da je kakovost storitev visoka, organizacija
               zavoda racionalna, poslovanje zavoda pa uspešno in učinkovito, potem se sprašujem,
               kaj je s tem poročilom oziroma tukaj je nekaj narobe s percepcijo zadeve. Ne moremo
               reči, da se je ta stvar ohranila, zaradi mene je stvar ustanovitelja, kako boste
               ravnali z vodstvom tega zavoda ali ga boste še naprej podpirali ali ne. Ampak dejstvo
               je, da v osnovnih poslanstvih imate napisane, da se bo s to dejavnostjo nadaljevalo.
               Zdaj smo rešili nek problem, pogasili nek požar, jutri boste našli neke nove
               dejavnosti, s pomočjo kateri boste povečevali tržni delež. Ali je to namen, kaj se
               dogaja?</p>
               <p>Sama sem bila načelnica oddelka za zdravstvo in socialno varstvo in jaz se nisem
               strinjala z rešitvijo, ki jo danes podpira mestna občina Ljubljana, da se oblikuje
               poseben sklad. Sama sem zagovarjal dejavnost, v kateri se eventualni presežki
               prihodkov nad odhodki namenjajo za osnovno dejavnost, zaradi katere je javni zavod
               ustanovljen. Lahko se pomaga tudi drugim dejavnostim, ki so v sklopu tega, potrebne,
               recimo sofinanciranje dejavnosti ambulante za osebe brez zdravstvenega zavarovanja z
               lekarniškimi izdelki, moram pa reči, da za mene rešitev, ki jo je mestna občina
               Ljubljana sprejela, ni sprejemljiva. In predvsem zato, ker je vse naravnano v to, da
               se bo podobno ravnanje nadaljevalo.</p>
               <p>Moram pa reči nekaj drugega, da vendarle pa podpiram javne zdravstvene zavode in pa
               njihovo bom rekla razvejanost v toliko, ker je pomembno, tudi ekonomija obsega je
               zelo pomembna. To se pravi, da dejansko lahko s široko razvejano mrežo preskrbljujete
               tudi tista območja, kjer zadeve niso rentabilne in recimo poskusi nekaterih, tudi
               lekarn Ljubljana, v času, ko sem bila jaz načelnica, da bi ukinili določene oddelke,
               so bili v osnovi zavrti, jaz tega nisem pustila, ravno v sled tega, ker pač na
               določenih področjih ustvarjajo toliko viška, da zaradi dostopnosti morajo
               zagotavljati dejavnost in jo res zagotavljajo. In še drugo, govorimo o sami preskrbi
               z zdravili, ki je v javnih zdravstvenih zavodih zelo dobra, tako da bi jaz rekla, da
               pravzaprav razmerje med javnim in zasebnim, ki se je ustvarilo tudi v Ljubljani, za
               mene ni nič sporno in to bi jaz podpirala še naprej. Druge so pa te stvari, o kateri
               je gospod Živkovič govoril, ker gre za neenakopravno obravnavanje posameznih
               subjektov, kar pa mislim, da bi morali z zakonodajo rešiti. Ampak, za mene je vseeno
               ali je to javni zavod ali je to zasebnik s koncesijo. Za mene je pomembno, da so vsi
               sestavni del javne zdravstvene dejavnosti. In, če bomo tako razmišljali in stvari
               tako reševali tudi v zakonu o lekarniški dejavnosti, potem imamo možnost, da bomo
               prišli naprej. Sicer pa se bomo večno vrteli v tem krogu okoli komercializacije, pa
               deleža, kar bo ne nazadnje zelo pomemben del razprave tudi o celotni zdravstveni
               zakonodaji. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp47">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo dajem gospe Julijani Bizjak Mlakar. 
               </p>
            </sp>
            <sp xml:id="SDT5-OZZ-Nujna-010-2010-02-17.sp48">

               <speaker>MAG. JULIJANA BIZJAK MLAKAR:</speaker>

               <p>Hvala lepa za besedo. Mene motijo tudi nezakonitosti, ki se dogajajo. Ker eden izmed
               razpravljavcev je rekel, da ga to ne moti.</p>
               <p>Mislim, da je to zelo pomembno, kakšen je odnos družbe do nezakonitih pojavov, ali
               smo pravna država ali nismo pravna država in na področju zdravstva je teh
               nekaznovanih nezakonitosti preveč. Tukaj smo na področju lekarništva, se omenja
               kršitev 8. člena Zakona o zdravilih in 117. člena Zakona o zdravilih. Vemo, iz teh
               materialov smo pač ugotovili, da je vmes prišlo že tudi do nadzora nad nekaterimi
               enotami Lekarne Ljubljana. Predvidevam, da je to stalen način, tudi lekarniške
               zbornice, torej, da se ugotavlja, kaj je z lekarnami. Predvidevam, da so v teh
               poročilih o teh nadzorih, da so notri tudi te ugotovitve, ko gre za strokovno sporno
               ravnanje in zaradi tega me tudi zanima, kaj je pravzaprav z upravnim nadzorom
               ministrstva za zdravje ali je bilo, ali je prišlo do kakšnih upravnih nadzorov in
               kakšni ukrepi so v tem primeru bili izrečeni? Tukaj se ne moremo ustaviti na 200
               evrih za odgovorno osebo ali pa tudi na drugih dajatvah za odgovorno osebo, ampak se
               je potrebno vprašati, kaj je pravzaprav z odgovornostjo vodstva. Tukaj gre za vodstvo
               javnega zavoda. Nekdo, ki ravna, kot ugotavljate moralno in strokovno sporno,
               verjetno ne bi smel biti načelu takšne pomembne inštitucije za zdravstveno varnost
               ljudi, če prihaja do vseh teh zadev, ki smo jih danes slišali in sem zelo zaskrbljena
               nad tem, da je ogrožena, da je bila ogrožena in da je morda še ogrožena zdravstvena
               varnost ljudi.</p>
               <p>Naslednja stvar, o kateri ste spregovorili, so bili pa ti pritiski na agresivno
               trženje zdravil. Mene to ne čudi, ker namreč glede na samo zakonodajo, ki je javne
               zavode naredila neke vrste tržne institucije, ker namreč plače vodstva, plače
               zaposlenih so vezane na dobiček. Tudi ustanovitelj lahko črpa iz tega dobička. To so
               lastnosti profitnih inštitucij in normalno je, da se bodo tisti, ki upravljajo javni
               zavod in tisti, ki so lastniki, to se pravi ustanovitelji, da se bodo začeli obnašati
               tržno in na ta način pridemo v nasprotje s tistim, kar je osnovna funkcija javnega
               zavoda, kar je bilo mišljeno osnovna funkcija javnega zavoda. To se pravi, da bo
               javni zavod delal v dobro zdravja ljudi. In jaz sem zelo vesela te enotnosti stroke,
               ki se je danes tukaj pokazala, tako zdravniške, lekarniške zbornice, kot tudi ostalih
               strokovnjakov, ki ste tukaj prisotni. Skratka, ta usmeritev, o kateri smo se
               pogovarjali tudi pred kratkim, kar je že moja kolegica poslanca omenila, da mora biti
               lekarniški farmacevt strokovno neodvisen; to je prava usmeritev,  da mora komercializacija ven iz javnih
               zavodov, ker namreč na ta način škodimo zdravju ljudi in to tudi ni usmeritev
               Evropske unije. Poglejmo si Belo knjigo kaj pravi o komercializaciji. In jasno je, da
               tudi ta tretja usmeritev, ki ste jo vi izjemno dobro, torej vse tri usmeritve ste
               izjemno dobro našteli, da morajo biti lekarne v funkciji zadovoljevanja zdravstvenih
               potreb prebivalstva - to je tisto, kar bi se moralo odražati, vse to troje odraziti
               tudi v Zakonu o zdravstveni dejavnosti in na ta način, da tista javna sredstva, ki
               jih vlagamo v zdravstvo, da jih dejansko koristno in učinkovito uporabljamo. Mi
               nimamo pretiranega števila farmacevtov v Sloveniji, in da kader, ki ga imamo
               uporabljamo za to, da postanejo navadni trgovci, pa četudi zelo uspešni trgovci,
               četudi zelo uspešno tržijo tiste proizvode, ki so namenjeni kozmetiki ali čemu
               drugemu. Ta kader je treba koristno uporabiti, zato moramo ustvariti zakonodajo, ki
               bo podprla te usmeritve. In jaz upam, da se boste tudi vi še posebej vključili v to
               razpravo, ki bo javna razprava o Zakonu o zdravstveni dejavnosti, da bo ta usmeritev
               tudi zajeta v tem zakonu.</p>
               <p>Hvala.</p>
            </sp>
            <sp xml:id="SDT5-OZZ-Nujna-010-2010-02-17.sp49">

               <speaker>PREDSEDNIK LJUBO GERMIČ:</speaker>

               <p>Hvala lepa, gospa Mlakarjeva.</p>
               <p>Če mi je dovoljeno, naslednja prijavljena je gospa Cvetka Zalokar Oražem.</p>
               <p>Gospod minister me je prosil, ker odhaja na eno drugo obveznost, in gospa Kalanova,
               ki ravno tako odhaja, če mi je dovoljeno, da dam njima za zelo kratki intervenciji in
               dopolnila k tej razpravi. In ker odhajata, če nima nihče nič proti, lahko dam
               besedo?</p>
               <p>Lahko. Prosim, gospod minister.</p>
            </sp>
            <sp xml:id="SDT5-OZZ-Nujna-010-2010-02-17.sp50">

               <speaker>BORUT MIKLAVČIČ:</speaker>

               <p>Hvala lepa, predsednik.</p>
               <p>Državni sekretar bo tu, samo to sem rekel, da ne bi morda imeli nekega napačnega
               vtisa. Mi smo ugotovili kaj je bilo v Lekarnah Ljubljana narobe, in to smo
               sankcionirali in jaz sem vesel, da so bili ti ukrepi tudi takoj realizirani. Mi
               imamo, predsednik, v Sloveniji 304 lekarne. Od tega je 98 koncesionarjev in 206
               javnih poslovalnic. In nam lekarne dobro delujejo, mi ne moremo reči. Slovenske
               lekarne so po plačilu storitev med nižjimi v Evropi. Mi imamo razlike v lekarnah
               predvsem v tem, da tam kjer imamo velika urbana središča, gre lekarnam dobro, tam
               kjer so odročne lekarne, gre lekarnam zelo slabo. In to je bil primer Gorenjske, ki
               pa še ni najhujši. Če bi pogledali Prekmurje, je to huje in težje. Mi imamo v
               lekarnah strokovne ljudi. In v programih in dogovarjanjih za leti 2010 in 2011 bi mi
               želeli tudi narediti distinkcijo v nagrajevanju oziroma o plačilu storitev, kjer bo
               odročna lekarna imela nekaj več, da bo lažje preživela, bo pa vedno v tej verigi, od
               farmacevtske industrije pa tudi lekarne, vsak gledal da bo pokril svoje stroške in da
               bo nekaj ostalo. Naj bo to javna lekarna in naj bo to koncesionar. </p>
               <p>Hvala lepa, predsednik.</p>
            </sp>
            <sp xml:id="SDT5-OZZ-Nujna-010-2010-02-17.sp51">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>Gospa Živčec Kalan, Zdravniška zbornica Slovenije, prosim.</p>
            </sp>
            <sp xml:id="SDT5-OZZ-Nujna-010-2010-02-17.sp52">

               <speaker>GORDANA ŽIVČEC KALAN:</speaker>

               <p>Gospod predsednik, hvala za besedo.</p>
               <p>Tri stvari bi želela, kot priložnost, danes sporočiti.</p>
               <p>Prva, torej se strinjam z gospo z Javne agencije, dr. Koplerjevo, da je 200 evrov
               kazni edina metoda s katero ste imeli možnost sankcionirati nezakonito delo. Ampak,
               pri tem bi opozorila, da kaznovalna politika nikoli ni bila uspešna. In edini uspeh,
               ki ga lahko dobimo je preventivno delovanje, in preventivno delovanja lahko nudi
               stroka. Izkušnja Zdravniške zbornice je, da pri strokovnih nadzorih s svetovanjem
               odkrijemo stvari, ki nikoli niso povzročile nekega hudega zdravstvenega neugodnega
               izida zdravljenja, ampak smo vendarle s preventivnim delovanjem zagotovili izboljšavo
               v sistemu. V vašem poročilu ste lepo pokazali, da tudi Lekarniška zbornica opravlja
               to dejavnost.  In verjetno je
               tukaj priložnost, da stroka pomaga tudi agenciji in tudi ministrstvu, da preprečuje
               tudi na področju galenskih pripravkov sporočati, kaj se v sistemu dogaja.</p>
               <p>Drugo, če dovolite, vprašanje je bilo ali je še direktor oziroma v svetu zavoda ali
               je farmacevt. Gospod poslanec, če dovolite, svet zavoda, mislim, da je gospod
               direktor Jaklič edini nefarmacevt kot direktor lekarne. V svetih zavoda pa opažamo,
               tudi na področju zdravstvene dejavnosti, da je v bolnišničnih okoljih vse več svetov
               zavodov, ki nima nobenega zdravnika. Torej, dejavnosti se spreminjajo, četudi so to
               javna zdravstvena služba brez strokovnjakov. In ravno to, gospa poslanka Rihter je
               erozija zaupanja, ki je prisotna v zdravstvenem prostoru. Torej, žalosti nas da
               aktualna politika nima posluha za stroko. In tako, kot je gospa poslanka Mlakarjeva
               ljubeznivo ugotovila, da je stroka tukaj enotna, to ni težko. Stroka je vedno enotna,
               ker se drži enakih strokovnih kriterijev in ni odvisna od dnevne situacije. In
               erozije zaupanja, ki smo je deležni vsi v zdravstvenem sistemu, bomo lahko le s
               skupnim partnerskim delovanjem izboljšali, tudi političnem, tudi z vašo
               možnostjo.</p>
               <p>Če dovolite. Mislim, da to je treba danes preseči in danes je stroka dokazala, da
               želi dobro za zdravstveni sistem in aktivno sodelujemo pri pripravi, tudi zdravstvene
               zakonodaje, celo v neposrednem, minulem času smo zelo aktivno sodelovali pri tem. Na
               žalost ugotavljamo, da predlog, ki ga imate pred seboj teh naših predlogov, niti
               sugestij v nobenem delu ni upošteval, oziroma nismo bili dovolj slišani. In tukaj
               resnično apeliram na vse vas poslance, ki ste torej bolj usmerjeni, oziroma dajete
               večjo pozornost pri vašem poslanskem delu, organizaciji zdravstvenega sistema, da
               prisluhnete stroki, ker vam lahko pri vašem poslanskem delu tudi pomaga.</p>
               <p>Hvala lepa, gospod predsednik in sem končala.</p>
            </sp>
            <sp xml:id="SDT5-OZZ-Nujna-010-2010-02-17.sp53">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>Saj tudi današnji nabor vabljenih govori o tem.</p>
               <p>Besedo dajem gospe Cvetki Zalokar Oražem, prosim.</p>
            </sp>
            <sp xml:id="SDT5-OZZ-Nujna-010-2010-02-17.sp54">

               <speaker>CVETKA ZALOKAR ORAŽEM:</speaker>

               <p>Hvala lepa za besedo.</p>
               <p>Jaz se pridružujem mnenju tistih kolegov in kolegic, ki menimo, da je ta razprava
               danes zelo koristna, zelo zanimiva in kaže na marsikaj, seveda pa bom, tako bom
               rekla, že v moji znani maniri nekoliko provocirala.</p>
               <p>Prvo, kar bom rekla je, se mi zdi, da je popolnoma nesmiselno, da danes obravnavamo
               mestne lekarne oziroma ljubljansko situacijo. To je nekaj, kar se mi zdi, da bi lahko
               danes imeli mirno, in bom tudi dokazala, gor napisano tudi, da obravnavamo javni
               zavod mariborskih lekarn, celo bolj bi bili upravičeni, in vam bom dokazala zakaj.
               Tako, da tu govoriti, da je ta zadeva samo ekscesna v tem primeru - ni res. Ekscesna
               je na mnogih področjih, kar se tega tiče, tudi javnih zavodov, na področju
               lekarništva v Sloveniji. Ne nazadnje, več zdravil, če sem včeraj preveč prebrala, je
               bila večja kršitev v Mariboru in bom potem še naprej o nekaterih. Tako, da tu mislim,
               da je popolnoma, lahko služi samo kot primer, nikakor pa ne, da je to nekaj izjema,
               nek eksces in da se v Ljubljani dogaja nekaj posebnega. Ne, ni res, to se nam dogaja
               marsikje.</p>
               <p>Najprej v zvezi z vprašanje, mislim, da sta dva problema. Ena stvar je to, kjer
               dejansko ugotavljamo nezakonitost. To je vprašanje, da je bilo preko galenskih
               zdravil na police posredovano neregistrirano zdravilo. Jaz mislim, da je to nekaj,
               kar se nam je, najbrž zgleda, v Sloveniji zgodilo - ne vem, se na spomnim, da bi
               imeli tak primer. Mislim, da je to silno nevarna praksa.  Čeprav, moramo vedeti, da tu ne gre za neko zadevo
               kjer bi lahko bili takoj vsi zelo pametni in rekli samo nezakonito je. Mislim, da ste
               vi ugotovili, da so določene zadeve problematične, da tudi zakonodaja tu ni primerno
               urejena, pri razmejevanju kaj je galensko in kaj so zdravila, ki bi morala v
               postopke, ki so pri nas tudi silno zahtevni. Če sem prav prebrala, 210 dni traja neka
               registracije in še problemi in dopolnitve in tako naprej. Skratka, jaz bom rekla,
               eksces tega je vreden vse obsodbe. To, da si kdorkoli v Sloveniji dovoli, mislim, da
               moramo to jasno povedati, da to, da pride na polico lekarne neregistrirano zdravilo,
               to se meni zdi nezaslišano. Ampak, v tem primeru je res, da so najbrž tudi bili
               problemi, kjer na nek način lahko ugotavljamo, da je zadeve problematična. In če sem
               prav prebrala, v Mariboru imajo 98 takšnih primerov, kjer je problem način
               razlikovanja kdaj je nekaj galensko in kdaj ni galensko in tako naprej. Tako, da
               vedeti moramo, da tudi tukaj zadaj gre za interese, gre za denar, gre za farmacevtske
               firme, ki so ugotovile, da lahko takšno galensko zdravilo za njih pomeni izpad
               prihodka. Tako, da jaz ne bom zdaj naivno ugotavljala zdaj samo registracija,
               neregistracija, ampak gre tudi za širšo problematiko. Tako, da v tem smislu, to, da
               pride do tega primera je vredno vse obsodbe. Jaz mislim, da je prav, da se tudi
               odreagira, to je nezakonito in to moramo enostavno preprečiti, to se ne sme dogajati.
               In tisto, kar moramo mi na odboru ugotoviti je, ali je treba spremeniti zakonodajo.
               Če sem vas prav razumela, ste ugotovili - da! In to po hitrem postopku, ker takšnih
               primerov ne sme biti. Tega si enostavno nihče v Sloveniji ne sme dovoliti, jaz ne
               vem, če si v Evropi kdo upa to narediti. Meni so rekli, da je to nekaj nezaslišanega,
               nekateri, ki so mi o tem v zadnjih dneh posredovali informacije, da se kaj takšnega
               kjerkoli zgodi.</p>
               <p>Druga stvar pa je vprašanje, ki ga danes izpostavljamo, to pa je komercializacija. To
               pa je zadeva, ki ima silno veliko aspektov. Najprej bom rekla, spoštovani farmacevti,
               rekli ste da se je silno zmanjšalo zaupanje v zdravila, ampak ne zaradi Lekarne
               Ljubljana. Jaz mislim, da enostavno ljudje postajamo bolj ozaveščeni in vsi vemo kaj
               ja farmacevtska industrija. Industrija sem rekla. Industrija, ki ima največje
               dobičke, mogoče samo še orožarska je nekje blizu in industrija, ki se v zadnjem času
               sooča z velikimi mednarodnimi aferami, škandali in podobnimi zadevami. In to je pač
               prišlo tudi do nas. Zdaj je internet, vse sorte si lahko preberemo in tako naprej, in
               tu se bo zadeva še kulminirala. Nezaupanje do farmacevtske industrije bo še večje.
               Zato vse te ekscesne zadeve samo še prilivajo in povečujejo to nezaupanje. Tako, da s
               tem se soočite, in ljudje vedo - tako pri gripi, tako pri marsičemu kaj se je
               dogajalo, tudi pri drugih zadevah, tudi pri določenih knjigah, ki v zadnjem času
               prihajajo na knjižni trg in kjer lahko vsi preberemo in imamo svoje pomisleke in
               vemo, da je farmacija predvsem najbolj dobičkonosna dejavnost, ki v tem trenutku
               vlada svetu. To je dejstvo. In tukaj bo, po moje, farmacija v tistem delu strokovno
               etičnih zadev bila silno veliko bitko, in tukaj boste morali vsi, predvsem pri sebi
               ugotoviti kako ravnati, kako funkcionirati, kako nastopati da boste ohranili to
               zaupanje pri ljudeh.  V tem
               etično strokovnem smislu imate še vedno ogromno pričakovanje nas, ki to koristimo in
               tu je tisto polje, kjer je odgovornost predvsem na vas samih, da te stvari med seboj
               znotraj zbornic, znotraj lastne stroke udejanjite in jih poskušate, bom rekla,
               kolikor jih bo še možno braniti, rešiti.</p>
               <p>Zdaj pa to, tukaj se je nam zgodil en zanimiv absurd. Vsi, ki smo zagovorniki
               javnega, smo in lahko ugotovimo, če zdaj govorimo o tej javni mreži javnih zavodov, o
               tem delu javnih zavodov vizavi ostalih, da se nam tu dogaja en absurd. Da pravzaprav
               imamo celo zakonodajo, ki ščiti bolj kot ne javno sfero in na nek način smo v to
               nekaj energije vložili, vendar pa se ugotovi da lahko tudi vanjo poseže in izrazito
               poseže ekonomsko komercialni interes, še posebej če pride na vodstveno pozicijo tako
               kontroverzna osebnost, kot je direktor Ljubljanskih lekarn, ki mislim, da je človek,
               ki vsi vemo, da zna hoditi po robu, da v zakonodaji poiskati luknje oziroma ne
               luknje, ampak da znotraj zakonodaje, jaz moram reči, tu se strinjam z gospodom
               Živkovičem, o tem sva se pogovarjala, ko je rekel, da ga skrbi da je ravnalo
               zakonito. Jaz trdim, da v tem drugem delu, ne pri tej registraciji zdravila, ravna
               zavod popolnoma zakonito, legalno, legitimno in, bom rekla, prišlo je tudi do neke
               sprege interesov z lokalno skupnostjo. Tu moramo reči, da jasno, to se vidi. Če je
               interes lokalne skupnosti, da vidi in čuti možnost, da lahko dobiček, ki se tu
               ustvarja, postane del sredstev proračuna lokalne skupnosti je seveda ta interes
               jasen, mi pa ga z zakonodajo, takšno, kot jo imamo, in z regulativo, dopuščamo. In tu
               jaz ne vidim nobene nezakonitosti. Mestna občina Ljubljana ima pravico ta dobiček iz
               lekarne potegniti, ima pravico s tem dobičkom početi kar hoče. Andreja je rekla, jaz
               sem mislila, da je tako bolj prav, zdaj mislijo, da je malo drugače bolj pravijo, da
               so tudi azbestne strehe zanimive, da se menjajo s tem denarjem, ampak to je vse
               zakonito in kaže na luknje in vrzeli. Še huje pa je to, da ta dobiček ne nastaja samo
               iz tržnega dela, ampak tudi iz tistega dela zdravil na recept. In to pomeni, da
               dobesedno pogodba, jaz sem presenečena - predstavnik zavoda za zdravstveno
               zavarovanje ni zaskrbljen. Pa saj njim, dobesedno, ta denar izpuljen. To je denar, ki
               bi moral biti za zdravila, ampak nastaja dobiček, gledam podatke o sredstvih. Zdaj pa
               bom prišla, zakaj Ljubljana ni najbolj problematična. V Ljubljani je bilo, recimo
               leta 2008 ustvarjeni 621 tisoč evrov presežkov na javnem delu in 2 oziroma skoraj 3
               milijone na tržnem delu. Zdaj pa poslušajte Maribor, če je podatek točen. 18 tisoč na
               javnem delu, <gap n="..."/><stage>/Oglašanje v ozadju./</stage><gap n="..."/> 18 tisoč evrov, milijonov, ne, ne na javnem
               delu, na javnem je 18 tisoč evrov, na tržnem delu pa 17,3 milijona, se pravi,
               razmerje 1 : 100 skoraj, v Ljubljani je samo 1 : 5.  Kaj se v Mariboru dogaja, pa ne vem. Kje pa je v Mariboru? Kam
               je šlo pa v Mariboru teh 17 milijonov? Kam je šlo v Mariboru teh 17 milijonov? In
               kako v zavodu ter kdo kontrolira, da je v Mariboru samo 18 tisoč evrov dobička na
               javnem delu, v Ljubljani, recimo, vsaj 600 tisoč, tam pa 17 milijonov. Če so ti
               podatki točni, zdaj ne vem, gospod Živkovič mi jih je dal in tudi lahko povem, da je
               vir in je zanimiv vir. Ne nazadnje, 2 milijona presežkov je bilo v javnih zavodih
               doseženih na javnem delu in 24 milijonov na tržnem delu. In kaj se nam dogaja? Ko smo
               v javne zavode stlačili to tržno dejavnost in to, kar si rekla, Julijana, zraven
               vezali plače, stimulacija je pa iz tržnega dela, mogoče je zato v Mariboru ta
               številka tako velika ali pa zato, da so dali teh 17 milijonov v tisto firmo, ki bo
               zdaj delala galenska zdravila. Absurd! Absurd do konca izveden!</p>
               <p>Mislim, da tisto, kar imamo danes v sklepih, je lahko samo majčken začetek zgodbe, ki
               jo moramo po moje silno domisliti na mnogih zadevah, ker so se tako stvari pomešale,
               da enostavno več tega ni moč na noben način kontrolirati. In to, kar moramo danes
               ugotoviti, predlagatelji, kolega Grill, ni nezakonitosti. Nič, to je v redu, tako
               piše in nič ni narobe. Tako je stvar pripravljena, taki in drugačni ministri, take in
               drugačne vlade, ne vem, take in drugačne stvari, ampak tako imamo stvari postavljene.
               In bom rekla, še dobro, da druge lekarne niso tako podivjale v komercializaciji. Je
               pa zanimivo, da imamo lekarne, kjer sploh ni presežkov. Recimo, v Žalcu 215 evrov
               samo presežka na tržnem delu, in tako naprej. Skratka, razlike so gromozanske med
               posameznimi stvarmi. In ne samo tako, da bi rekli, v urbanih okoljih proti neurbanim
               okoljem, daleč od tega.</p>
               <p>In mislim, da se je tu stvar poklopila. Prepričana sem, da je gospod Jaklič silno
               sposoben menedžer, ki zna hoditi po robu, ki zna - bom rekla, tudi ti dobički so bili
               ustvarjeni celo prej, če so moje informacije točne, in dobički niti niso iz njegovega
               obdobja, ampak tisto, kar je zdaj Ljubljana vzela, je bilo ustvarjeno prej, v
               prejšnjih obdobjih. Mogoče je to celo dobro, je šlo vsaj na mestno občino, drugače bi
               morda poniknilo, tako kot je minister delno nakazal, v drugačne sfere; prej je bilo
               pa vodeno tako, da bi šlo pa v privatne žepe. Tako da je tu treba reči, da je mogoče
               bolje, da je šlo vsaj v mestno občino kot pa v tiste žepe, kar se po Ljubljani
               marsikaj takrat govorilo pri prejšnjem vodenju, kako imajo vsi lekarnarji oziroma
               farmacevti še neke svoje firme, firme, ki zanje uvažajo, pa so vse te stvari
               omrežene, ko je zdaj to tako moderen izraz.</p>
               <p>Tako da jaz ne vem, kdo bo tej farmaciji in lekarništvu povrnil ugled. Ne vem, kaj
               lahko naredimo mi v parlamentu pri zakonih. Ne vem. Se bomo skušali poglobiti danes s
               sklepi. Tudi v opoziciji niste prišli stvari do dna, v smislu tega, kar zdajle
               govorim in kar vsi čutimo, da je problem. To ni preprosta stvar, tako da nas čaka
               veliko dela. Stvar je zelo, zelo zapletena, absurdna. Ljubljanski primer pa samo
               kaže, kam približno se te stvari lahko odvijajo in kam peljejo, kadar se številni
               interesi poklopijo. Še enkrat pravim, mogoče je celo bolje, da je to vzela tokrat, v
               tem primeru, Ljubljana. Recimo, za mariborski del že ne vem čisto točno, kam je
               poniknil, pa so tudi že bile neke celo hujše stvari napisane.</p>
               <p>V tem smislu še to rečem, če 
               moramo kaj znati napisati, moramo znati napisati zakon tako, kolegi, da veledrogerije
               mestne lekarne ne bodo mogle ustanoviti. Če se pravilno razumemo. Tu pa jaz vidim
               jedro zadeve. Tu bo pa možnost odvoda določenih viškov in financ. V tem trenutku
               odhajajo ta sredstva izključno v Ljubljano. Lahko smo nevoščljivi in tako naprej,
               ampak, kot sem prej povedala in razložila. Če bo pa veledrogerija, potem se mi pa
               zdi, da bo pa lahko šlo tudi v druge sfere, kjer pa ne bo več znotraj, kakorkoli že
               rečemo, javnega. Je pa škoda, in se tu s kolegico Andrejo strinjam, vsakega evra, ki
               ga izgubljamo in odhaja iz zdravstvene sfere v vse druge segmente. Če tu pogledamo,
               spoštovane lekarne, tudi ta tržni del, ne vem, mogoče je pa tu jedro - ali je sploh
               smiselno, da se kozmetika prodaja tudi v lekarnah? Ali smo tam naredili napako, ko
               smo dovolili, da se začne tudi prodaja drugih, komercialnih izdelkov? Ne vem. Ne vem,
               kje je jedro zadeve. Je pa stvar problematična in jo je skoraj nemogoče po moje še
               kdaj spraviti v kakšne drugačne vode in sploh urediti. Hvala.</p>
            </sp>
            <sp xml:id="SDT5-OZZ-Nujna-010-2010-02-17.sp55">

               <speaker>PREDSEDNIK LJUBO GERMIČ:</speaker>

               <p>Hvala lepa, gospa Cveta Zalokar Oražem. Besedo dajem kolegu Magajni.</p>
            </sp>
            <sp xml:id="SDT5-OZZ-Nujna-010-2010-02-17.sp56">

               <speaker>ANDREJ MAGAJNA:</speaker>

               <p>Lep pozdrav vsem navzočim! Zelo me veseli, da se ni razprava zreducirala na vprašanje
               Lekarne Ljubljana in odkritje napake v zvezi z galenskimi izdelki, ki to niso bili.
               Razprava je bila širša in kaže ne na neke posamezne anomalije, ampak anomalije
               sistema. Ta generira ne samo galenske izdelke, ki niso galenski izdelki, generira
               številne anomalije kot take.</p>
               <p>Najbolj se bojim tega, da bi ostali pri izrečenih besedah ministra. Bile so zelo
               odločne, kot vedno tudi nastopa: ugotovili smo napako, galenski izdelek ni bil
               pravilno kvalificiran, izrečena bo mandatna kazen <stage>(tudi to smo slišali celo)</stage> za 200
               evrov, in bomo zadevo pometli oziroma rešili. Glejte, če se že uporablja beseda
               <q>"generičen"</q>, se moramo tudi vprašati, kje je pa geneza celotnega problema. Geneza je
               v modernih oziroma predmodernih konceptih javno-zasebnega partnerstva, ki ga je
               predvsem na praktični ravni, veliko teoretikov je bilo, na praktični ravni pa so ga
               najbolj izvedli, torej izrodili v Angliji pod vodstvom Tonyja Blaira, ki pa ima mnoge
               vzornike tudi pri nas. Namreč, ta model javno-zasebnega partnerstva je totalno
               pomešal obe sferi. Mislili so, da bodo s tem, ko bodo neke atribute javnega združili
               s tržnimi elementi, z motivacijo po dobičku, da bo to najboljša rešitev. V resnici pa
               ta tržni element pravzaprav ni partner zasebnega, ampak parazit zasebnega.  Bojim se, da bo ta model vnesen
               tudi v Zakon o zdravstveni dejavnosti, ga že vnašamo. In po mojem je zelo dobro
               izrekel besede danes gospod Živkovič: <q>"Skrbi me, da bomo to uzakonili, da je to
               zakonito."</q> Kar je, in ne, da bomo zdaj odkrivali neke napake, ampak da bomo to stanje
               z nekimi korekturami uzakonili, anomalije bomo v bistvu uzakonili.</p>
               <p>Pri teh hibridnih rešitvah, kar tudi je ta lekarniška dejavnost, pravzaprav se
               izvajanje javne dejavnosti križa s tržno dejavnostjo in prihaja do vsega tega, kar
               smo danes govorili. Tako se ni čuditi, da se farmacevti usposabljajo za dobre
               prodajalce, pospeševalce prodaje.</p>
               <p>Pa bom kar končal. Če se ne bomo resno lotili tega, kar smo tudi v koalicijskem
               sporazumu zapisali, da bomo preprečili in prepovedali prekrivanje javnega in
               zasebnega, preprečili mešanje javne dejavnosti s tržno, komercialno, če k temu ne
               bomo resno pristopili, se bo Lekarna Ljubljana spremenila v <q>"lekarno Slovenije"</q>, z
               vsemi svojimi anomalijami.</p>
            </sp>
            <sp xml:id="SDT5-OZZ-Nujna-010-2010-02-17.sp57">

               <speaker>PREDSEDNIK LJUBO GERMIČ:</speaker>

               <p>Hvala lepa, kolega Magajna. Besedo dajem gospodu Cukjatiju.</p>
            </sp>
            <sp xml:id="SDT5-OZZ-Nujna-010-2010-02-17.sp58">

               <speaker>FRANCE CUKJATI:</speaker>

               <p>Hvala za besedo. Lep pozdrav tudi v mojem imenu! Mislim, da se odpirajo nekatera
               vprašanja, ki so sistemske narave. Odpira se problematika, ki zahteva tudi sistemske
               odgovore. Zato je prav, da to razpravo vodimo tu, v Državnem zboru.</p>
               <p>Kako se je sploh stvar začela. Začela se je z neko anonimko. Ampak stvari, anomalije,
               že leta in leta trajajo. Saj tudi Marifarm ni od včeraj, je leta in leta. In koliko
               let bi še trajalo, če ne bi slučajno neka pogumna farmacevtka napisala anonimke? Kaj
               so delali vsi nadzori? Kaj je delala država? Nič! Nič. Nimamo sistema. Kaj je tu
               narobe?</p>
               <p>Če pogledamo ljubljanski primer - saj, strinjam se z gospo Zalokar Oražem, saj je
               mariborski enak, morda še celo hujši. Ne zamerim in je tudi povsem, bi rekel,
               pričakovano, da dober menedžer ima raje denar kot pa ljudi. In če imata direktor
               zavoda in župan raje denar, uspeh, poslovni uspeh kot pa Ljubljančane, to ni
               nezakonito. In ko mi rešimo vprašanje nezakonitosti, se pravi, galenska zdravila, in
               jih uskladimo z zakonodajo, s tem bistva nismo rešili. Tudi jaz se strinjam, nismo
               rešili. In stvari bodo tekle zakonito, problem bo pa enak, samo dobili ga bomo čez
               nekaj let zopet pod drugim imenom, v drugi barvi, na drug način.</p>
               <p>Kako pa pristopiti k tej, bi rekel, želji po poslovnem uspehu, pri čemer mislim
               dobiček. Kako pristopiti? Zagotovo ne tako, da tudi vse mehanizme podpremo,
               mehanizme, ki jih ustanovitelj, v tem primeru ustanovitelj ljubljanske lekarne,
               uporablja, da jih uzakonimo. To se pravi, mehanizmi so tukaj: obvladovanje tržnega prostora, monopol, jemanje
               koncesij in preprečevanje izdaje novih koncesij. Podeljevanje koncesij je v službi
               monopola, v službi poslovnega uspeha, tržnega uspeha. In če mi kdo reče, bomo
               uzakonili, da soglasje za podelitev koncesij daje javni zavod, župan naprej lahko
               podeljuje koncesije, pomeni, da podpiramo monopol, zakonsko podpiramo, uzakonjamo ga.
               Škoda, da ni ministra tukaj, mi smo svetovali, ker se to pojavlja in se takih
               anomalij ne bomo mogli rešiti, ker je sistem tako naravnan, da to omogoča, da se
               odvzame podeljevanje koncesij občinam in da koncesije podeljuje samo minister. V tem
               primeru bi lahko minister - drugega varuha konkurence nimamo -, v tem primeru bi
               lahko minister z neko politično odločitvijo rekel, tretjino lekarn v Ljubljani bomo
               dali koncesionarjem, zato da konkurenco vzpostavimo. Da vzpostavimo konkurenco, kajti
               monopol je najslabše izhodišče oziroma je najboljše izhodišče, pogodu poslovnemu
               uspehu. Pogodu tistim, ki želijo služiti. Tako da mislim, to so vprašanja, ki jih je
               treba resno razmisliti, predvsem glede tega, kako sistemsko obvladovati tiste, ki se
               po neki zakonitosti, v skladu z zakonom usmerijo v tržno dejavnost. Poglejte, dobiček
               16 oziroma 19 milijonov, dobiček ljubljanske Lekarne - saj to je letni budžet vseh
               ginekoloških ordinacij v Sloveniji! Letni budžet vseh ginekoloških ordinacij na
               primarni ravni v Sloveniji! Vseh, celotnega tima, z vsemi materialnimi stroški.
               Dobiček ene ljubljanske lekarne!</p>
               <p>In še enkrat pravim, mi moramo slediti tudi v Državnem zboru, spoštovane poslanke in
               poslanci, moramo imeti pred sabo take anomalije, ki se pojavljajo in se bodo še
               pojavljale, pri oblikovanju Zakona o zdravstveni dejavnosti, ki je sedaj na tapeti.
               Prepričan sem, da bo treba tudi Zakon o lekarniški dejavnosti nekako prevetriti, da
               bomo ohranili tisto, čemur naj bi farmacevti služili, lekarne služile, se pravi,
               pacientu, in prav tako tudi Zakon o zdravstvenem varstvu in zdravstvenem zavarovanju.
               Sicer druge rešitve ne vidim v primeru ljubljanske Lekarne, kot odvzeti podeljevanje
               koncesij občini, to je prvo. Če pa še to ne koristi, potem pa celotno prosto prodajo
               dati trgovinam; saj imajo tako urejeno v tujini. Pa bo šel nekdo namesto v Mercator,
               ali pa namesto v E’Leclerc, bo šel v Mercator kupit, namesto v Tuš in podobno. Pa bo
               tam konkurenca. Brez konkurence bomo talci ljubljanskih lekarn in menedžmenta v
               ljubljanski Lekarni.  Torej,
               če bi imeli občutek za to, da je konkurenca rešitev za potrošnika, to pa je pacient,
               potem bi se tudi na ministrstvu drugače obnašali do teh idej, ki se javljajo v tem
               zakonu. Hvala.</p>
            </sp>
            <sp xml:id="SDT5-OZZ-Nujna-010-2010-02-17.sp59">

               <speaker>PREDSEDNIK LJUBO GERMIČ:</speaker>

               <p>Hvala lepa, gospod Cukjati. Glede na to, da sem strpno dajal besedo vsem je tudi
               možno, da sam spregovorim v tem trenutku preden odprem drugi krog razprav vsem.</p>
               <p>Mislim, da je zelo prav, da smo danes na tej seji, ki se pogovarjamo o tej vsebini,
               iz preprostega razloga, ker odpira vrsto, vrsto vprašanj, ki so predlogo tekla manj
               na očeh vseh, pa zelo intenzivno. In pravzaprav so ti dogodki, ki se zdaj tukaj
               dogajajo že postavljeni v neka sistemska ravnanja v Republiki Sloveniji, saj tukaj
               kažejo tudi primeri, ki jih danes ob ljubljanskih lekarnah lahko srečujemo tudi v
               drugih predelih Slovenije. Zato je zelo pomembno in jaz moram reči, da sem na to
               opozarjal, da je lekarništvo sestavni del zdravstvene dejavnosti. Mi smo v pripravi
               Zakona o zdravstveni dejavnosti veliko govorili o zdravstveni dejavnosti, zdravništvu
               in vsem tem, bistveno manj ali pa skoraj nič se nismo dotaknili lekarništva. Danes
               smo slišali, da je to pravzaprav zelo logično, zelo prepleteno, vzroki in posledice,
               vedno pridemo tudi k dejavnosti farmacije, lekarništva in tako dalje.</p>
               <p>Jaz se spomnim, ko smo sprejemali Zakon o zdravilih je bila ta tema zelo močna na
               mizi, na kakšen način urejati prodajo na drobno pri zdravilih. Zelo močno se spomnim
               interesov, da bi čim bolj liberalno naredili vso to prodajo in takrat smo nekako le
               uspeli narediti to kar se danes tukaj vsa stroka zavzema, da je ključno, ko uporabnik
               pride v lekarno, da ima možnost strokovnega svetovanja pri tem, ko prejema s strani
               farmacevta, torej mag. farmacije strokovno usposobljenega kadra določeno učinkovito
               zdravilo ali kakorkoli temu rečemo. Danes se vračamo v te diskusije na kakšen način
               se je uredilo mogoče nekaj mimo tega tudi v okviru zakona, ki smo ga sprejemali z vso
               pazljivostjo, da bi to področje regulirali, pa mogoče danes ta zakon je dovoljeval,
               da je nekdo, ki je šel po robo lahko izvajal aktivnosti na ta način. Jaz sem bil
               takrat zelo sam v diskusijah, zelo pozoren do tega vprašanja iz preprostega razloga,
               ker vrsto študij v svetu govori, da je prosta prodaja zdravil in stimuliranje k
               uporabi zdravil hkrati veliko breme za reševanje posledic, ki jih prekomerna uporaba
               ali nestrokovna uporaba zdravil tudi povzroča. Ali smo bili takrat dovolj uspešni pri
               tem kako smo to zapisali v Zakonu o zdravilih je prav gotovo stvar te diskusije
               oziroma dogodkov, ki so se pokazali kasneje. Ampak, zelo prepričan pa sem danes, ko
               poslušam te razprave in ko se spomnim te razprave, da je treba to vsebino zelo hitro
               odpreti in pogledati na kakšen način lahko uredimo te zadeve tako, ki bodo šle v prid
               uporabnikom in tukaj, ko govorimo o teh vsebinah, se je pa treba tudi vprašati kaj je
               cilj, kaj so vrednote, kaj so etična načela te slovenske družbe, ali želimo
               motivirati prodajo zdravil ne glede na posledice, ki jih bo tisti, ki bo uporabljal
               ta zdravila doživel, ali pa želimo reči, da je cilj te družbe imeti čim bolj zdrave
               ljudi, zato, da bo tudi uporaba teh zdravil  minimalno potrebna in se zdravilo uporablja le takrat, ko je tu nujno
               potrebno in uporabiti preden uporabimo zdravila vse druge možnosti, ki gredo za to,
               da lahko zdravo živimo. Jaz mislim, da tukaj v tej Sloveniji je treba ta miselni
               preboj narediti. In na to vprašanje pravzaprav trčimo vse povsod. Ko govorimo o
               alternativnih zgodbah pri medicini, ko govorimo o zdravem načinu, o preventivi takrat
               smo zelo skopi. Zakaj? Zaradi tega, ker je bistveno večji interes, da smo neposredno
               poleg v sami terapiji in v sami proizvodnji in prodaji zdravil. To je moje spoznanje,
               ko se s temi sistemskimi vprašanji tukaj dosti ukvarjam. Tukaj se mi zdi, da se ob
               tem odpira meni kot državljanu, nisem zdravstveni delavec, ne lekarnar, nič povezano
               z zdravstvom, postavlja izredno pomembno vprašanje in v zvezi s tem se mi zdi ključ
               tega vprašanja to, kar govorimo tudi javna agencija za zdravila in medicinske
               pripomočke, za katero ocenjuje, da ni pristojna, hkrati pa nam da jasna navodila ali
               jasna razmišljanja okoli strokovno etičnih stališč in potem navede svoje poglede in
               tukaj se mi zdi, da v tem pogledu, brez da ščitim katerikoli ceh, ampak v interesu,
               da se ob strokovni vlogi vseh teh, ki imajo opravka z zdravili, pristopa v odnosu do
               tistega, ki jih uporablja. In dobiček in komercializacija povezana s tem bi morala
               biti bistveno manjša, manj pomembna oziroma samo tisti del, ki je povezan v okviru
               javnega interesa. Kajti, če se danes vprašamo od kod toliko dobičkov, jaz se zelo
               težko strinjam, da vsi farmacevti danes delate ali pa delajo na enak način iz
               preprostega razloga, ker smo ljudje in ljudje smo različni tako pri farmacevtih, tako
               pri zdravnikih tako pri poslancih in kjerkoli to pač je in bi bilo zelo narobe, če bi
               uniformirali kako je pa ena skupina ljudi ob vsem spoštovanju poslovne etike,
               strokovne etike izvzeta iz nekih porazdelitev. Ampak, tukaj danes ne bomo zaprli tega
               vprašanja in zelo pomembno se mi zdijo tudi ta opozorila, ko bo treba cel ta paket
               zakonodaje odpreti, ne samo v odnosu do galenike, ne samo v tem odnosu, mi smo danes
               šli bistveno širše, kajti, ko se vi sklicujete pri izrekanju sankcij, se sklicujete
               na 8. in 17. člen, ampak moje vprašanje se nanaša tudi na to ali je šlo skozi to
               kršitev tudi v oglaševanje, kajti jasno piše Zakon o zdravilih, da je oglaševanje
               zdravila, ki nima dovoljenja za promet prepovedano. Torej, pomeni, da je zgodba lahko
               več plastna, jaz ne morem oceniti koliko je bilo narejenega vsega tega v okviru teh
               zdravil. Da se pa ne govori niti nič o tem od kod so sestavine v okviru tega kaj
               vključujejo ta zdravila. Veste, komentarji so Kitajska, Indija. Tukaj je zelo
               pomembno to vprašanje in zato Evropa zelo regulirala vstop tretjih držav na te trge,
               zato smo oblikovali evropsko agencijo in zato še reguliramo to na državnem nivoju s
               svojimi agencijami. In sam sem bil zelo za to, da se v Sloveniji ustanovi javna
               agencija ravno zato neodvisnega organa, ki bo imel vse te nadzorne funkcije, da se to
               v slovenskem prostoru ne bo dogajalo. In danes tukaj je treba vrniti, tudi ta
               razprava naj vrne to zaupanje med ljudi, da na slovenskem trgu obstajajo zdravila, ki
               vredna zaupanja. Ne more biti tako, da je nekje nekaj prišlo iz Kitajske, nekaj iz
               Indije in potem so izjave tako različne ali je ali ni.  Ne more biti tako, da je nekje nekaj prišlo iz
               Kitajske, nekaj iz Indije in potem so izjave tako različne ali je ali ni. Tukaj mora
               biti enoznačna zadeva, in še več, direktor teh lekarn reče, da bo ovadil agencijo, da
               ni bilo posredovanih določenih podatkov. In tukaj pričakujemo od nadzornih mehanizmov
               zato, da te stvari peljejo in tukaj se strinjam z vsemi tistimi, ki pravijo, da to ni
               od danes. Jaz sem z zanimanjem prebral izvajanje nadzora lekarniške zbornice. Ampak,
               veste to je zelo statistično skopo poročilo, nobene vsebine iz tega ni bilo možno
               videti. Kajti, zelo pomembno je v zaključkih pri izvajanju <gap n=".."/><stage>/nerazumljivo./</stage><gap n="..."/>
               naslednje naloge, ampak kaj so rezultati<gap n="..."/><stage>/nerazumljivo./</stage><gap n=".."/> ali so pristojnosti
               dovolj dobre, ali so pristojnosti lekarniški zbornici dane takšne, da lahko posega v
               to ali je razmejitev pristojnosti med agencijo in zbornico ustrezna? V povezavi s tem
               zakaj toliko govorimo o nadzoru, ki ga moramo urediti, recimo Zakon o zdravstveni
               dejavnosti? Iz preprostega razloga, ker tukaj, če bo vzpostavljen korekten nadzor in
               bo zaupanje v nadzor in ugotovitve in v saniranje določenih zadev, ki se pojavi na
               podlagi ugotovljenega nadzora nepravilnosti, sanirane, v tem primeru bo tudi zaupanje
               v sistem bistveno večji. In recimo samo iz tega nadzora lahko rečem nikjer ni nobenih
               ugotovitev v smislu tega, da pa je na zakonodajni ravni nekaj narobe. Jaz bi bil zelo
               vesel, da tiste inštitucije, ki delajo nadzore, ugotovijo, če se kaj ugotovi kot
               nepravilnosti in svetujejo kje v sistemu bi bilo potrebno nekaj narediti, ali na
               osnovi zakona, podzakonskih aktov ali česarkoli. Jaz moram reči, da takšno skopo
               poročilo lekarniške zbornice o opravljenem nadzoru, za mene ni dovolj in jaz upam, da
               je to samo en odraz bistveno širšega vsebinskega dela, ki tukaj zadaj stoji, ampak
               hkrati mi pa tukaj poraja dvome v zvezi z vsemi dogodki, ki se porajajo na področju
               nadzora. In če ne bo zakonskih regulativ in tudi če bodo dobre, pa če ne bo
               funkcioniral nadzor v tem primeru ne bo nobenega učinka.</p>
               <p>Naslednje zelo pomembno vprašanje se mi zdi to kar je bilo rečeno, ali in na kakšen
               način v Sloveniji reguliramo horizontalne in vertikalne povezave. Ali je to problem
               ali to ni problem in če je problem kje je ta problem? Nobena od teh zgodb se ni
               zgodila iz včeraj na danes. Dobički v lekarnah obstajajo leta. In tukaj je to tudi
               ugotovljeno, da so bili pravzaprav v preteklih letih še večji. In ali je regulativna
               vloga zakonodajalca ali ministrstva in drugih, ki bi morali izpeljati določene ukrepe
               bila dovolj dobra, danes pravzaprav ugotavljamo, da je tukaj vrsto odprtih
               vprašanj.</p>
               <p>Jaz bom sam podprl te predloge sklepov, ki so tukaj, ampak današnja razprava prav
               gotovo govori o bistveno širši vsebini, ki je na tem področju, ki danes se veže samo
               na sklop, torej pod dnevni red tega današnjega sestanka na zakonitost delovanja
               Lekarne Ljubljana, pravzaprav odpira bistveno širšo paleto vprašanj, ki so tukaj
               povezane in tudi v tej smeri predvidevam in si želim, da bo ministrstvo razumelo
               predloge teh sklepov, da je
               urejanje galenike v odnosu do lekarna galenski laboratorij veledrogerije samo en
               sklop vprašanj, ki so povezani še z vrsto drugih vprašanjpovezanih s tem na kakšen
               način urejamo lekarništvo, zdravila v slovenskem prostoru. Glede na to, da čas
               prinaša določene izkušnje se mi zdi zelo pomembna ta razprava in tudi pričakujem sam,
               da bo odzivnost ministrstva dokaj hitra v odnosu do teh vseh odprtih vprašanj, ki
               tukaj so. Kar se pa našega odbora tiče mi ne bomo imeli nobene težave zato, da se
               okoli teh problemov ponovno soočamo in tukaj razpravljamo, dajemo predloge in
               sugestije zato, da se to področje še bolj natančno uredi. Hvala lepa.</p>
               <p>Zdaj pa nadaljujemo v naslednjem krogu. Besedo dajem še poslanskemu kolegu Grillu,
               potem pa predstavniku zdravstvenega sveta.</p>
            </sp>
            <sp xml:id="SDT5-OZZ-Nujna-010-2010-02-17.sp60">

               <speaker>IVAN GRILL:</speaker>

               <p>Še enkrat hvala za besedo. Bom kratek. Želel bi malo pokomentirati dilemo ali pa tudi
               nekatere ugotovitve, da ne nazadnje je bilo poslovanje ljubljanskih lekarn lahko tudi
               zakonito, pa tudi sam delim mnenje, kot je prej povedala kolegica Oražmova, da so
               tudi drugje prisotne takšne anomalije, se strinjam. Tudi sam sem bil včeraj zgrožen,
               ko sem prebral v časopisu o nezakonitostih ali pa v teh anomalijah v mariborskih
               lekarnah. Ampak, če bi mi to vedeli prej, bi bila tudi ta seja sklicana v širšem
               kontekstu. Kar se tiče dileme ali je zakonito ali ne. Jaz sam ne bi vedno zvračal v
               pomanjkljivost zakonodaje. Marsikdaj se sklicujemo, da je zakonodaja pomanjkljiva, to
               je lahko res, lahko pa tudi ni. Jaz se bojim, da imamo v Sloveniji veliko prisotnost
               pomanjkanja poguma nekih institucij, da bi dokazali nezakonitost, ki je v skladu z
               zakonodajo. Kajti, glejte, tudi te grožnje s strani gospoda Jakliča, da bo tožil
               direktorico agencije, jaz mislim, da to ni najbolj spodbudno, da se nek institut
               oziroma nek direktor takšne ali drugačne institucije spopada z nekimi takšnimi
               institucijami ali osebami, za katere se ve, da ima tak ali drugačen tudi neformalen
               vpliv in velikokrat se potem soočamo s tem, da marsikdo raje zadevo prepusti, se
               izgovarja ni zakonodaja povsem jasna in stvari gredo tudi naprej. In grožnje tukaj so
               prisotne ves čas. In da velikokrat tudi kakšen sklep sodišča ali pa ugotovitev
               sodišča ni v skladu z zakonodajo priča zopet ta razvpiti primer iz področja vračanja
               psov, kjer je nedvomno to zdaj že pravna stroka kaže, da je bilo vračilo psov
               nezakonito, v nasprotju z veljavno zakonodajo, pa je tudi upravno sodišče odločalo
               drugače. In jaz se bojim, da je tudi na teh področjih velikokrat lahko kakšna zadeva
               zakonsko povsem jasna, če bi bilo dovolj poguma, pa tudi politične podpore v
               institucijah, ki so za to pristojne. Tako, da je ta problematika resnično širša kot
               jo lahko danes tukaj obravnavamo, tudi sam delim mnenje, da ti sklepi ne morejo
               rešiti tega področja, ker se to tiče v bistvu celotne družbe oziroma vseh resorjev.
               Mogoče pa bo to danes sporočilo tistih institucij, da je tukaj zaznati neko enotnost
               politike v Državnem zboru, vsi poslanski kolegi, kolegice so izrazili podporo tem
               prizadevanjem, da se to področje uredi in da bo potem tudi pripravljenost, da se
               spopadejo s takšnimi nepravilnostmi, večja.  Pa da bo res to zaupanje zdaj konkretno v lekarniško
               dejavnost ali zagotavljanje oskrbe z zdravili večja, v korist naših pacientov. Hvala
               lepa.</p>
            </sp>
            <sp xml:id="SDT5-OZZ-Nujna-010-2010-02-17.sp61">

               <speaker>PREDSEDNIK LJUBO GERMIČ:</speaker>

               <p>Hvala lepa, kolega Grill. Besedo dajem predstavnici Lekarniške zbornice.</p>
            </sp>
            <sp xml:id="SDT5-OZZ-Nujna-010-2010-02-17.sp62">

               <speaker>MARTINA KLANJŠČEK:</speaker>

               <p>Hvala lepa. Z veseljem ugotavljam, da gre razprava na tej seji v smeri, da ni
               najpomembnejši problem problem galenskih izdelkov v Lekarni Ljubljana, ki se bo rešil
               pravzaprav že skoraj z obstoječo zakonodajo. Glavni problem je, kako sistemsko
               urediti druge anomalije, kot ste rekli, v lekarniški dejavnosti. Opozarjam na to, da
               smo v fazi spreminjanja zdravstvene zakonodaje, zato nas veseli, da pri tem
               sodelujete. Seveda, hočemo sodelovati tudi mi. Gospa Rihterjeva je rekla, da jo
               skrbi, da ne bomo hoteli sodelovati. Prebrali smo vseh 33 verzij, mislim, da je bilo
               33 verzij Zakona o zdravstveni dejavnosti. Dali smo, mislim, da štirikrat ali petkrat
               smo poslali vse pripombe, za katere mislimo, da bi jih bilo vredno obravnavati. Žal
               moram reči, da skoraj nobena ni bila upoštevana. Te pripombe so zajemale tudi to, kar
               se je danes izpostavilo, kar je rekel gospod Živkovič, preprečiti vertikalne
               povezave. Ker če bo prihajalo do vertikalnih povezav, potem se ne bo mogoče izogniti
               tržnemu delovanju farmacevtov.</p>
               <p>Druga stvar, ki jo vztrajno ob vsaki obravnavi predloga Zakona o zdravstveni
               dejavnosti predlagamo, je ta prenos podeljevanja koncesij na Ministrstvo za zdravje
               oziroma na državo, ker smo pač premajhni, občine so premajhne, in ti lokalni interesi
               lahko omogočajo tudi izigravanje tega. Zato mislimo, da bi bilo edino smotrno, da se
               urejanje lekarniške dejavnosti, čeprav je ta na primarni ravni, vendarle prenese na
               Ministrstvo za zdravje. Seveda, tudi te naše pripombe so bile vedno znova zavrnjene
               oziroma niso bile sprejete.</p>
               <p>Strinjam se tudi z gospo Zalokarjevo, da bi bilo morda najbolj enostavno ta tržni
               delež ven iz lekarn dati. Farmacevti, magistri farmacije, bomo državi hvaležni, če bo
               to storila, vendar se moramo pa zavedati, da potem bomo morali preživeti s tistim,
               kar zaslužimo na javnem delu. V sedanji situaciji to pač ne bo mogoče. Je pa res, da
               moramo<gap n="..."/> <stage>/Oglašanje v ozadju./</stage> Kako? <stage>/Oglašanje v ozadju./</stage> Ja, javni del zajema tudi
               prodajo tistih zdravil, ki se lahko izdajajo samo v lekarni, niso to samo
               recepti.</p>
               <p>Na koncu moram odgovoriti gospodu Germiču v zvezi s strokovnimi nadzori. To poročilo
               je res zelo pusto. Je pa treba povedati, da Ministrstvo za zdravje ni dobilo samo
               tega. Mislim, da Ministrstvo za zdravje dobiva tudi zapisnike posameznih strokovnih
               nadzorov in dobiva tudi zapisnike Upravnega odbora Lekarniške zbornice, ki je to
               obravnaval. Bom pa opozorila, da v tem gradivu še ni zapisnikov izrednih strokovnih
               nadzorov, ki so bili opravljeni v Lekarni Ljubljana.</p>
               <p>Samo s tem še zaključim, da vsekakor apeliram, da v fazi spreminjanja zakonodaje,
               kjer je zdaj najbolj aktualen Zakon o zdravstveni dejavnosti, imamo pred očmi tudi
               to, kar smo se danes pogovarjali, in da v največji možni meri poskušamo preprečiti
               anomalije, ki so v tem trenutku prišle na dan. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp63">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo dajem predstavniku Zdravstvenega sveta, dr. Kosu.</p>
            </sp>
            <sp xml:id="SDT5-OZZ-Nujna-010-2010-02-17.sp64">

               <speaker>DR. MITJA KOS:</speaker>

               <p><stage>(Mitja Kos, član Zdravstvenega sveta, obenem pa tudi Fakultete za farmacijo.)</stage> Današnja razprava me navdaja z
               optimizmom. In želel bi, da se ga prenese preko teh sten k ljudem. Veseli me, da tako
               stroka kot tudi poslanci Državnega zbora govorimo isti jezik. Na tem mestu bi pozval,
               da skupaj iščemo način, kako bi farmacevte v lekarni ponovno vrnili zdravstvu,
               sistemu in ljudem. Obenem dajem tudi javno zavezo kot predstojnik Katedre za socialno
               farmacijo in s tem tudi dela institucije Fakultete za farmacijo, da bo z veseljem
               sodelovala z vsemi, ki si želijo iskati vizije na tem področju. Vljudno vabljeni v
               našo institucijo! Hvala.</p>
            </sp>
            <sp xml:id="SDT5-OZZ-Nujna-010-2010-02-17.sp65">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo dajem kolegici Rihterjevi.</p>
            </sp>
            <sp xml:id="SDT5-OZZ-Nujna-010-2010-02-17.sp66">

               <speaker>MAG. ANDREJA RIHTER:</speaker>

               <p>Hvala lepa. Bom kratka, ker je že pozna ura, pa bi v Celju še rada lekarno dobila
               odprto. <stage>/Smeh, oglašanje v ozadju./</stage> Hvala, kolega, prav tako iz Celja.</p>
               <p>Naj povem, da smo se na prejšnji redni seji in tudi danes poslanci odločili, da bomo
               opravili javno predstavitev mnenj o Zakonu o zdravstveni dejavnosti. Računamo, da bo
               ministrstvo sledilo naši pobudi in da ne bo pred tem začelo pravnega, uradnega
               postopka sprejemanja zakona, kar pomeni, da bomo posledično po tej javni predstavitvi
               mnenj oziroma oni uporabili naša stališča, tako naša kot vaša. Danes ugotavljamo, da
               smo zelo poenoteni. Zato pričakujemo, da bo tudi tisto, kar ste rekli oziroma
               predstavili, kar ste že predlagali, ponovljeno. In mislim, da bomo lahko dosti
               poenoteni pri naših predlogih. Tudi jaz sem brala čisto vse, 33, 35 verzij. Sama sem
               bila avtorica na področju kulture kar nekaj zakonov, vendar moram reči, da ta mi je
               pa naredil svoje, mogoče tudi zaradi tega takšno moje zdravstveno stanje. Vendar
               menim, kolega Cukjati, da je konkurenca včasih zdrava, toda na področju zdravstva si
               pa le predstavljam, da so neka višja merila oziroma neki višji kriteriji. Da se, ne
               nazadnje, ko zdravnik konča in se obveže delovati zaradi nečesa povsem drugega kot
               ostali poklici. In prav tako tudi farmacevti. Zato se mi zdi govoriti o konkurenci
               kot taki včasih malce huda stvar.</p>
               <p>Zakaj me danes ta razprava žalosti ali pa veseli, ker se še ne opredeljujem do
               nobenega čustva. Kar si rekla, Cveta, kolegica, se opravičujem, prepričana sem, da
               kolikor poznam zakonodajo, Zakon o zavodih zelo jasno govori, kam se lahko prihodki
               od javne službe ali dobički stekajo - nikakor ne nazaj ustanovitelju. V to sem
               prepričana, lahko pa, da se motim. Toda to je stvar ustanoviteljev in vseh ostalih,
               ki boste s tem razčiščevali, v Mariboru, Ljubljani, upam, da v Celju tega ni oziroma
               sem prepričana, ker smo se o tem pogovorili. To, kar je naša skrb, je pa, ko govorimo
               o modernizaciji javnega sektorja, tisto, kar me še vedno najbolj moti in skrbi v
               Zakonu o zdravstveni dejavnosti - danes je gospa Živčec, ki je že odšla, povedala, da
               so strokovni sveti oziroma sveti zavodov se spremenili oziroma skoraj ni več
               zastopanosti stroke. V Zakonu o zdravstveni dejavnosti, kot ga berem, so te zadeve
               bile do sedaj nedorečene, za mene nezadovoljivo, ravno zaradi izkušenj, ki jih imam
               na področju delovanja javnih zavodov, ter glede odločanja in pristojnosti. Tu je
               potem vsa srž - ali mi javne zavode v Sloveniji potrebujemo in v kakšni obliki. To se
               pravi, potrebujemo javno službo, za kar potrebujemo financiranje iz javnih sredstev,
               vendar pod kakšnim principom vodenja,  odgovornosti in upravljanja. Ali bo sedel na čelu
               menedžer, takšen kot danes sedi na čelu ljubljanskih lekarn in skrbi za pozitivno
               finančno stanje, ali je v javnih zavodih višji interes, ki se mu reče poslanstvo, ki
               je zapisano v vseh splošnih aktih. Kdo je sedaj tisti, ki bo imel glavno besedo in
               piko na <q>"i"</q>, poleg seveda ustanovitelja, ki tako ali tako prevzema vso odgovornost.
               In tako dalje in tako dalje.</p>
               <p>Razumem danes vse tu prisotne, da se boste te javne razprave udeležili in da boste
               konstruktivni. Spet bom apelirala na gospo Živčec, ker ne pristajam na to debato, da
               je prejšnja politika, ko je apelirala proti Ministrstvu za zdravje, naredila čisto
               vse narobe in kadrirala vse drugače, kot je bilo. Na tako razpravo ne pristajam.
               Tisto, kar se je zgodilo, se je zgodilo. Mislim, da imamo posebej poslanci
               odgovornost za prihodnost. In na napake, ki so bile storjene, ki jih boste tudi v tem
               primeru ugotovili, ker smo jih danes odprli na široko, so nam v razmislek. Da,
               mislim, da potrebujemo javno službo in potrebujemo spremembo, ker se je način
               življenja spremenil. Lekarne so seveda tiste, ki ponujajo zdravila, vendar tudi nekaj
               dodatnega. Ob vsej industriji, ki je, mislim, da potrebujemo prav tako tudi nasvet za
               uporabo kozmetičnih pripomočkov, če ne vprašaš. Alergije, ki so vse povprek, posebej
               v ženskem svetu, so zelo pomembna vsebina, da dobiš ne nazadnje kakšen nasvet tudi
               pri kozmetiki, ki je lahko včasih nevarna, in tako naprej. Tako da ni enostavno.
               Zaradi tega kar govoriti tudi o vzpostavitvi konkurence, bi bila zelo zadržana, res
               je lahko včasih konkurenca zdrava stvar, ampak ko govorimo o področju zdravja,
               govorimo pa najprej o zavedanju vseh ustanoviteljev, ljudi, ki so na vodstvenih
               položajih vseh teh zavodov, le-ti kar imajo večjo odgovornost, ki jo včasih zelo
               težko ovrednotiš v materialnih sredstvih, ker se mi zdi, da je to veliko več, če
               lahko naivno temu tako rečem. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp67">

               <speaker>PREDSEDNIK LJUBO GERMIČ:</speaker>

               <p>Hvala, kolegica Rihterjeva. Besedo dajem predstavniku Zavoda za zdravstveno
               zavarovanje Slovenije.</p>
            </sp>
            <sp xml:id="SDT5-OZZ-Nujna-010-2010-02-17.sp68">

               <speaker>STANE FRIM:</speaker>

               <p>Hvala za besedo. Prej je gospa poslanka Zalokar Oražem izrazila, da Zavod za
               zdravstveno zavarovanje ni dovolj pozoren glede odtekanja denarja za zdravila. No,
               moram povedati, da temu ni tako, ker zavod ima promocijske aktivnosti glede varne
               rabe zdravil usmerjene k zavarovancem, v obliki priročnikov, kakšna je varna uporaba
               zdravil. Paciente se spodbuja, da vodijo svoje dnevnike zdravil. Na internetu so
               zadeve objavljene, na drugi strani je pa pozornost usmerjena k zdravnikom, ki jih
               obveščamo s podatki o vrednosti predpisanih zdravil in predvsem z uvedbo <q>"online"</q>
               sistema dostopa do podatkov, kjer vsak zdravnik lahko vpogleda v predpisana zdravila,
               ki jih ima njegov pacient, da bo lahko varno predpisal, da bo lahko izključil
               medsebojne učinke. Skratka, zavod temu posveča veliko pozornosti.</p>
               <p>Kar se pa tiče tega konkretnega problema, sem prej dejal, da izdaja teh tako
               imenovanih neregistriranih oziroma galenskih zdravil, ta ni šla v breme obveznega
               zdravstvenega zavarovanja, ker tu gre za neregistrirana zdravila, ki ne morejo iti
               preko recepta.</p>
               <p>Glede dobičkov, ki jih lahko lekarne zaslužijo tudi preko javne dejavnosti, je pa
               tako, tu deluje svoja ekonomija obsega. Dejstvo pa je, da se cene za lekarniške
               storitve - to lahko potrdijo lekarnarji - oblikujejo  v tripartitnih dogovorih, pogajanjih, in so na nek
               način za vse enake, ker splošni dogovori in posebni dogovori veljajo potem za vse.
               Drugo pa je, kako potem pač ta ekonomija naredi svoje, ekonomija obsega, pa seveda
               dodana možnost tržne dejavnosti. Hvala.</p>
            </sp>
            <sp xml:id="SDT5-OZZ-Nujna-010-2010-02-17.sp69">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod Moederndorfer, Mestna občina Ljubljana.</p>
            </sp>
            <sp xml:id="SDT5-OZZ-Nujna-010-2010-02-17.sp70">

               <speaker>JANI MOEDERNDORFER:</speaker>

               <p>Samo odgovoril bi na vprašanja, ki ste mi jih postavili, pa vmes nekaj trditev. Rad
               bi samo razčistil, glede na to, da je tudi poslanka govorila o tem, kaj zavod lahko
               oziroma kdaj lahko kakšno stvar s presežkom naredi.</p>
               <p>To diskusijo smo prežvečili na mestnem svetu, ko smo ustanavljali sklad. Seveda je
               tudi Računsko sodišče dalo svoje mnenje o tem in Ministrstvo za finance. In stvari
               so, kar se tega tiče, zelo jasne. Zakon o zavodih govori, da lahko presežek gre samo
               za razvoj same dejavnosti, če z aktom ni drugače določeno. Akt o ustanovitvi Lekarne
               Ljubljana v 10. členu zelo jasno pravi: <q>"V primeru primanjkljaja sredstev za delo
               zavoda se načrti kritja tega primanjkljaja določijo v soglasju z ustanoviteljem,
               presežek prihodkov nad odhodki je zmanjšan za znesek z letnim planom odobrenih
               investicij in investicijskega vzdrževanja, ki ga odobri svet zavoda, in sredstev za
               plačilo dodatne delovne uspešnosti. V skladu z zakonom pa mora zavod vplačati v
               proračun oziroma namenski proračunski sklad v Mestni občini Ljubljana."</q> In kar se
               tega tiče, so stvari zelo jasne. Zdaj, zakaj se je sklad ustanovil, kar smo takrat
               tudi diskutirali, in se mi zdi prav, ker je bilo že nekajkrat omenjeno v današnji
               diskusiji, smo se seveda odločili, da bomo reševali s tem proračunskim skladom, s tem
               presežkom denarja, problem, ki v mestu v zadnjih 30 letih praktično ni bil rešljiv:
               denar gre za sanacijo in zamenjavo azbestnih streh na vrtcih in osnovnih šolah, in
               samo to. Mestni svet dobi vsako leto poročilo točno do zadnjega evra, katere strehe
               so bile zamenjane, kar pomeni, da v naslednjem letu praktično v Ljubljani ne bo več v
               vrtcih in osnovnih šolah azbestnih streh. Takrat se bo proračunski sklad in namen
               preoblikoval za druge namene. Nameni bodo šli absolutno vedno samo za kakovost
               zdravega življenja in nič drugega. In to je bistven podatek.</p>
               <p>Drugo. Proračunski sklad oziroma sredstva, ki so bila prenakazana iz Lekarne v
               Ljubljano, da bo jasno, je nastal na podlagi desetih letih, ne tako kot v Mariboru.
               In bi bil, mislim, res zanimiv podatek, če bi bilo v Ljubljani to možno, da bi takšen
               znesek nastal v enem letu. Daleč od tega. Še več, ko smo prišli s tem mandatom, smo
               ugotovili ta neverjeten presežek v Lekarni Ljubljana, ki se je kopičil in akumuliral
               leta in leta, vsako leto. Seveda smo se odločili, da preprosto tako ne more več
               ostati in da je treba enostavno narediti presek in dati ta dobiček za porabo, ker gre
               za javna sredstva, v proračun, da se bo tudi namensko uporabljal. Zanimivo pa je, ker
               se danes veliko špekulira o zasebnikih in javnih zavodih, mi danes ne vemo, kam gre
               dobiček od zasebnikov; pa moram reči, da me to ta trenutek niti ne zanima, z njim se
               sploh ne ukvarjam in se niti ne mislim ukvarjati. Ampak neverodostojno se mi pa zdi,
               da se postavlja na enak nivo javni zavod in zasebnike in se javni zavod sprašuje, kaj
               dela s tem dobičkom, dočim zasebnikov pa ne. In še več, danes poslušam, da so mogoče
               celo zasebniki bolj pošteni kot javni zavodi, z drugimi besedami.</p>
               <p>Seveda moram reči tisto, kar je bilo danes kar nekajkrat omenjeno, in tu dajem
               odgovor na vprašanje,  ki ste
               ga postavili, stroke v svetu zavoda. Mi imamo dva farmacevta od devetih članov v sami
               lekarni in to sta dva farmacevta. Eden je predstavnik galenskega oddelka, drugi je pa
               vodja lekarne, oba sta farmacevta. Aktivno sodelujeta v svetu in seveda imata skupaj
               s strokovnim direktorjem tudi vedno možnost kadarkoli urgirati razpravljati na svetu
               zavoda in tudi o teh vprašanjih seveda se je diskutiralo, tudi na samem svetu zavoda.
               Lekarniška zbornica, ne da enkrat, večkrat na leto naredi nadzor. Na zadnje, ko ga je
               naredila, je bil za mene zelo pomemben podatek tudi to, da je lekarniška zbornica
               ugotovila v samem strokovnem nadzoru, da farmacevti neodvisno delajo znotraj lekarne.
               Strokovno, to so zapisali. In tisto, kar je za mene pomembno je to, da se kar
               naenkrat farmacevte, ki so končali isto izobrazbo, iste šole, kjer so pravzaprav
               kolegi med seboj, da se jih postavlja v neenak položaj, kot da so strokovni delavci v
               Lekarni Ljubljana nekvalitetni, nestrokovni, neetični, nemoralni, lepo vas prosim, to
               tako preprosto ne gre. Bo pa seveda in mi smo tudi pozvali, kot sam svet, če je
               katerikoli delavec, strokovni delavec, ki dela na tem področju znotraj lekarne,
               seveda z imenom in priimkom pove, da je doživljal pritiske, takrat bomo pa zelo resno
               reagirali. To lahko potrdijo sami delavci. Z imenom in priimkom, saj do takrat se ne
               moremo pogovarjati. Tisto, kar je za mene pomembno je tudi to, ko govorimo o
               koncesijah, ker ste jih gospod Cukjati tudi odprl in predlagal, da jih odvzamejo,
               veste, država ima že danes nadzor nad vsemi koncesijami, ki jih podeljuje lokalna
               skupnosti. Po ZUP-u v roku 30-ih dni Ministrstvo vedno lahko odreagira in reče in ne
               da soglasja na podeljeno koncesijo, že danes. <gap n="..."/><stage>/Oglašanje iz klopi./</stage><gap n="..."/> <stage>(Pa na
               odvzem?)</stage></p>
               <p>Glejte, jaz danes nisem prišel govoriti o postopku, ki teče in če govorite o primeru
               Bitenc, je nekorektno, da danes razpravljamo o nečem, kar teče Zakon o upravnem
               postopku in nisem niti dolžan tukaj razlagati in počakajmo na datum in na rok, ko se
               bo zgodil, bomo videli, kakšna bo odločitev. Zato se mi zdi, je nefer, da danes
               odpiramo to vprašanje. Poleg tega je verjetno točka dnevnega reda<gap n="..."/></p>
            </sp>
            <sp xml:id="SDT5-OZZ-Nujna-010-2010-02-17.sp71">

               <speaker>PREDSEDNIK LJUBO GERMIČ:</speaker>

               <p>Vsak bo dobil besedo, če bo želel govoriti, vse besede izrečene tukaj se zapiše,
               magnetogram, je korektno z dveh vidikov do govornika. Prvič, da se njega, ki govori
               posluša in drugič, da tisto, kar nekdo vmes nekdo komentira zapišemo, ker je lahko
               zelo pomembno. Hvala lepa, se opravičujem, gospod <gap n="..."/></p>
            </sp>
            <sp xml:id="SDT5-OZZ-Nujna-010-2010-02-17.sp72">

               <speaker>JANI MODERNDORFER:</speaker>

               <p>Kar se tiče strokovnega nadzora, sem pa tako ali tako vedno bil zagovornik
               naslednjega. V tej državi bi predlagatelj, v tem primeru Vlada in pa zakonodajalec,
               moral že zdavnaj uzakoniti, da se vsi trije strokovni nadzori, pri vseh, se pravi
               zdravstveni dejavnosti in lekarniški dejavnosti, bi morali opravljati sočasno. In bi
               prišli do zanimivih rezultatov, če ste me razumeli, kaj sem hotel povedati. Ne vsak
               posebej, ker enkrat se gleda samo ene stvari, enkrat se gleda druge stvari. To bi
               bilo zelo zanimivo, če bi naredili strokovni nadzor, ki se ukvarja na vseh treh
               področjih. Se pravi strokovni, upravni in finančni pregled. Takrat bi verjetno
               marsikatero stvar bistveno hitreje lahko reševali in nadzirali, kar si vsi pravzaprav
               tudi želimo. Naj mi pokaže nekdo nekoga, ki bi rekel, da si tega ne želi, ker je en
               cilj sam. Streči uporabniku, ki pravzaprav potrebuje te javne storitve. Tukaj pa se
               moja pamet konča, ko mi nekdo reče, da konkurenca na storitvah, javnih storitvah mora
               biti.  Ker si ne znam
               predstavljati, pa bom naredil primerjavo, to je približno tako, kot da bi morali
               imeti v kliničnem centru še eno konkurenco v zasebnem delu, da bi bil še, če si
               predstavljate primerjavo zasebni klinični center, <gap n="..."/><stage>/Nerazumljivo./</stage><gap n="..."/> iste
               velikosti in skratka se iti neko konkurenco, to preprosto ne gre. To se bomo morali
               enkrat odločiti, razen, če me boste presvetlili, kot predstavnika ustanovitelja, da
               delamo v mestni občini Ljubljana narobe, če je temu tako. Če pa bo to uzakonjeno,
               bomo pač začeli drugo logiko spoštovati, kar je prav. V končni fazi, saj
               zakonodajalci imate to pravico. Toliko z moje strani, ne bi več.</p>
            </sp>
            <sp xml:id="SDT5-OZZ-Nujna-010-2010-02-17.sp73">

               <speaker>PREDSEDNIK LJUBO GERMIČ:</speaker>

               <p>Hvala lepa. Ali vas lahko samo vprašanje vprašam? Glede na to, da ste rekli, da imate
               dobičke in se kopičijo - ali ste kdaj razmišljal kot predsednik sveta zavoda, da bi
               recimo analiziral vsebino tega dobička in znižal recimo vrednosti tistih posameznih
               artiklov, ki se prodajajo v vaši mreži lekarn, v dobrobit recimo uporabnikov? Ker na
               ta način se bi manj dobičkov kopičilo.</p>
            </sp>
            <sp xml:id="SDT5-OZZ-Nujna-010-2010-02-17.sp74">

               <speaker>JANI MODERNDORFER:</speaker>

               <p>Se opravičujem, malo slabo sem slišal, nisem bil pozoren. Kako, še enkrat?</p>
            </sp>
            <sp xml:id="SDT5-OZZ-Nujna-010-2010-02-17.sp75">

               <speaker>PREDSEDNIK LJUBO GERMIČ:</speaker>

               <p>Glede na to, da se v vaših lekarnah ustvarjajo dobički in imate težave in probleme,
               ko morate interpretirati, da iz dejavnosti lekarništva prenašate dobičke izven te
               dejavnosti, ali ste kdaj tudi kot predsednik sveta razmišljal v analizi teh dobičkov,
               da bi recimo v okviru poslovanja znižali cene in bi teh dobičkov bilo manj, bi bilo
               pa to dobro za ljudi, ki uporabljajo vaše produkte, ki jih kupujejo.</p>
            </sp>
            <sp xml:id="SDT5-OZZ-Nujna-010-2010-02-17.sp76">

               <speaker>JANI MODERNDORFER:</speaker>

               <p>Kar se tiče dobičkov samih kot takih, če sem prav vas razumel - jaz seveda tako
               velikih dobičkov, kot je bil enkratni takrat, ko smo ustanavljali proračunski sklad,
               seveda sploh ne pričakujem od lekarne, tako velikih ne, ker je to nemogoče. Poleg
               tega je tudi, bom rekel, cilj, to smo videli tudi zdaj pri zadnjem letu, ko je bila
               zmanjšana vrednost točke, bo seveda tega vedno manj in verjetno bo zavarovalnica
               naredila na predlog verjetno še kakšen korak v tej smeri, tako, da bo tega vedno
               manj. Bojim pa se in tukaj se samo z eno stvarjo strinjam. Bojim pa se, da bodo, če
               bomo ukinili ta del tržne dejavnosti znotraj lekarne, bodo tisti, ki so danes
               koncesionarji, ki imajo samo eno lekarno, začeli vračati koncesije, ne bodo
               preživeli. Bojim se, da se bo to zgodilo. Ker dejstvo je, da te lekarne morajo nekako
               preživeti.</p>
            </sp>
            <sp xml:id="SDT5-OZZ-Nujna-010-2010-02-17.sp77">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo dajem gospodu državnemu sekretarju, dr. Eržen, prosim.</p>
            </sp>
            <sp xml:id="SDT5-OZZ-Nujna-010-2010-02-17.sp78">

               <speaker>DR. IVAN ERŽEN:</speaker>

               <p>Hvala lepa, gospod predsednik. Lepo pozdravljeni, tudi vsi ostali, ki ste tukaj z
               nami. Jaz bi kar pri tem nadaljeval, kar je bilo s strani predsednika tudi omenjeno.
               Od kje pravzaprav sploh je dobiček, se je treba najprej vprašati? Ali je to zdaj
               stvar velike produktivnosti ali je to stvar ugodne cene, ali je to stvar kakšnih
               drugih mehanizmov. Minister je že omenil, da imamo situacijo, kjer je zaradi način
               financiranja lekarniške dejavnosti so veliki zavodi ali pa tiste lekarne, ki so v
               okoljih, kjer je veliko zdravstvene dejavnosti na primarni veliko je veliko receptov,
               v privilegiju v primerjavi s tistimi, ki so organizirani in delujejo na bolj odročnih
               krajih, kjer je tisti, ki pride z receptom v lekarno ali pa pridejo kupiti zdravila,
               ker se samo v lekarni prodajajo, veliko manj. Gospod iz zavoda zdravstveno
               zavarovanje je posebej poudaril, da so vsi enako financirani. To je ena od stvari, ki
               jo je potrebno v resnici spremeniti in to kar gospod podžupan ugotavlja v resnici
               dobičkov pri javnem delu ne more biti. Mi moramo sistem vzpostaviti financiranja,
                   ki bo pošteno plačal delo,
               ki je opravljeno, ne pa da omogoča kopičenje in potem težave kam bomo s tem dobičkom
               prišli. Jaz vam lahko tudi povem kje je še eden od virov in težav ali pa virov teh
               dobičkov, gre za nagrajevanje farmacevtov. Desetletja dolgo je bil edini vir, ki so
               ga lahko namenili farmacevti za plače tako imenovana tržna dejavnost ali ročna
               prodaja. In zaradi tega, da bi ta sklad za nagrado dodatno, ki bi jih na nek način
               približala tisti primerni plači, to je potrebno tudi povedati, so pospešeno razvijale
               aktivnosti na področju te ročne prodaje. Jaz bi tukaj eno stvar opozoril, ki je bila
               v kontekstu že večkrat omenjena, pa mislim, da je izjemno pomembna. Poslanstvo
               farmacevta je tako kot poslanstvo drugih zdravstvenih delavcev ključno zaradi tega,
               ker pacient ne ve kaj naj kupi, on je popolnoma prepuščen presoji farmacevta kaj je
               za njega dobro. Mi ne moremo iti kot pacienti v lekarno in reči jaz rabim to, to, ker
               se spoznam na ta zdravila in vem katera so dobra in učinkovita. Temu je tudi potrebno
               dodati še to, da imamo vedno nove in nove proizvode, ki jih pacienti ne poznajo in v
               tem pogledu so popolnoma podrejeni stališču farmacevta in zaradi tega je tako
               pomembno, da ohranimo ta visoki nivo morale in tudi neodvisnosti farmacevta in
               njegove plače ali pa katerekoli druge ugodnosti od tega kaj bo prodal, on mora
               prodajati tisto kar meni, da je za pacienta v tistem trenutku najbolj primerno. In mi
               se v Ministrstvu za zdravje zavzemamo, da bomo vzpostavili tak sistem, da bomo na
               osnovi teh izkušenj, ki so in verjetno še kašnih novih opozoril, ki jih bodo
               posredovali tako farmacevti, pa tudi ostali, pripravili sistem, ki bo omogočal, da
               bodo strokovnjaki v lekarnah delali tako kot so se naučili, da morajo delati in da
               bodo na ta način pacienti tudi dobili tisto kar v resnici najbolj potrebujejo oziroma
               kaj jim lahko v tej lekarni dajo. In je potrebno strmeti k temu, in to bomo prav
               gotovo storili, da ne bodo farmacevti v lekarnah izpostavljeni, lahko tudi da ni res,
               da so izpostavljeni kakršnimkoli pritiskom, v to se sploh ne spuščam, mi moramo
               vzpostaviti sistem, da ne bo mogel tudi farmacevt reči na mene nekdo pritiska in
               izvaja mobbing ali pa je moja plača od tega in tega odvisna. Plača mora biti odvisna
               od strokovnega dela, od odnosa do strank, to so tisti glavni kriteriji, ki morajo
               biti merilo in ne količina zdravil ali pa vrednost zdravil, ki jih prodaš. In zato je
               potrebno v tem kontekstu razreševanja lekarniške dejavnosti pogledati malo širše in
               te izkušnje, ki jih imamo, ki smo si jih tekom dveh desetletij nabrali, porabiti za
               to, da bomo tudi lekarniško dejavnost uredili tako, da bo za paciente dobro to kar je
               v bistvu namen te dejavnosti in da na drugi strani omogočimo tudi tistim, ki bodo
               delovali na tem področju, eno strokovno in neodvisno delo. Tako, da to kar imamo
               sedaj pripravljeno v zakonu o galenskih izdelkih oziroma za galenski laboratorij in
               bomo videli ali bomo dali kot zakon ali bomo dali kot dopolnilo ali pa spremembo
               Zakona o zdravilih notri to je samo en del. Želimo vzpostaviti sistemski pristop in
               ne reševati ene ali druge ali tretje lekarne, kajti vsaka je malo drugačna. Mi lahko
               zdaj tudi, ampak  ni to tema
               zdaj, razložimo še kako je z Mariborom in kako je še s katero drugo lekarno. Vsak ima
               neko specifiko in te podatke bomo tudi s pomočjo nadzorov tudi takšni, ki jih
               omenjate, ki jih je resnično potrebno pogledati celovito, se pravi ne samo strokovni
               in ne samo upravni in ne samo tisti, ampak da vidimo kaj se dogaja na vseh teh
               področjih ne samo finančnih. Se pravi, celovito, da si ustvarimo neko sliko in da
               vidimo kakšne so razmere in da potem tudi na ustrezen način to uzakonimo. Tako, da
               aktivnosti, ki bodo potekale na področju priprave zakonodaje in razreševanja
               problemov, ki so v zvezi z lekarnami pojavljajo, bomo v naslednjem obdobju
               pripravljali skupaj z vami in s stroko na tem področju. Kar se pa tiče govorov in
               neke vrste užaljenosti, ki sem jo danes zaznal, naših pripomb pa niste nikoli
               upoštevali, saj ste nam vedno en in isti fajl pošiljali in tudi takrat kadar sem
               povedal in to sem vam sporočil osebno, da določenih stvari ni možno na tak način
               reševati, če bomo dosegli dogovor, da lahko na nek način nacionaliziramo lekarne, ja
               potem bomo pač to uredili, saj to je za nas, vsi veste, najbolj enostavno, če država
               to ureja. Veliko težje je kadar to poteka na občinskem nivoju, ampak to ni stvar, ki
               bi jo lahko v naši državi, vsaj jaz tako razumem demokracijo, kar enostransko
               naredili. Ker to je za mene neke vrste nacionalizacija in za takšno nacionalizacijo
               potrebujemo neke vrste konsenz, saj tudi veste, da je tudi v parlamentu veliko
               županov, ki ne delijo tega stališča, razen tega ni vedno rešitev samo v tem, da
               poberemo vse, drugim pa nič ne pustimo, potrebno je doseči eno stopnjo odgovornosti
               lokalnih skupnosti, da bodo v sodelovanju s strokovnimi organizacijami, in na drugi
               strani tudi z ministrstvom vzpostavljali mrežo dejavnosti, ki bo namenjena pacientom,
               tako da jo bodo lahko koristno uporabili in nekaj imeli od tega. Tako, da jaz v tem
               pogledu samo zagotavljam, da smo na Ministrstvu za zdravje pripravljeni na to, da
               stvari razrešujemo sistemsko, in ne da bi silili v eno ali drugo situacijo, ker smo
               prepričani, da če gremo še kakšno lekarno pogledati, bomo pa tam našli še neko tretjo
               stvar.</p>
               <p>Hvala.</p>
            </sp>
            <sp xml:id="SDT5-OZZ-Nujna-010-2010-02-17.sp79">

               <speaker>PREDSEDNIK LJUBO GERMIČ:</speaker>

               <p>Jaz upam, da hodite, in da tisto, česar ne bi smeli najti, uredimo.</p>
               <p>Besedo dajem gospodu Obrezi, Slovensko farmacevtsko društvo.</p>
            </sp>
            <sp xml:id="SDT5-OZZ-Nujna-010-2010-02-17.sp80">

               <speaker>DR. ALEŠ OBREZA:</speaker>

               <p>Hvala lepa.</p>
               <p>Veseli me, da smo danes tako s strani stroke, kot tudi vas, spoštovanih poslancev,
               nekako začeli razpravljati o tem problemu in smo prišli tudi na nekaj skupnih točk,
               ko smo ugotovili kaj dejansko se da morda izboljšati na področju lekarništva. Kljub
               temu se mi je pojavilo nekaj malega replik, in sicer prva mogoče za mag. Cvitnik
               Čopovo. Prej ko sem govoril o zahtevi po strokovni neodvisnosti, o strokovnem
               delovanju farmacevtov, nisem mislil eksplicitno na Lekarno Ljubljana, ampak dejansko
               na vse javne zavode in na zasebne lekarne. Se pravi, v vseh teh institucijah je treba
               doseči to strokovno neodvisnost farmacevta.</p>
               <p>Druga stvar, ki se je danes nekajkrat pojavila, je bilo izrečeno nezaupanje v
               lekarniškega farmacevta. Menim, da državljani Republike Slovenije, pacienti ali pa na
               splošno nekoliko širše obiskovalci lekarn, ne kažejo nekega nezaupanja do
               lekarniškega farmacevta. Vsakodnevno doma poslušam o tem kako pridejo obiskovalci v
               lekarno, kako sprašujejo določene zadeve, iščejo rešitev za njihove težave, tako da
               bi rekel, da je ugled lekarniškega farmacevta v stroki velik. Ga je pa treba doseči
               na ta način, da se mu omogoči to neodvisno delo. Prav tako o zdravilih. Zaupanje v
               zdravila. Tukaj mislim, da je nekako zadeva na državi s tem, da s svojo zakonodajo,
               predpisi urediti to, kar je dejansko tudi širše v Evropski uniji določeno. Se pravi,
               zdravila ki so na našem trgu, morajo biti kakovostna, morajo biti preverjeno varna in
               učinkovita. In če se bo to izvajalo še naprej, se pravi, da ne bodo možne neke
               stranpoti, da pridejo nekaj zdravila ali karkoli drugega na naše tržišče, potemtakem
               bomo zagotovo imeli zaupanje prebivalstva v zdravila.</p>
               <p>In še dve stvari. Spoštovani poslanec gospod Cukjati je prej govoril o monopolih,
               konkurenci je omenil, da če tega ne bo, da pa naj gredo potem zdravila v trgovine.
               Nikakor ne. V trgovinah, recimo v veleblagovnicah, dvomim, da imamo strokovnjake s
               področja varne rabe zdravil in podobno. Pač pa je treba v teh institucijah, se pravi
               lekarnah, naj bodo javne ali zasebne, doseči  to, da bo tukaj ustrezna kvaliteta. Se pravi nikakor ne, da
               bodo zdravila prišla, potem pa kar v veleblagovnico v prosto prodajo.</p>
               <p>In za zaključek mogoče še en komentar gospodu podžupanu, gospodu Moederndorferju, ko
               je govoril o azbestnih strehah. Vsekakor je zadeva zelo pohvalna, da ste se odločili
               za zamenjavo teh azbestnih streh, vendar vas sprašujem ali je dejansko namen
               lekarništva v tem, da proizvaja sredstva zato, da se te azbestne strehe zamenjajo
               oziroma ali ni morda kaj drugega, se pravi kakšna druga postavka v proračunu mestne
               občine primerna za to. Se pravi konec koncev dobički, ki so pridobljeni v lekarnah,
               so nekako pridobljeni od bolnikov, od državljanov, ki so pač prišli v lekarno po nek
               nasvet in osebno se mi zdi ta zadeva malce sporna. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp81">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo dajem poslanskemu kolegu, gospodu Cukjatiju.</p>
            </sp>
            <sp xml:id="SDT5-OZZ-Nujna-010-2010-02-17.sp82">

               <speaker>FRANCE CUKJATI:</speaker>

               <p>Hvala za besedo. Kar nekaj besed je bilo rečenih o konkurenci. Lahko rečem, da
               gospoda podžupana zelo razumem, da zavrača konkurenco na tem področju. Težje pa
               razumem, da poslanci in poslanke zavračajo vsakršno misel na konkurenco, kajti
               poslanec se pa mora vživeti v želje pacienta. Samo omenil bi, vsi vemo, da oštarija,
               v oštariji ste hitro postreženi, kvalitetno postreženi, prijazno postreženi samo, če
               je konkurenca. Leta 1992, ko je bil sprejet zakon o zdravstveni dejavnosti, je bilo
               prvič takrat rečeno: <q>"Bolniki imajo pravico do proste izbire zdravnika in zavoda."</q>
               Obenem je bilo sprejeto načelo, da sredstva sledijo pacientu. Namreč takrat je bilo
               vzpostavljeno načelo, da naj se izvajalci ne bi financirali v budžetu, ampak z ozirom
               na to kaj ponudijo oziroma koliko pacientov pride k njim in jih izbere in jaz si zelo
               predstavljam, da bi tako kot v tujini pacienti izbrali tistega izvajalca, ki bi bil
               hiter, kvaliteten in prijazen. Samo primer povem. Ti mehanizmi konkurence, ki veljajo
               v tujini, recimo v Avstriji, je statistika ugotovila, da je v lanskem letu iz
               bolnišnice v Beljaku so izgubili okrog 2.000 pacientov gravitacijskega območja in so
               študirali zakaj. Zaradi tega, ker je šel en zelo kvaliteten zdravnik v drugo
               bolnišnico in so se preselili tja. To je konkurenca in v osnovnem zdravstvu kot
               veste, imamo načelo konkurence vzpostavljeno, zaradi tega pridete hitro do
               družinskega zdravnika, splošnega zdravnika, ker je plačan po glavarini. On je
               zainteresiran, da pridete, čeprav to ni popolna konkurenca, je premalo zdravnikov, da
               bi to bilo popolnoma učinkovito, ampak konkurenca deluje med izvajalci, deluje in na
               tem je grajeno marsikaj v zdravstvu, v zdravstveni dejavnosti. Ne spoštovati tega
               mehanizma je slabo izhodišče za zdravstveno politiko. Hvala.</p>
            </sp>
            <sp xml:id="SDT5-OZZ-Nujna-010-2010-02-17.sp83">

               <speaker>PREDSEDNIK LJUBO GERMIČ:</speaker>

               <p>Hvala lepa kolega Cukjati. Replika, ja prosim gospod Kos iz zdravstvenega sveta.</p>
            </sp>
            <sp xml:id="SDT5-OZZ-Nujna-010-2010-02-17.sp84">

               <speaker>DR. MITJA KOS:</speaker>

               <p>Spoštovani. Kar se tiče konkurence in urejanja, bomo jasno različnega mnenja, tako
               kot je v politiki, tako je verjetno tudi med ljudmi. Ampak, če se že postavlja
               konkurenca na tem področju, naj se postavlja potem konkurenca na kvaliteto storitev,
               ne pa konkurenca v smislu večje prodaje. Tudi zdravila so ravno malo drugačna stvar
               kot klobase v oštariji, ker si res želiš čim več tega prodati pa čim več popiti. Pri
               zdravilih je situacija ravno piko drugačna.  Ne izključujem pa konkurence na področju storitev v smislu
               farmacevtske skrbi in podobnih stvari. Tega si zelo želimo.</p>
            </sp>
            <sp xml:id="SDT5-OZZ-Nujna-010-2010-02-17.sp85">

               <speaker>PREDSEDNIK LJUBO GERMIČ:</speaker>

               <p>Hvala lepa. Kolega Magajna.</p>
            </sp>
            <sp xml:id="SDT5-OZZ-Nujna-010-2010-02-17.sp86">

               <speaker>ANDREJ MAGAJNA:</speaker>

               <p>Pravzaprav se nisem mislil oglasiti okoli vprašanja konkurence pa samo kratka
               replika. Konkurenca, lahko govorimo o konkurenci med dvema zasebnikoma ali pa tudi na
               nekem teritoriju, če sta dva javna zavoda ali pa dva zdravnika, izvajalca javnih
               storitev pa izberem pač tistega, ki je. Govoriti o konkurenci, lojalni konkurenci med
               javnim zavodom in koncesionarjem je pa vprašanje, ker tukaj gre za vprašanje statusa,
               ker končno je koncesionar izvajalec javne storitve je kot zasebnik. Tako, da kje
               lahko govorimo o pravi konkurenci, kot rečem lahko le, v nekih podobnih ekonomskih
               prostorskih okoljih med dvema zasebnikoma, tu bi lahko govoril o konkurenci, na tem
               nivoju pa težko govorimo o lojalni konkurenci kot taki. Pa nič nimam proti
               zasebnikom. To tudi gospod Cukjati ve, da sem vedno govoril spoštljivo, ampak
               zasebnik s svojimi sredstvi, z lastnimi kapacitetami ali zasebnik z javnimi sredstvi,
               z javnimi obratnimi sredstvi. Toliko o tem.</p>
               <p>Sicer pa sem se želel bolj osredotočiti na sklepe, ki jih bomo danes sprejemali.
               Verjetno gre diskusija počasi proti koncu. Pri teh sklepih, ki so dobri, tu jih
               podpiram pa bi le veljalo morda, da bi zadnji sklep nekoliko predrugačili, če se bo
               strinjal predlagatelj pa tudi ostali kolegi poslanci. Namreč diskusija je bila
               bistveno širša in precej smo se poenotili. Tudi gospod Mitja Kos je poudaril, da je
               stroka in poslanci smo govorili zelo podoben jezik, danes tudi gospod Obreza, sem
               prav si zapisal, tudi v tej smeri je razpravljal in ta diskusija se je prevesila v to
               smer, da ne gre neke anomalije lokalnega karakterja, ampak, da je vprašanje sistemske
               ureditve. Zato bi to dikcijo zadnjega sklepa pač dal v predlog, v diskusijo. Torej,
               da tu ne gre le za presojo nekih pravnih praznin, ampak gre za, da se preuči
               usklajenost zakonske ureditve s temeljnimi cilji zdravstvene in lekarniške
               dejavnosti. Mislim, da bi bilo bolj v smeri diskusije tak sklep, kot samo ugotavljati
               ali obstojajo neke pravne praznine ali nedorečenosti, če sem prav razumel vsebino
               zadnjega sklepa. To se pravi, preuči se usklajenost zakonske ureditve, tudi obstoječe
               in bodoče s temeljnimi cilji zdravstvene in lekarniške dejavnosti o katerih smo tudi
               danes govorili.</p>
            </sp>
            <sp xml:id="SDT5-OZZ-Nujna-010-2010-02-17.sp87">

               <speaker>PREDSEDNIK LJUBO GERMIČ:</speaker>

               <p>Hvala lepa kolega Magajna. Še dajem Marku Žnideršiču iz ljubljanskih lekarn.</p>
            </sp>
            <sp xml:id="SDT5-OZZ-Nujna-010-2010-02-17.sp88">

               <speaker>MARKO ŽNIDARŠIČ:</speaker>

               <p>Hvala. Jaz bi samo skušal povedati ene par številk, ker mislim, da so ta razmerja
               malo drugače razumljena kot so dejansko.  Sem pa na začetku rekel, da je dejansko marža na recept
               6,5%. Gospod, ki je rekel 16%, to je povprečna marža. Po drugi strani govorimo o
               tržnem delu, ki je v večini lekarn v Sloveniji, tako pri koncesionarjih kot pri
               javnih zavodih, med 20 in 25%. Se pravi, ne govorimo o neki dejavnosti, ki izpodriva
               javno službo, ampak gre še zmeraj za zelo majhen del te dejavnosti. Kar skrbi, je pa
               to, da brez te dejavnosti noben zavod, noben zasebnik ne bi preživel danes; to si
               danes upam trditi. In problem tega je, da če bi ta del zmanjševali ali ga celo
               ukinili ter ga dali v hipermarkete, bi bil to problem ZZZS-ja. Ker danes dejansko ta
               tržni del financira tudi recepte. Problem receptov je, da sicer nekje kažejo bilance,
               da so ti javni zavodi na tem področju pozitivni, vendar če bi odsekali ta del tržne
               dejavnosti, bi se vsi stroški oziroma večina teh stroškov preneslo na ta javni del in
               dejansko zavodi ne bi preživeli. Tudi Lekarna Ljubljana ne. Morate vedeti, da je v
               Sloveniji recept plačan v višini 1,3 evra, v Nemčiji 6,5 evra. Zakaj je temu tako, ne
               vem. Nobeno razmerje ni tako med Slovenijo in Nemčijo, da bi bilo 1 : 5. Niso
               slovenski farmacevti petkrat manj strokovni kot nemški, ni razmerje v bruto domače
               proizvodu na prebivalca tako, da bi to opravičevalo. In mislim, da se Zavod za
               zdravstveno zavarovanje tega tudi zelo zaveda. In če bi prišlo do liberalizacije
               zdravil, prenosa dela dejavnosti v hipermarkete, moramo vedeti, da bi moral Zavod za
               zdravstveno zavarovanje Slovenije v naslednjem trenutku bistveno povečati sredstva za
               lekarniško dejavnost.</p>
               <p>Glede dobičkov in zakaj ne damo tega na nižje cene. Moramo vedeti naslednje: nam
               nihče ni očital, in dejansko nam ni mogel očitata, da imamo predraga zdravila ali pa
               druge izdelke, ker smo dejansko najcenejši. Očitali so nam pa dumping. Kaj bi bilo,
               če bi vse te dobičke dali še v cenejša zdravila - še bolj bi nam očitali dumping. Res
               pa je, in se tudi mi zavzemamo za to, da bi paciente napotili, naj hodijo tja, kjer
               je storitev najboljša, najbolj prijazna, kjer je strokovno osebje najboljše. Za to se
               zavzemamo in na tem močno delamo. Lekarniška dejavnost je danes edina v Sloveniji v
               zdravstvu, ki je dejansko plačana na glavarino. Se pravi, če pacient pride z receptom
               v lekarno, dobimo nekaj od tega recepta; če ne pride, ne dobimo ničesar. Povsod v
               zdravstvu je situacija drugačna, tam so akontacije, so plani in dobijo denar v
               naprej. Pri nas, če pacienti ne bi hodili, ne bi dobili ničesar. Hvala.</p>
            </sp>
            <sp xml:id="SDT5-OZZ-Nujna-010-2010-02-17.sp89">

               <speaker>PREDSEDNIK LJUBO GERMIČ:</speaker>

               <p>Hvala lepa. K besedi se je javil še gospod Grill. Glede na to, da je kar nekaj ur že
               minilo, ali želi še kdo razpravljati za gospodom Grillom, sicer bi počasi prešli v
               fazo razprave o sklepih in na glasovanje o sklepih? Ne želi. Gospod Grill.</p>
            </sp>
            <sp xml:id="SDT5-OZZ-Nujna-010-2010-02-17.sp90">

               <speaker>IVAN GRILL:</speaker>

               <p>Bom kratek. Moram se odzvati tudi na navedbe kolega iz ljubljanskih lekarn, da ni
               bilo pritožb s strani pacientov ali s strani javnosti, da bi se dobiček ljubljanskih
               lekarn skušal preliti v nižje cene zdravil. Se strinjam. Mislim, da mediji mogoče
               niso bili pri tem pozorni in tega niso izpostavili. Ne nazadnje bi vam težko kdo
               očital, ljubljanskim lekarnam, da bi se ta dobiček na kakršenkoli način vračal nazaj
               v zdravstvo. Če ne bi bila najboljša rešitev znižanje cen zdravil, zakaj pa ne bi
               kupili kakšne drage medicinske aparature zdravstvenim domovom, ki so tudi v lasti, da
               se v celoti to vrača.</p>
               <p>Tudi idejo, da se skuša s tem dobičkom sanirati azbestne strehe, lahko samo
               pozdravljamo, saj so azbestne strehe potrebne zamenjave po celi Sloveniji, ne samo v
               občini Ljubljana. S tem da je treba tu priznati tudi to, da na račun ustvarjanja
               dobička ljubljanskih lekarn v 13 drugih občinah se očitno želi te strehe sanirati, ne
               samo v občini Ljubljana, kar tudi ne odraža neke korektnosti. S tem da pa, glejte,
               zopet  se sklicujem na
               poročilo Računskega sodišča, ki ugotavlja, da se je v letu 2008 samo 3 milijone evrov
               namenilo za sanacijo azbestnih streh, pa še nekaj ostalih streh, za 16 milijonov pa
               ni bilo ugotovljeno, kam so šli. S tem da je pa ravno na področju sanacije azbestnih
               streh v tem poročilu ugotovljenih kar nekaj pomislekov, tudi neke nepravilnosti,
               neracionalnih odločitev, s strani Računskega sodišča. Tako da sam mislim, da bi bilo
               treba na tem področju marsikaj urediti. Bojim pa se, da je bil ta cilj, da se
               sanirajo azbestne strehe predvsem nek mehanizem v primeru, da se javnost opre na
               prenos dobička lekarn, da se s tem skuša upravičevati, kajti enako retoriko je
               uporabil tudi gospod Jaklič, ker vemo, da so ljudje na to občutljivi.</p>
               <p>Kakorkoli, pravim, da na račun zdravja ljudi, predvsem bolnih ljudi, ki iščejo
               zdravje tudi skozi nakup zdravil, se ne sme ustvarjati nobenih dobičkov. Če se pa že
               ustvarijo, jih pa vračajmo nazaj v ta sistem. To mora biti osnovno sporočilo. Pa tudi
               sprememba zakonodaje, ki bo v prihodnjih mesecih na naših klopeh, mora tudi k temu
               stremeti. Hvala lepa.</p>
            </sp>
            <sp xml:id="SDT5-OZZ-Nujna-010-2010-02-17.sp91">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod Moederndorfer, če želite besedo, vam jo bom dal. Izvolite, gospod
               Moederndorfer, Mestna občina Ljubljana.</p>
            </sp>
            <sp xml:id="SDT5-OZZ-Nujna-010-2010-02-17.sp92">

               <speaker>JANI MOEDERNDORFER:</speaker>

               <p>Samo toliko, da bo bolj jasno. Ko smo ustanavljali sklad, Marka Jakliča ni bilo še
               pod razno nikjer blizu Lekarne. Kar pomeni, da to sploh nima veze z Jakličem, pa ne,
               da sem jaz njegov advokat.</p>
               <p>Drugič, res bi vas rad opozoril, ker sem strokovnjak na neverbalnem področju, kadar
               izrečete besedo <q>"Jaklič"</q>, ne kažite z roko na mene, ker se jaz pišem Moederndorfer.
               To so zelo pomembne stvari. Namreč, zelo hitro in perfidno se lahko igramo z nekimi
               besedami. Jaz se z vami strinjam, Računsko sodišče nas je opozorilo. Ampak opozarjam
               še enkrat, v odzivnem poročilu smo tudi razložili Računskemu sodišču. Tisto, kar je
               pa za nas najbolj pomembno, pa je, da sanacija streh - o tem je odločal mestni svet,
               ne Lekarna, lepo vas prosim, Lekarna nima s tem nič, mestni svet je o tem odločal,
               ustanovitelj. In sanacija streh, kar je bilo več kot jasno že od same ustanovitve, da
               bo to proces, ki bo trajal najmanj tri do štiri leta, tako zaradi javnih naročil,
               tako zaradi obsežnosti, gre za 46 osnovnih šol in 26 vrtcev, kar pomeni, zraven še
               prištejte 30 enot, gre za neverjeten konglomerat, ki bo ta trenutek rešen. In si upam
               trditi, in s ponosom lahko rečem, da mi ni nerodno, da smo ta sredstva porabili za
               kakovost zdravja otrok v Ljubljani, kjer preživijo pol dneva. Hvala.</p>
            </sp>
            <sp xml:id="SDT5-OZZ-Nujna-010-2010-02-17.sp93">

               <speaker>PREDSEDNIK LJUBO GERMIČ:</speaker>

               <p>Hvala lepa. Mislim, da je razprava izčrpana, zato bi jo zaključil. Prehajamo na
               razpravo in odločanje o sklepih.</p>
               <p>V predlogu za sklic s strani Slovenske demokratske stranke imamo predlog štirih
               sklepov. Imamo pa še predlog za peti sklep. Gospod Magajna korigira to v peti sklep,
               svoj prejšnji predlog, ki se glasi: Odbor za zdravstvo predlaga ministru za zdravje
               in Vladi Republike Slovenije, da proučita usklajenost zakonske ureditve s temeljnimi
               cilji zdravstvene lekarniške dejavnosti.</p>
               <p>Teh pet sklepov dajem v razpravo. Ali želi kdo razpravljati o teh petih sklepih?
               Kolega Magajna, prosim.</p>
            </sp>
            <sp xml:id="SDT5-OZZ-Nujna-010-2010-02-17.sp94">

               <speaker>ANDREJ MAGAJNA:</speaker>

               <p>Tudi ta dopolnitev, ki sem jo dal, ima samo  en cilj: da bomo slišani danes. Tako enotnost pa redko
               dosežemo, med strokovnimi delavci in parlamentarci. In res želim, da bi bili slišani.
               Tudi s strani ministrstva ne dvomim v prisotnega gospoda Eržena, ki se je tudi odzval
               na naše razprave. Pomembno je pa, kaj bo na koncu rekel tudi sam minister, kakšne
               usmeritve bo dal. Namreč, dogodilo se je že na usklajevanjih o Zakonu o zdravstveni
               dejavnosti, ko smo splošno mnenje dali, da je treba novi agenciji, ki je bila
               predvidena, dodeliti tudi strokovni nadzor. Čez par dni dobimo spet verzijo, kjer so
               ga vzeli iz te agencije. Tako da ne vem, nekaj se zmenimo, drugi dan dobimo pa spet
               nek tekst, kjer tega ni. In res želim, da smo slišani, zato sem dal še ta dodatek k
               temu sklepu.</p>
            </sp>
            <sp xml:id="SDT5-OZZ-Nujna-010-2010-02-17.sp95">

               <speaker>PREDSEDNIK LJUBO GERMIČ:</speaker>

               <p>Hvala lepa, kolega Magajna. Glede na to, da ni več razpravljavcev, imamo dve
               možnosti, glasovati o vsakem sklepu posebej, glede na razpravo in glede na izraženo
               podporo predlogom sklepov lahko razumem, da smo sposobni glasovati o vseh petih
               sklepih skupaj. Če nihče temu ne nasprotuje, bi pet sklepov, štiri, ki so že
               pripravljeni v gradivu predlagateljev današnjega sklica, Slovenske demokratske
               stranke, in petega, ki ga je posredoval kolega Magajna, dal na glasovanje.
               Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je pet sklepov sprejetih.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - RAZNO.</title>
               </p>
               <p>Glede na to, da ni želja za razpravo ali pobude, je dnevni red današnje seje
               izčrpan.</p>
               <p>Zaključujem 10. nujno sejo odbora in se vsem zahvaljujem za udeležbo. Želim vam še
               naprej prijeten in zdrav večer! Hvala lepa.</p>
               <stage type="time">(Seja je bila končana 17. februarja 2010 ob 18.38.)</stage>
            </sp>
         </div>
      </body>
   </text>
</TEI>