<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="PSGS-Zasedanje-005-2011-05-24">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Parlamentarna skupina GLOBE Slovenija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">6398C76CDBE0B018C125789400389FBB</idno>
               <idno type="custom" subtype="day">A8A7F933BF0CE5A5C12578A2002006DC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=A8A7F933BF0CE5A5C12578A2002006DC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#PSGS-Zasedanje-005-2011-05-24.PSGS" n="005">
               <name>Zasedanje</name>
               <date when="2011-05-24"/>
            </setting>
         </settingDesc>
         <particDesc>
            <listOrg>
               <org xml:id="PSGS-Zasedanje-005-2011-05-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="PSGS-Zasedanje-005-2011-05-24.PSGS">
                        <orgName key="PSGS">Parlamentarna skupina GLOBE Slovenija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE IZVRŠILNI ODBOR  PARLAMENTARNE SKUPINE GLOBE SLOVENIJA  POSVET - ZELENA DAVČNA REFORMA </stage>
            <stage type="date">(24. maj 2011)</stage>
            <stage type="chairman">Sejo je vodil Milenko Ziherl, predsednik parlamentarne skupine Globe.</stage>
            <stage type="time">Seja se je pričela ob 15.05.</stage>
            


            <sp who="SDT5:ZiherlMilenko">

               <speaker>PREDSEDNIK MILENKO ZIHERL:</speaker>

               <p>Lepo pozdravljeni spoštovani gospe in gospodje. Pričeli bi z posvetom, ki ga
               organizirata Svet za varstvo okolja Republike Slovenije in parlamentarna skupina
               GLOBE.</p>
               <p>Dovolite, da vas na začetku vse prav lepo pozdravi, predstavnike Vlade. Veseli me, da
               vidim med nami tudi nekaj kolegov glede na to, da sedaj poteka seja Državnega zbora
               in ravno zaradi tega, ker imajo nekateri razpravljavci uvodničarji tudi druge
               zadolžitve in bodo morali kombinirati, torej biti delno prisotni tukaj, delno pa
               drugod bomo nekoliko improvizirali naš potek tega posveta.</p>
               <p>Za začetek naj opozorim, da je postopek klasičen, tradicionalen. Najprej se bodo
               predstavili nekateri uvodničarji, potem se pa začne splošna razprava na katero se
               prijavite s prijavnico, ki jo naša strokovna sodelavka gospa Saša Virant, ki jih bo
               razdelila oziroma jo pri njej lahko dobite. Izpolnite osnovne podatke torej ime,
               priimek, inštitucija, ki jo zastopate pa morda lahko tudi temo oziroma smer vaše
               razprave.</p>
               <p>Torej tema današnjega posveta je Zelena davčna reforma. Še ena od nujnih reform, ki
               so vezane na našo bodočnost. Sedaj je seveda veliko bolj popularna in po medijih se
               vrti tudi pokojninska reforma, vendar Zelena davčna reforma je nekaj, kar je nekaj nujnega pred
               nami, ne glede na to, katere politične usmeritve je kdo torej ravno na teh posvetih
               nekako odložimo strankarske drese in se posvetimo strokovnemu delu in želimo na ta
               način na posvetu sprejeti neke zaključke, ki naj bi bile v pomoč Vladi in določenim
               ministrstvom.</p>
               <p>Naj bo za ta uvodni del dovolj. Torej še enkrat prisrčno pozdravljeni v imenu GLOBE
               Slovenija in me veseli, da ste prišli v tako polnem številu in želim, da bi prišlo do
               iskrivih razprav do idej, ki bi nekako usmerjale tudi kasnejše delo ministrstev.</p>
               <p>Sedaj bi predal besedo profesor doktor Lobniku, predsedniku Sveta za varstvo okolja
               Republike Slovenije. Se pa že v naprej opravičujem, ker kot sem rekel poteka seja
               Državnega zbora in bom lahko poklican na drugo dolžnost in bo takrat sejo vodil
               profesor doktor Lobnik. Izvolite.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Hvala. Spoštovane gospe in gospodje tudi v imenu Sveta za varstvo okolja Republike
               Slovenije, dobrodošli na tem posvetu Zelena davčna reforma.</p>
               <p>Kot je že gospod Ziherl povedal, smo povabili nekaj uvodničarjev, ki bi nekako
               postavili izhodišča za razpravo, vsi ostali pa se lahko s temi listki prijavite s
               svojimi predstavitvami. Lepo bi prosili uvodničarje, da v sedmih ali pa osmih minutah
               povedo bistvene stvari, tisti, ki imate pa Power Pointe pa jih še niste oddali jih
               prosim oddajte tehnični službi tukaj.</p>
               <p>Vsa seja oziroma konferenca bo posneta v video tehniki in bo predstavljena na spletni
               strani GLOBE in Sveta za varstvo okolja.</p>
               <p>Tu pred vami je monitor in tu zraven na mizi je majhna miška s katero pomikate slajde
               naprej in nazaj. Med tem ko bo vaš Power Point bo predstavljen, ko bom vaše ime
               povedal, ga bodo dali na screen tukaj na govorniškem odru.</p>
               <p>Še to bi vas prosili, da ne bi govorniki gledali na platno, ampak glejte v dvorano,
               ker snemamo in potem je zelo nerodna situacija, če nekoga skoz v uho snemamo namesto
               v obraz.</p>
               <p>Da bi začeli s takšnimi izhodišči, ki so blizu naši Vladi, bi prosil državno
               sekretarko gospod Matejo Vraničar, Ministrstvo za finance, ključna vprašanja in
               dileme.</p>
            </sp>
            <sp who="SDT5:VraničarMateja">

               <speaker>MATEJA VRANIČAR:</speaker>

               <p><gap n="..."/> <stage>/Nima vklopljenega mikrofona./</stage> Hvala lepa. Lep pozdrav vsem skupaj tudi z moje
               strani. Najprej zahvala organizatorjem za povabilo in tudi z moje strani opravičilo,
               ker ne bom uspela sodelovati ves čas, ampak bom poskušala se razdeliti svojo
               prisotnost na to sejo in sejo Državnega zbora.</p>
               <p>Kaj bi vam želela danes v svojem kratkem uvodu predstaviti. Čeprav Vlada pravzaprav v
               svojih uradnih dokumentih ne govori veliko o zeleni davčni reformi seveda le z vseh
               drugih aktualnih vprašanjih z njo tudi ukvarjamo in glede na dileme, ki smo jih
               zasledili doslej sem s svojo prezentacijo želela strniti v pet ključnih točk.</p>
               <p>Ko se pogovarjamo kaj je Zelena davčna reforma pravzaprav ugotavljamo, da različni
               akterji, ki kreditirajo za zeleno davčno reformo zelo različno razumejo ta pojem. Po
               eni strani seveda pomeni to spremembo davčnega sistema v smeri dajanja večjega
               poudarka temu, da večje davčno breme nosi tisti, ki se ukvarja z dejavnostjo, kupuje
               izdelke, ki so bolj obremenjujoči za okolje. Vendar je to samo ena plat Zelene davčne
               reforme, ker je tisti ključen je tisti drugi del. Namreč v kakšni meri lahko s tem načelom
               onesnaževalec plača, zberemo dovolj sredstev z namenom, da na drugi strani druge
               faktorje razbremenimo davčnih bremen in glede na usmeritve, ki jih je Vlada do sedaj
               zagovarjala, želimo predvsem razbremeniti obremenitev dela. Se pravi znižanje bodisi
               prispevkov, bodisi dohodnine na račun tega, da enako velik del sredstev zberemo z
               drugimi davki, ki so bolj usmerjeni v obremenjevanje izdelkov, ravnanj in dejavnosti,
               ki obremenjujejo okolje.</p>
               <p>Kot bom v nadaljevanju, predvsem ob koncu svoje predstavitve predstavila, se tu
               srečujemo z nekaterimi ključnimi problemi, predvsem zaradi velike regresivnosti
               davkov, ki so organizirani po načelu onesnaževalec plača relativno majhne izdatnosti
               in velike volatilnosti. Se pravi v velikih razlik v obremenitvi lahko pride glede na
               to, kako se posameznik, potrošniki ali proizvajalci v zvezi s tem, s to dajatvijo
               obnašajo.</p>
               <p>Kateri so zeleni davki? Tudi na tem področju ostaja cela vrsta definiciji. V ožjem
               smislu, kot zelene davke, razumemo samo okoljske dajatve, v Sloveniji jih poznamo kar
               nekaj. Uvedeni so na podlagi Zakona o varovanju okolja, vendar pa v bistvu se v svetu
               pojavljajo veliko širše definicije tako imenovanih zelenih davkov in najbolj pogosto
               sledimo OECD klasifikaciji, ki v bistvu v to kategorijo zelenih davkov vključuje vse
               obremenitve energentov in električne energije. V Sloveniji bi v ta kontekst sodile
               trošarine na energente in električno energijo. V to definicijo sodijo že prej
               omenjene okoljske dajatve, v Sloveniji uvedene na podlagi Zakona o varovanju okolja,
               med njimi zagotovo najizdatnejša okoljska dajatev za obremenjevanje okolja z
               emisijami CO2-ja in pa tudi v to klasifikacijo sodijo tudi druge dajatve, pri katerih
               je obdavčitev utemeljena na okoljskih kriterijih. V Sloveniji bi v ta kontekst lahko
               postavili davek na motorna vozila v taki obliki, v kakršni ga poznamo od marca
               preteklega leta.</p>
               <p>Seveda pa ni rečeno, da pod pojem zeleni davki lahko vključujemo samo davke, ki so
               specifično usmerjeni v obremenitve okoljskih komponent, ampak moramo v ta kontekst
               postaviti tudi klasične davčne oblike, kot so davek na dodano vrednost, kot je
               dohodnina in rešitve, ki jih te klasične davčne oblike poznajo. Bodisi v obliki nižje
               davčne stopnje, na primer pri davku na dodano vrednost bodisi skozi sistem olajšav,
               kot jih poznamo na primer pri direktnih davkih, pri dohodnini ali pa pri davku od
               dohodka pravnih oseb.</p>
               <p>Kje smo trenutno? Kratek pregled, kako visoke dajatve na tiste tipične zelene davke v
               Sloveniji poznamo in mogoče še bolj zanimiv pregled, koliko denarja pravzaprav z
               okoljskimi dajatvami v tem trenutku v Sloveniji zberemo.</p>
               <p>Daleč najizdatnejše so dajatve od energentov in električne energije. Tu pod pojem
               okoljskih dajatev štejemo samo trošarine in vidite, da kljub znižanju potrošnje,
               predvsem na področju pogonskih goriv v letu 2009 in tudi še v letu 2010, ohranjamo
               precej visok delež v davčnih prihodkih, približno 7,5% vseh davčnih  prihodkov zberemo iz naslova trošarin,
               medtem ko so ostale dajatve sorazmerno zanemarljive, davek na motorna vozila je sicer
               drugi najmočnejši vir s tega področja, tretji dajatev za onesnaževanje zraka z
               emisijo CO2-ja. Vse ostale okoljske dajatve, osem drugih, je še pravzaprav pomenijo
               relativno nizek prihodek iz njihovega naslova.</p>
               <p>Zakaj je, skupno zberemo v okviru vseh davčnih prihodkov iz naslova okoljskih dajatev
               približno 8,2% vseh davčnih prihodkov in ta podatek mislim, da je zelo pomemben, ko
               govorimo o tem, da želimo hkrati, ko povečamo neko davčno obremenitev, ki temelji na
               okoljski komponenti, če želimo hkrati znižati obremenitev dela.</p>
               <p>Samo kot primer smo na ministrstvu pripravili izračun koliko bi morali z okoljskimi
               dajatvami zagotoviti dodatnih prihodkov, če želimo samo najnižjo stopnjo dohodnine
               znižati za 1% točko torej da je prvi dohodninski razred obremenjen ne s šestnajstimi
               ampak s petnajst odstotki dohodnine. V tem primeru bi morali zbrati za skoraj 46
               milijonov evrov prihodkov iz drugih recimo okoljskih virov, kar znese pravzaprav več
               kot pa v tem trenutku recimo v celoti zberemo iz CO2 takse ali pa iz naslova davka na
               motorna vozila.</p>
               <p>Kako v bistvu pozeleniti slovenski davčni sistem? Več pristopov je možnih. Lahko
               govorimo o uvajanju novih zelenih davkov, vendar glede na primerjavo z drugimi
               državami moram reči, Evropskimi državami, da smo na tistih področjih, kjer tudi druge
               države uvajajo neke zelene komponente, okoljske komponente v davčne oblike, da smo te
               tudi mi prevzeli. Na primer pri davku na motorna vozila, poskušamo podobno zadevo
               uvesti tudi pri letni dajatvi za registracijo motornih vozil, tako da tukaj nekega
               velikega manevrskega prostora pravzaprav ni. Po drugi strani pa je mogoče nekaj več
               manevrskega prostora pri uvajanju okoljskih komponent v obstoječe davčne oblike,
               bodisi preko povečanja obremenitev okolju neprijaznega ravnanja, bodisi preko
               uvajanja oziroma povečanja davčnih olajšav za okolju prijazno ravnanje, pri čemer
               moramo postaviti tudi določene omejitve.</p>
               <p>Predvsem pa bi opozorila na zadnjo alinejo. Moramo doseči konsenz glede ukinjanja
               subvencij ali direktnih subvencij ali posrednih subvencij skozi davčni sistem za
               okolju neprijazno ravnanje. Naj omenim samo en konkreten primer. Na področju davka na
               dodano vrednost imamo določeno nižjo stopnjo davka na dodano vrednost za vse
               pripravke fitofarmacevtske pripravke, ki se uporabljajo v kmetijstvu, ne glede na to,
               koliko škodljivi so za okolje. In vprašanje je, ali zmoremo konsenz da tovrstne
               posredne subvencije, ki niso v smeri proti, niso okoljsko naravnane ali smo jih
               spodobni prekiniti z obstoječo prakso. Moram reči, da glede tega slednjega, to ni
               samo problem s katerim bi se ukvarjala Slovenija, ampak je glede na to, da je DDV
               sistem, ki je poenoten do določene mere v Evropski uniji se z istim vprašanjem
               ukvarja tudi Evropska komisija.</p>
               <p>Seveda pa na to pozelenitev davčnega sistema ne moremo gledati izolirano, ne moremo
               pri oblikovanju davčnega sistema zasledovati izključno in samo cilje, ki jih želimo doseči z večjo
               obremenitvijo okoljsko nekorektnega škodljivega ravnanja in po drugi strani moramo
               zagotoviti, da so davki, ki jih poberemo od onesnaževalcev v načelu prihodek
               integralnega proračuna.</p>
               <p>Mi imamo sicer kar nekaj idej kako bi se uvedla taka dajatev za varčevanje z
               energijo, drugačna dajatev CO2 taksa, naj bi se povišala in tako naprej vendar vsak,
               ki to predlaga si želi, da bi se prihodki zbrani s tega naslova porabili za saniranje
               okoljskih problemov na področju s katerega se dajatve zbirajo. Seveda je to v celoti
               legitimen interes, vendar če želimo imeti davčno reformo v smislu, kot sem jo
               predstavila na začetku, to seveda ne gre skupaj.</p>
               <p>Že uvodoma sem omenila, da so okoljski davki po definiciji regresivni, kar pomeni, da
               obremenijo bolj dohodkovno šibkejše sloje prebivalstva oziroma dohodkovno šibkejša
               podjetja. zaradi tega je ta povezava na nek način nujna, da z obremenitvijo
               onesnaževalcev, vendar hkrati zagotoviti neko olajšavo oziroma neko znižanje davčne
               obremenitve predvsem na področju obremenjevanja dela oziroma dohodnine.</p>
               <p>Pozabiti pa ne smemo tudi, da okoljski davki ob uvedbi lahko negativno vplivajo na
               konkurenčnost in zaposlovanje, predvsem v prvi fazi in zaradi tega je pri samem
               uvajanju ali povečevanju obremenitev, kot jih poznamo zdaj v tem trenutku, potrebna
               zelo velika previdnost. Že spet konkreten primer, uvedba CO2 takse na pogonska goriva
               bi močno prizadela slovensko avtoprevozniško dejavnost in vprašanje je, do katere
               mere si lahko privoščimo obremenitev, da ne uničimo neke panoge kot celote oziroma na
               kakšen način z neko postopnostjo, z nekim korektnim pristopom uvesti dajatve na
               način, da bodo spremenile obnašanje vendar hkrati ne bodo pomenile nekega propada
               enega celega področja dejavnosti.</p>
               <p>Toliko za kratek, verjamem da zelo splošen uvod, nanizala sem več vprašanj, kot
               odgovorov, vendar računam, da bomo imeli v času razprave možnost tudi reči kakšno na
               račun odgovorov ne samo vprašanj. Hvala lepa.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Gospa državna sekretarka Vraničar, hvala. Glede nato, da se je opravičil državni
               sekretar doktor Gašperšič, sta namesto njega prišli gospa Saša Galonja iz Direktorata
               za prostor in gospa Nives Narat iz Direktorata za okolje. Želite o nekaj besedah
               povedati aktivnosti ministrstva? Potem bi pa prosil. Prosim?</p>
               <p>Ampak morate priti sem.</p>
            </sp>
            <sp who="SDT5:NaredNives">

               <speaker>NIVES NARED:</speaker>

               <p>Lep pozdrav tudi v mojem imenu. Nives Nared je moje ime in prihajam iz Direktorata za
               Ministrstva okolje, se v glavnem ukvarjam s politiko na področju podnebnih sprememb,
               s trgovanjem z misijami in z obdavčitvijo emisij okolja z emisijami CO2.</p>
               <p>Ker sem bila ravno povabljena, bi želela samo to povedati, da Ministrstvo za okolje v
               letošnjem letu pripravlja obsežno spremembo ureditve o okoljski dajatvi za
               obremenjevanje okolja z emisijami CO2 v smislu, da bi, v kolikor bodo to predpisi s
               področja državnih pomoči dopuščali, uvedli veliko paleto, široko paleto, bogato
               paleto upravičenih ukrepov, upravičenih namenov  za katere bi se lahko sredstva zbrana iz naslova
               plačil za okoljsko dajatev namenila, da bi nekako nadaljevali s to prakso, ki je bila
               uvedena z obstoječo uredbo, ko je bilo omogočeno, da določenim podjetjem, ki so
               sklenila pogodbe o izvedbi določenih ukrepov za zmanjšanje oziroma oprostitev plačila
               dajatve, v kolikor so izvedli določene ukrepe so lahko zahtevali vračilo že plačane
               dajatve. To je bil sicer nekaj manj ambiciozen program, ampak ambicija zdaj
               ministrstva oziroma direktorata je, da se v letošnjem letu pripravi široka paleta
               ukrepov, ki bi seveda stimulirala na ta način izvedbo ukrepov v smislu zmanjšanja
               emisij CO2 oziroma ogljikovega dioksida in s tem pospešila določene izvedbe določenih
               ukrepov. Je pa vsaka oprostitev plačila davka oziroma zmanjšanje plačila davka
               predmet predpisov na področju državnih pomoči, tako da je treba shemo prijaviti tudi
               Evropski komisiji, tako da od tega je pač odvisen, koliko bomo lahko ambiciozni
               oziroma na kakšen način zadeva konec koncev zapisana in določena. Samo toliko sem
               želele.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Gospa Nared, hvala. Še mogoče gospa Galonja, če je tukaj. Ni. Hvala. Potem bi pa
               prosil profesor Petriča, prosil me je, ker mora odgovori, če lahko prej pride.
               Govoril bo o pomembni postavki v Sloveniji, o lesu in CO2-ju.</p>
            </sp>
            <sp who="SDT5:PetričMarko">

               <speaker>MARKO PETRIČ:</speaker>

               <p> Spoštovani, moje ime je Marko Petrič. Prihajam z Univerze v Ljubljani, in sicer z
               Biotehniške fakultete. Predstavil bom prispevek profesor doktor Franca Pohlevna, ki
               je žal odsoten in sem namesto njega vskočil jaz. To je tudi razlog, za kar se
               opravičujem, da bom moral žal že okrog 16.00. ta posvet zapustiti, čeprav bi zelo rad
               dlje časa ostal, če bi lahko.</p>
               <p>Torej pogovarjamo se o globalnih klimatskih spremembah, vemo kaj nam le te prinašajo.
               Po eni strani hude suše, po drugi strani vedno pogosteje ekstremne vremenske pojave,
               kot smo jim bili priča v Sloveniji lani jeseni. Kaj storiti? Vsekakor vemo, tu se vsi
               strinjamo, da je potrebno zmanjšati izpuste toplogrednih plinov, ki so posledica
               izgorevanja fosilnih goriv in tudi zmanjšati na splošno porabo energije.</p>
               <p>Torej kako doseči manjše emisije toplogrednih plinov? V Sloveniji, ki je bogata z
               lesom, se ponuja kar sama po sebi možnost uporabljati bistveno več lesa. Namreč med
               procesom fotosinteze, kot tudi dobro vemo, se ogljikov dioksid iz zraka absorbira v
               drevesih in pretvori v lesno biomaso, ki je sestavljena pretežno iz celuloze in
               lignina. Če les uporabljamo in ga ne skurimo, ga izločimo iz tega cikla in vsaj za
               nekaj časa tako odmaknemo, umaknemo iz kroženja nekaj toplogrednega plina.</p>
               <p>Kot lahko vidimo na tem grafu sodobni materiali od plastike, jekla, opeke, betona, še
               posebej izstopa tukaj aluminij, povzročajo velike neto izpuste ogljikovega dioksida.
               Po drugi strani pa vidimo, da na primer raba in predelava žaganega lesa ne povzroča
               emisij ogljikovega dioksida ampak zmanjšuje prisotnost CO2 v okolju. Kdo bi rekel, da
               lahko veliko naredimo za spodbujanjem energijsko varčnih hiš, kot je ta tukaj na
               sliki. Govorimo o raznih pasivnih energijskih plus hišah in podobno, vendar moram
               povedati, da se vsi pozitivni učinki v veliki meri izničijo ravno zaradi uporabe ne
               trajnostnih materialov, ki kot smo videli na prejšnjem slajdu močno prispevajo k
               emisijam ogljikovega dioksida. 
               Prav tako ni prava rešitev kurjenje lesne biomase, kajti na ta način samo vračamo
               nazaj tisti ujet ogljikov dioksid. Menimo, da bi s pametno politiko Slovenija lahko
               postala prodajalec pravic do emisij CO2-ja, ne pa kupec.</p>
               <p>Vidimo in vemo, da je Slovenija bogato poraščena z gozdovi, saj imamo več kot 60%
               površine pokrite z gozdovi in zaradi tega bom v nadaljevanju pokazal nekaj idej, kaj
               vse lahko naredimo iz lesa, in sicer izdelke z visoko dodano vrednostjo, ki jo
               omogočajo visok družbeni standard in hkrati razvoj. Naj povem, da so to ideje, ki se
               že na veliko uresničujejo, ki jih je pripravila Evropska gozdno lesna tehnološka
               platforma in ji je sledilo tudi Slovenska gozdno lesna tehnološka platforma.</p>
               <p>Na prvem mestu je to gotovo intenzivna gradnja z lesom, bistveno višja, kot jo imamo
               sedaj, ne sam za take počitniške objekte ali pa manjše stanovanjske objekte, ampak
               tudi za več nadstropnice iz lesa, ta prikaz je na primer s Švedskega, kjer se gradijo
               tudi do osem nadstropne stavbe iz lesa.</p>
               <p>Potem drugo področje so poimenovali življenje z lesom, kjer govorimo predvsem o
               razvoju fleksibilnega in multifunkcionalnega pohištva in še s posebnimi lastnostmi in
               še različnih drugih izdelkov. Naj povem, da naša država nekaj tega že podpira,
               ravnokar smo uspešno zaključili s skupino podjetij razvojni inovacijski projekt, ki
               ga je podprla tehnološka agencija za razvoj, multifunkcionalno pohištvo sodobne
               bivalne enote prihodnosti, tako da se na tem področju zadeve premikajo tudi v
               Sloveniji.</p>
               <p>Torej ti izdelki bodo lepo oblikovani in mnogovrstni izdelki se ponujajo za katere
               niti nismo navajeni, da bi jih lahko uporabljali in bi bili lahko narejeni iz
               lesa.</p>
               <p>Ideja je tudi v ustavitvi centrov predelave lesa, ki bi bili blizu gozda, to se pravi
               morda na ruralnih območjih in bi s tem prispevali tudi hkrati k uravnoteženemu
               regionalnemu razvoju naše države.</p>
               <p>V takih centrih bi seveda uporabljali sodobne tehnologije obdelavi in predelavi lesa,
               najsodobnejše, ki jih evropska raziskovalna politika že tudi preko raznih projektov
               izdatno podpira razvoj le teh, tako da je razvoj teh tehnologij na področju lesarstva
               kar hiter.</p>
               <p>Prav tako govorimo o različni novi generaciji kompozitov, o novih proizvodnih
               tehnologijah za izdelke z višjo dodano vrednostjo kot je modifikacija lesa za boljše
               lastnosti lesa na primer obdelava lesa s plazmo, zgoščevanje lesa in podobno.</p>
               <p>Prav tako govorimo o izdelavi bio goriv, vendar bio goriv druge generacije, torej bio
               etanola in bio dizla, ki so narejeni iz ligno celuloznih materialov in ne iz tistih,
               ki jih uporabljamo v prehrani, tako da ne povzročajo motenj na tržišču s hrano in ta
               bio goriva druge generacije ne povzročajo dviga cen prehrambnih izdelkov, čemur smo
               tudi priča.</p>
               <p>Bio govoriva bi seveda proizvajali v tako imenovanih bio rafinerijah, ki jih že zelo
               dobro poznamo saj so pravzaprav vse tovarne celuloze bio rafinerije, le da bio
               rafinerije ne proizvajajo samo celuloze ne proizvajajo samo bio goriv ampak še
               marsikaj drugega predvsem različne zelene kemikalije. Vrsto kemikalij se da namreč
               narediti s predelavo ligno celuloznih materialov vključno z lesom in je to lepa
               alternativa proizvodnji kemikalij iz derivatov nafte.</p>
               <p>In ne nazadnje na odslužen odpaden les se moramo naučiti gledati kot na surovinski
               vir, ki je primeren za izdelavo v postopku reciklaže različnih koristnih izdelkov in
               ne samo za sežig. Sežig pride popolnoma na koncu, ko resnično več ne moremo iz takega
               odpadnega lesa nič drugega narediti.</p>
               <p>Če kar preidem v tej kratki predstavitvi na sklepe. Torej menimo, da je lesarstvo
               napredna gospodarska panoga, ki bi lahko oziroma lahko proizvajajo izdelke z visoko
               dodano vrednostjo v kateri je vgrajenega veliko znanja, hkrati pa s tem  zagotavljamo trajnostni razvoj
               družbe in lahko prispevamo vsaj k omilitvi globalnih podnebnih sprememb.</p>
               <p>In glavno sporočilo te predstavitve je, da bi bilo potrebno področje lesarstva
               oziroma rabo lesnih izdelkov in ne samo sežiga lesa podpreti s primerno davčno
               politiko in različnimi drugimi oblikami. toliko na kratko. Najlepša hvala.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Hvala profesor Petrič. Vabim profesor Petra Novaka člana komiteja za znanost Evropske
               agencije za okolje.</p>
            </sp>
            <sp who="SDT5:NovakPeter">

               <speaker>PETER NOVAK:</speaker>

               <p>Hvala lepa. Spoštovano predsedstvo, spoštovane kolegice in kolegi. Ko govorimo o
               zeleni davčni reformi se vprašam, kako zeleno. Namreč mislim, da se beseda zeleno
               zlorablja. Mi govorimo o davčni reformi, pri tem smo pa pritaknili še nekaj
               ekologije, ker je to zdaj moderno. In osebno mislim, da je potrebno ločiti davčno
               reformo, ki je namenjena za sanacijo okolja in tisti del davčne reforme, ki je
               potreben zaradi družbenih nesorazmerij, ki so nastala zaradi prevelike obremenitve
               dela in tako dalje in tako dalje.</p>
               <p>Glavne značilnosti zelene davčne reforme, je že kolegica navedla. Mislim, da je
               osnovni problem davek je zelen, če zmanjšuje rabo okolju škodljivih proizvodov ali
               spremeni obnašanje v okolju prijazno smer. Ne pa da spreminja družbene odnose, to se
               pravi zmanjšuje obremenitev dela, povečuje to in to. To ni zelena davčna reforma, to
               je normalna družbena davčna reforma, ki se jo lotimo in jo lahko potem tudi uredimo.
               Kajti če ne bomo, kot se temu reče, zlorabili to besedo, okoljski ekološki in
               zeleni.</p>
               <p>Nadalje. Prednosti bi morale biti seveda davčna nevtralnost, omejeno recikliranje
               okoljskih davkov in višina okoljskih davkov, ki mora biti urejena. Vendar bi rekel
               naslednje. Najprej je treba začeti s spremembo filozofije o kakovosti življenja. Kaj
               je kvalitetno življenje, to pomeni spremeniti potrošniško družbo v neko drugo.</p>
               <p>Potem je potrebno ugotoviti kje imamo dvojne dividende, kje istočasno varčujemo z
               resursi in zmanjšujemo vplive na okolje. Kje lahko povečamo učinkovitost celotnega
               javno finančnega sistema, kako lahko dvignemo konkurenčnost industrije, kakšen je
               učinek razdelitve davkov in seveda na koncu je tudi promocija čiste tehnologije in
               novi trgi.</p>
               <p>Različna so orodja za davčno reformo vendar pa za zeleno davčno reformo, sem že
               ponovno rekel, je treba imeti drugačen princip.</p>
               <p>Davčne olajšave so prva zadeva, ki je vezana na davčno reformo, zeleno seveda in vse
               Vlade, ki so uvedle zeleno davčno reformo, javno finančno reformo, so ponudile zelo
               visoke davčne olajšave za učinkovito rabo energije in tudi energetsko intenzivnim
               industrijam. </p>
               <p>Pomembno je postopno uvajanje zelene javno finančne reforme. Namreč zgodnje
               obveščanje o spremenjeni javno finančni politiki je obveza, zato da se lahko, prvič
               podjetja prilagodijo, da se ljudje lahko prilagodijo in da se pripravimo za
               investicije v nove tehnologije.</p>
               <p>Vprašanje pa je kako zeleno. Kot sem že v začetku omenil, pričetek mora biti družbena
               akcija za prehod iz potrošniške družbe v sonaravno. Tu ni vprašanje stroke, to je
               vprašanje politike. Če se politika za to odloči bomo to imeli, če se za to ne odloči
               bo šlo potrošništvo naprej in ni davčne reforme ne zelene, ne rjave, ne črne, ki bi
               spremenila naš odnos do okolja.</p>
               <p>Druga zgodba je, kako to storiti po fazah. Moj predlog je, da se prva faza ravna po
               principu onesnaževalec plača in se obdavči okolju neprijazno potrošnjo. In uporaba
               teh davkov nameni sto procentov za sanacijo v okolju. Kajti to je edini način, da
               bodo ljudje spoznali, da to, kar nekaj več plačajo njim tudi koristi kot družbi v
               celoti.</p>
               <p>Druga zgodba je, da postopno vključujemo, druga faza, eksterne stroške v obstoječih
                   proizvodnih dejavnostih,
               ki jih je prej ali slej treba obremeniti in le polovico ali približno polovico tega
               davka reciklirati na področju okolja. In potem, ko smo mi okolje praktično sanirali v
               skladu z možnimi tehnologijami lahko preidemo na nadgradnjo, to se pravi imamo davke,
               ki pokrivajo družbeno nadgradnjo, ki pa so taki, da preprečujejo širjenje potrošniške
               družbe.</p>
               <p>In še nekaj besed o tehnološkem vidiku. Ključno je postopno uvajanje tehnologij z
               optimalnim dolgoročnim učinkom, to se pravi na osnovi LCA, life cycle cost anaylisis
               ali pa life style analisis, pri tem bi posebej rekle, da je zgrešeno, da bi mi na nos
               na vrat uvajali tehnologije, ki so nezrele in ki ne predstavljajo bistvenega
               pozitivnega učinka na okolje, na primer, subvencioniranje nakupa električnih vozil.
               Če sem iz PRIOSOM štiri kilometre vozimo na elektriko, to ni nobena rešitev za okolje
               ampak za njega plačamo in damo celo ekološko subvencijo in tako dalje. Uvajanje
               vodikove tehnologije in vodikovih črpalk, ko imamo eno vozilo na vodik v Sloveniji je
               izguba denarja. Ampak uporaba, recimo sredstev za toplotno zaščito stavb, ki
               prinesejo praktično štirikratno zmanjšanje rabe energije in s tem tudi emisij in
               vsega ostalega je pa popolnoma nekaj drugega. To trdim zato, ker menim, da je
               potrebno uvajanje novih tehnologij izvajati v skladu z realnim in okoljskim in
               ekonomskim učinkom. Oboje mora iti paralelno, če ne imamo težave v sami družbeni
               proizvodnji.</p>
               <p>Stare energetske tehnologije je potrebno prilagoditi novim zahtevam z uporabo End
               payp ukrepov, kajti ni mogoče vseh starih tehnologij v toku desetih let zamenjati ne
               da bi uporabili neka sredstva, da v vmesnem obdobju preprečimo prekomerno
               onesnaževanje in seveda posebno v energetiki je to ekonomsko opredeljeno.</p>
               <p>In kot sem že rekel ne uvajati tehnologij, ki so eksotične in za Slovenijo manj
               ustrezne, ker ne zagotavljajo zelenih delovnih mest. Naj povem samo fidin tarifo za
               sončne elektrarne. Čudovita stvar, vsi so jo uporabljali in jo uporabljajo. Na njej
               so propadli Španija, Slovaška in imajo tudi druge velike težave. Zakaj? Ker so slepo
               sledili nemškemu zgledu toda Nemci so zaokrožili od proizvodnje do porabe v lastni
               države in so imeli celoten ciklus v rokah in se je denar obrnil doma. Če pa mi
               uvažamo sončne celice iz Kitajske in jih bogato sofinanciramo ali če dovolimo tujim
               investitorjem, da investirajo v sončne elektrarne pri nas in jim plačujemo elektriko
               3,6 evrov po mega vatni uri na trgu pa je elektrika po 0,50 evrov potem je jasno, da
               tukaj nekaj s filozofijo nekaj ni v redu.</p>
               <p>Druga zgodba je obdavčitev avtomobilov in avtoprevoznikov. Kolegica je to omenila,
               toda dragi moji, ali mi res rabimo toliko avtoprevoznikov za potrebe slovenskega
               gospodarstva? Ne. Ta avto prevozništvo je namenjeno za mednarodni transport. In
               tisti, ki dela na mednarodnem transportu in onesnažuje okolje pri nas in obremenjuje
               ceste naj plača v skladu z okoljskim stroškom. Podobno velja za obdavčitev
               avtomobilov visokega razreda. Pri nas je razred od Clia naprej praktično bistveno
               močnejši. Zakaj? Zato, ker je to poceni. To pa, da mi nimamo več denarja za uvažanje
               in za plačilo goriv je pa več ali manj vsakemu jasno, saj je devizna bilanca
               negativna.</p>
               <p>In na koncu bi opozoril še na nekaj. Mi ko gremo v nove tehnologije ne pogledamo, kaj
               pa lahko naredimo na obstoječem sistemu, ki ga imamo. Bom samo en primer povedal.
               Uvajanje komprimiranega zemeljskega plina za pogon vozil, osebnih mestnih avtobusov,
               javnega prevoza in tako dalje. Približno 3,5-krat se zmanjša emisija CO2, v vsakem
               primeru uvažamo eno gorivo ampak če ga uporabljamo na ta način za prometna sredstva
               imamo manjše emisije, uvažamo pa vseeno ali uvažamo kurilno olje, nafto, plin, bencin
               ali pa ruski plin. In tam 
               kjer nimamo zaokroženega ciklusa, je stimulacija porabe napačna in še en primer bom
               povedal, ker je kolegica prišla sedaj nazaj. Govorila je o fitofarmacevtskih
               sredstvih, ki imajo davek 8,5. Ampak mi imamo veliko bolj nevarno snov, ki ima davek
               8,5 in je družbeno škodljiva preko vseh meja, alkohol. Alkohol ima 8,5 nima več?
               Potem se pa opravičujem ampak to je bil nekaj časa primer, ko smo ga imela, kot za
               hrano škoda je bila pa enotna.</p>
               <p>Samo toliko sem hotel povedati in prosim še enkrat, dajmo se dogovoriti, da bomo
               ločili zeleno davčno reformo, ki je pomembna za okolje in davčno reformo, ki je
               družbeno potrebna zaradi anomalij, ki so nastale skozi čas. Hvala lepa.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Profesor Novak hvala lepa. Profesor. Prosim?</p>
            </sp>
            <sp who="SDT5:ZiherlMilenko">

               <speaker>PREDSEDNIK MILENKO ZIHERL:</speaker>

               <p>Ja, oprostite, ker upadam. Obveščam kolege poslance, da je glasovanje 16.10, verjetno
               imate posvet v poslanskih skupinah, zato se bomo počasi poslovili in se bomo, ko bo
               čas dopuščal, vrnili nazaj.</p>
               <p>Torej se opravičujem. Ker se dnevni red, v bistvu je danes dodatni dan, takrat ko smo
               to sejo postavljali v časovni okvir je izgledalo vse lepo in prav, zdaj pa pač moramo
               improvizirati. Se opravičujem za improvizacije.</p>
               <p>Morda bi samo še kratek dodatek na to, kar je povedal doktor Novak. Se močno strinjam
               in predvsem skozi inštitut poslanskega vprašanja ministru za okolje in prostor je
               bilo rečeno ravno to, kar ste vi poudarili, zmanjšati porabo energije na energetsko
               učinkovitih stavbah in tudi s tem se je minister močno strinjal, namreč vprašal sem
               ga, kakšne bodo bodoče usmeritve v gradbeništvu v smislu varčevanja vode z uporabo
               deževnice v smislu novih materialov, ki so potem, ko stavba preživi svoj rok, se
               lahko bolje vključijo v okolje in seveda energetska učinkovitost stavb.</p>
               <p>Sedaj predajam zopet besedo dr. Lobniku, sam se pa opravičujem in opravičujem tudi
               moje kolege, ki morajo iti po novih dolžnostih. Hvala lepa.</p>
               <p>Še enkrat pa vsekakor hvala za lep obisk in ste vabljeni tudi na naslednje skupne
               posvete, ki bodo objavljeni posebno, če so z vašega področja, področij vaših
               interesov, vašega delovanja, vaše službe. Hvala lepa.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Hvala. Nadaljujemo. Prosim profesor Gojka Staniča, da v nekaj minutah postavi svojo
               vizijo.</p>
            </sp>
            <sp who="SDT5:StaničGojko">

               <speaker>GOJKO STANIČ:</speaker>

               <p>Spoštovani profesor Lobnik. Cilj teh mojih prizadevanj v zadnjem času je, da spravimo
               skupaj družbeno teorijo egoistične družbe, kajti mislim, da je čas pred nami, ko se
               bomo, kot ljudje preprosto borili za svoj obstoj.</p>
               <p>Klasična delitev delo kapital moramo pozabiti in osnovno gibalo družbenega razvoja in
               tekmovanja v svetu in boj za eksistenco na globalnem trgu bo povezan in zmagovalec bo
               tisti, ki bo najhitreje začel živeti na trajnosten način in ki ima svoje otroke tudi
               najrajši.</p>
               <p>Kar se nas Slovencev naprej tiče, moramo iti v take tehnološke rešitve in tak način
               življenja, da bomo prepolovili življenjske stroške, kar se narediti da, tako čez prst
               sem to ugotovil, da se to da in to tudi opisal v knjigi.</p>
               <p>Problemi, ki se rešujejo ni samo zelena reforma, kot je kolega Novak rekel, ampak je
               tudi, kar se mene tiče globoka družbena reforma. Začnemo z vrednotami, načinom
               življenja, ampak zaenkrat živimo v globalnem svetu, ker po načelu konkurence sploh
               napredujemo in zdaj smo v Sloveniji v stanju strahovitega prezadolževanja, praktično
               drvimo v grško situacijo, slaba gospodarska rast, ogromna nezaposlenost,
               neorganiziranosti brez naročil, pravzaprav imamo gradbeni, lesarski, gozdarski,
               elektro, strojni sektor, brez velikih izvoznih idej, kaj sploh početi skupaj, ker jaz
               gledam proizvajalce vsak svojo malo parcelico, noben ne prodaja recimo resno ekološko
               zadevo  vsaj za evropski trg.
               Preveč popolnoma nepotrebnega uvoza, avtomobilov imamo že preveč, zanesljivo preveč,
               premalo je domačega povpraševanja in to tistega povpraševanja, kjer imamo subjekte,
               ki imajo tudi denar, da bodo plačali naročeno storitev. Preveliko imamo obremenitev
               plač s prispevki, davki in zato tudi mednarodno nekonkurenčnost visoko strokovnega
               kadra, zato k nam ne prihajajo strokovnjaki delati v Slovenijo, ampak odhajajo ven,
               imajo boljše plače in za delodajalca so manj dragi v Holandiji in Avstriji kot pri
               nas. Ogromno sivo ekonomijo imamo, ni tveganega kapitala, 12 milijard se je izgubilo
               na borzah zaradi ekstremno nesposobnih upravljavcev premoženja in politikov, ki to
               podpirajo, ni ekonomske stimulacije za varčevanje z elektriko, vodo, daljinsko toplo,
               za fosilne energente, eko sklad je pinac, profesor Golob je recimo svojo poslovno
               kariero začel s projekti varčevanja. V kot govor mu je bil v podjetjih in povsod,
               poslušajte to se nam ne splača delati, sploh se ukvarjati s takimi zadevami, ker je
               elektrika in tako naprej vse prepoceni. Dokler bodo položnice tako nizke, kot so zdaj
               za elektriko za te energente ne pričakujte, da se bodo ljudje začeli drugače množično
               obnašati.</p>
               <p>Naftni derivati v Evropi, ki jih vse uvaža, so absolutno prepoceni in ne obnašamo se
               na tisti način, da bi ta generacija človeštva vsaj za 1000 let podaljšala uporabo teh
               fosilnih energentov, ki jih mati narava skupaj spravila pred milijoni let. Skrajno
               neodgovorno se obnašamo in drvimo v likvidacijo človeštva, če bodo še naprej isti
               politiki vladali. Mi ne motiviramo za delo na domu, peš hoje v službo, kolesarsko pot
               na delo iz dela, ker veste, da to prihrani 80% avtomobilskih prevozov. Tega ne
               stimuliramo, popolnoma nepotrebnih prevozov. Američani, jih že 25% dela doma,
               širokopasovni internet bi moral biti hiper prioriteta, ni prioriteta.</p>
               <p>Zdaj kar se rešitev tiče. Za prvi dve zadevi, mislim, da bi Slovenci zaradi svojega
               vpetosti v mednarodni svet zaradi možnosti, da igramo ogromno vlogo na področju eko
               svetovnega inovativnega podjetništva, je moj predlog, da zapišemo Ustavo, davek na
               dobiček bo v Sloveniji večno 12-14% in ne več. To je seveda pogojeno z množično
               kapitalsko udeležbo z ekonomsko demokracijo, to gre eno z drugim in mi če se hočemo
               ven zvleči, bi moral vsak vložiti v te naložbe, o katerih se pogovarjamo vsaj 10%
               svojih prejemkov letno. Drugače se Evropa ne bo izvlekla mi pa tudi ne.</p>
               <p>Skupna obremenitev plač. Tu prosim posnemajmo Avstrijce, ni sive ekonomije, pri
               minimalni plači 7%, nekje do povprečne plače 30%, tako naj ostane, pri petkratniku
               plač, pri dohodnini, ki je petkratnik povprečne plače, so pa alternative. Če bo
               tisti, najbolj sposobni človek, ki je pošteno ustvaril prihodek vlagal kot tvegan
               kapital v nepremičnine, odpiral delovna mesta, usmerjal v družbeni razvoj naj bo to
               polna davčna olajšava. Če pa bo trošil za luksuzne jahte in za neumnosti pa ekstremna
               progresivna obdavčitev. Glejte s razponom 1-5 se ukvarjam desetletja. Noben na svetu,
               ki je vrhunski intelektualec pa milijarder, več kot petkratnika plače, za sebe, za
               svojo porabo, za normalno lepo življenje ne potrebuje. Podpisati je treba to hiper
               porabo, drugače sveta ne bo, preprosto ekološko nevzdržno to razsipništvo bogatašev.
               Jasno je, vsi ste opozarjali, da je potrebno pristopiti premišljeno  mislim, da bi bilo v Sloveniji najprej
               kreniti pri zgradbah in pri angažiranju gospodinjstev za vsako drugo dejavnost, je
               potrebno precej bolj naštudirati, kako se jo lotiti in pojdimo na Holandski model,
               oni imajo dražji plin za gospodinjstvo in cenejšega za gospodarstvo. Mi imamo ravno
               vse obratno.</p>
               <p>Drugič. Kolikor bi se pač znižale davčne obremenitve, bi se seveda neto plača
               povečala, tako da bi družbeni sloji, ki bi zdaj plačevali dražje energente, tudi
               imeli denar za to, da lahko v to preidejo, kar se pa upokojencev tiče je pa treba iti
               na neke prehodne dodatke ampak tisti, ki bo varčeval in si znižal življenjske
               stroške, bo čez toliko let na boljšem. Naj vsak za sebe misli.</p>
               <p>DDV. Glejte že to, kar je profesor Senjur rekel, minimalno na 22%, zaradi tega kar
               zdele je, naša ekonomija se 22 let oziram 21 leto uničuje samoupravlja. Uničuje
               naklepno in zavestno in smo dejansko pred katastrofo. In nobene naložbe ni v zadnjih
               letih, lepo vas prosim, v ene produktivne zadeve. Država se tukaj ne more
               zadolževati. Sem za to, da se država zadolži še za nekaj milijard, ampak jih prelije
               preko prebivalstva in zaposlenih pa dodatni kapital v projektih in na teh projektih o
               katerih bomo sedaj govorilo. Za eko naložbe, izolacijo zgradb, pojdimo na 5% DDV,
               pojdimo na 7% davek pa bodo lepo vsi račune dajali, pa jih bomo potem prilagali pri
               dohodnini in bomo razčistili to sivo ekonomijo za zmeraj v tej državi.</p>
               <p>Tudi ta sedanji zakon okrog tega malega dela. Lepo vas prosim, to je nepotrebno. Dva
               člena v ZGD-ju bi dodali in konec. Zakaj sploh rabimo agencije? Dajmo si poenostaviti
               življenje, lepo vas prosim, davki so zadeve, ki morajo biti preproste, jasne in
               morajo ljudem pri takih zadevah za toliko let naprej povedati kar jih časa, pa se
               bodo že danes začeli drugače obnašati. Saj smo čisto normalni ljudje drugače.</p>
               <p>Zelen tarifa. Rabimo pametno omrežje za varčevanje. Zakaj ne zelena tarifa za
               toplotne črpalke, recimo. Ali pa za trolejbuse. Zakaj ne zelena tarifa? Zakaj ne bomo
               bolj obdavčevali tam, kjer se nespametno troši, tam kjer je to smiselno. Rabimo to
               tehnologijo, je treba zasebni kapital minimalno 300 milijonov, jih ni. Eles nima
               nobenega denarja. Če ne bomo zasebni kapital tukaj notri spustili, je to tako. Nič
               nebo.</p>
               <p>Potem obdavčiti plin, se pravi kurjenje plina. Predvsem toploto daljinsko, vodo, ne
               zdravo hrano, davek na CO2, to če je ne rešujete na nivoju Evrope ne morete rešiti v
               Sloveniji, tako da to debato, ki jo danes začenjamo, jo začenjam zato, da bomo
               Evropejcem predlagali neke rešitve. Enako za DDV. Če mi podražimo bencin in ga
               Avstrijci in Italijani ne, ne bomo prišli nikamor. Določene zadeve moramo rešiti kot
               Evropa, ker Slovenci tudi predloga, kaj naj se naredi, ker s tistim, kar sem
               predlagal, sem tako čez prst pogledal ene 4 milijarde izpada, prihodka bo potem, če
               bi se to uveljavilo. Se pravi je treba 4 milijarde dodati in bi vas prosil, da se
               skupaj usedemo, ker to imate vi v ta malem prsti in bi hitro videli, kje se da to
               realno narediti. To je potrebno vse izračunati in potem s takimi izhodišči iti pred
               širšo javnost.</p>
               <p>Kar se tiče prometa. Mislim, da v prihodnjem razdobju bi morali imeti nižji eko davek
               na naftni in zemeljski plin, to kar je kolega Novak rekel in iti na trolejbusizacijo
               avtocestnega prometa v Evropi. To je zamene Evropski projekt.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Še minuto.</p>
            </sp>
            <sp who="SDT5:StaničGojko">

               <speaker>GOJKO STANIČ:</speaker>

               <p>Pričakovani rezultati, da boste vedeli kako sploh razmišljam. Mislim da bi morali vsako leto 40.000
               stanovanjskih enot popolnoma izolirati, ker to potem za večno rešimo zadevo. Če je
               ziheraška vemo kakšni so učinki, ogromno dela.</p>
               <p>Kar se daljinskega ogrevanja tiče. Treba je iti na daljinsko ogrevanje, ampak razen
               jedrskih malih elektrarn ne vidim prave rešitve, to je ta prava rešitev, naj se še na
               varnosti veliko naredi.</p>
               <p>Moj predlog je, da naredimo Slovenci, začnemo mednarodno inkubacijski torej
               podjetniški inovativni center, kjer bi vsi živeli in delali v poslovno-stanovanjskih
               popolnoma ekoloških hiša, tudi samo s samooskrbo sadja in zelenjavo. V taki zgradbi
               25 sodelavcev, delajo v stanovanju, imajo neke skupne poslovne prostore. To so neki
               normativi. In te zgradbe se lahko tri, štiri nadstropne, vse iz lesa, vgradili bi
               okrog tri milijone lesa. Za ta projekt bi morali povabiti velik ruski kapital,
               kapital sredozemskih držav, tako da bi res eno ogromno koncentracijo znanja naredili,
               mogoče bi sedeži podjetij tukaj ostali z zavezo, da se delovna mesta odpirajo, tam od
               koder je nekdo prišel. In ogromen mednarodni projekt bi lahko naredili, ene temeljne
               ideje tudi že nekaj na pol proti tip take hiše že živim. In mislim, če bi skupaj
               spravili, da bi bil to en ogromen izvozni program, ker mi Slovenci moramo poleg
               avtomobilske imeti še nekaj velikih izvoznih programov. To bi morali delati skupaj z
               gozdnatimi državami, se pravi sosedi Avstrijci, s celim Balkanom, Romunijo in Rusijo.
               To je mega projekt, ki bi nam nudil za izredno nizko ceno vrhunsko kakovost bivanja.
               Mislim, da gre tukaj, če bi se resno lotili 20 do 50 tisoč novih delovnih mest,
               raziskovalne potenciale ne koncentrirajmo na ne vem kaj, ampak lepo vas prosim, ali
               bi najprej eno akcijo naredili in industriji dali do konca dovršene te izdelke, prav
               ves denar v tisto, kar naši podjetniki ali pa raziskovalci so že naredili, pa je
               potrebno doterati, da bomo prvi na svetu na določenih nišah. Tega ni. Denar gre za ne
               vem kakšne zadeve, zato da bi delovna mesta se odpiralo, ta državni kapital ne gre v
               prave stvari. Mislim, da je potrebno vse skupaj speljati z zasebnim kapitalom,
               državnega ni, in je tudi boljše da ga ni pri tem in davčna reforma usmerja družbeni
               razvoj. Prišlo bo do nove bele tehnike, to je ogromno dela za Gorenje, nova svetila
               in predvsem tudi, kar se garancij tiče, lepo vas prosim, delati moramo izdelke za 300
               za 1000 za 100 let za 50 let, tako kvaliteto.</p>
               <p>Če bi ti udeleženci tega posveta vsaj v načelu podprli te ideje, potem bi povabil
               tiste, ki že delate kot raziskovalci, kot gospodarstveniki, da bi stopili skupaj in
               se skoncentrirali na poslovno stanovanjsko zgradbo, da naredimo en prototip, da te
               ideje ki so potegnemo skupaj in da iz tega naredimo eno velikansko industrijo in da
               povabimo tudi ne samo Slovence, to moramo delati skupaj s sosedi Avstrijci, sosedi
               Hrvati in se res obnašati kot Evropejci, tako da bomo les za zmeraj, saj za 500 let
               vgradili ne pa ga kurili.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Hvala lepa.</p>
            </sp>
            <sp who="SDT5:StaničGojko">

               <speaker>GOJKO STANIČ:</speaker>

               <p>Hvala lepa se oproščam.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Hvala profesor Stanič. Magister Črtomir Remec predsednik Inženirske zbornice, Poti in
               stran poti slovenskega gradbeništva.</p>
            </sp>
            <sp who="SDT5:RemecČrtomir">

               <speaker>MAG. ČRTOMIR REMEC:</speaker>

               <p>Hvala, predsedujoči za besedo. Reči moram, da v prvem trenutku, ko je prišlo vabilo
               za to razpravo o Zeleni davčni reformi si nisem niti točno predstavljal, kaj je tisti
               ključni namen. Kot izhodišče
               sem uporabil moj prispevek, ki je bil vezan na poti in stranpoti slovenskega
               gradbeništva. Glede na to, da predstavljam Inženirsko zbornico Slovenije, v katero je
               vključenih čez 6.000 inženirjev, ki delujejo na področju graditve in tudi 2.000
               projektivnih podjetij, ki na nek način sodelujejo na tem področju gradnje.</p>
               <p>Vsi poznate to situacijo, kakšna je trenutno. Vrnil se bom nazaj v lansko leto, ko
               smo se pogovarjali o uredbi o zelenih javnih naročilih. To je bila takrat eno upanje,
               da se mogoče na osnovi tega začne kaj spreminjati. Namreč, zbornica si je že pet let,
               odkar smo začeli s programom spreminjanja gradbene kulture, si prizadevati, da bi to
               situacijo, ki se je seveda potem zgodila, že v naprej preprečili samo to se žal ne
               da, ker po navadi je treba da stvari razpadejo in potem se jih ponovno zlaga, to
               sicer zahteva bistveno večje finančne vložke in tudi več žrtev vmes. Ampak moram
               reči, da s to uredbo, trenutno ne vem v kakšni, po enem letu se ni premaknilo naprej,
               zadeva je obstala na Ministrstvu za finance. Očitno so ugotovili, da to za proračun
               pomeni v prvem koraku samo večje izdatke, čeprav je ta stvar tipična, ki bi
               dolgoročno prinesla ene pozitivne učinke, v kratkem pa jasno ne.</p>
               <p>Vsi veste, da zeleno, v prvem trenutku sigurno pomeni neke dodatne stroške. Namreč
               princip javnega naročanja je dolgo let slonel na najnižji ceni, ki se je v končni
               fazi pokazala kot najvišja. Najbolj eklatanten primer je izgradnja avtocestnega
               križa, za katerega moram reči, ne vem ali so poslanci tukaj, ampak definitivno je
               velika krivda tudi v Državnem zboru. Moje mnenje je, da je izvorni greh v tem, da so
               poslanci župani, kar zdaj seveda, upam, da bo to do konca šlo naprej in da ne bo
               Državni svet, mislim da v tem prostoru dal veta in da bo stvar ponovno ali sedmič ali
               osmič propadla. Namreč tu je šlo za konflikt interesov, ki je omogočal, da se je neka
               investicija valila kot kepa snega.</p>
               <p>Upam, da je namen tudi zelene davčne reforme nekako tudi v tej smeri, da se na
               področju gradbeništva nekaj premakne. Namreč moram reči, da nisem eden tistih hudih
               pristašev lesa, čeprav je v naši družini že pred vojno prisoten in smo na tem bili
               dejansko poslovno uspešni. Ne podpiram namreč nekih takih akcij, da se ne da nekaj z
               nekimi dekreti urejati. Osnova so podjetniške ideje. Če ni podjetniških idej potem mi
               ne moremo lesa uporabiti. Če se slovenski podjetniki ne spravijo, da bi gradili hiše,
               vem da nekateri so se, pa pač to ne gre v promet ali pa ne znajo to prodati. Potem
               tudi ne bomo tukaj s tem, da bomo rekli 30% lesa v gradbeništvo, to ne bo pomagalo.
               Izhodišče je v tem, da nam manjka očitno, da zaostajamo deset ali pa dvajset let v
               tehnološkem razvoju na tem področju. Če bomo uveljavili 30% lesa v gradbeništvu bomo
               samo odprli trg za italijanska in avstrijska podjetja, ki to obvladajo in bodo seveda
               brez problema izkoristila. Ampak pustimo zdaj to.</p>
               <p>Kaj bi lahko naredili dobrega? Mi smo v tej situaciji, ko smo videli, da ta uredba o
               zelenih javnih naročilih stoji, smo se lotiti, smo rekli pa bodimo projektivni in smo
               skupaj z Arhitekturno zbornico, Gospodarsko zbornico in obema gradbenima inštitutoma
               pripravili smernico za naročilo javnih gradenj. Če bo kdo želel si bo tamle lahko
               vzel. Dejansko smo tukaj v 22 korakih v bistvu pripravili kako bi lahko javni
               investitorji, bi rekel, prenehali s prakso najnižje cene in poskušali slediti nekim
               malo bolj življenjskim ciljem in uveljavljati tudi zeleno in trajnostno
               gradbeništvo.</p>
               <p>Zaenkrat moram reči, da politika ni bila ravno navdušena in zato smo poslali tudi
               poziv predsedniku Vlade in ponovni poziv in zdaj trenutno, mislim, da se dogovarjamo
               za sestanek. Bil sem slabe volje, ko je bil sestanek z obrtno in gospodarsko zbornico
               in so se pogovarjali samo o tem kako rešiti plačila podizvajalcev. Kot da je to zdaj
               ključen problem za prihodnost. Seveda je za preteklost, ampak s tem ne bomo nikakor
               ne prispevali k izboljšanju stanja na področju  gradbeništva.</p>
               <p>Naslednji korak, ki se ga lotevamo je dolgoročni program oživljanja gradbeništva.
               Omenjena je bila že energetska sanacija stavb, protipotresna obnova. Dejansko moramo
               priti do neke diverzifikacije prometa, da ne bo vse na cestah, gre se na železnico in
               potrebno je povezati tudi z vodnim in zračnim prometom. Obnovljivi viri, seveda ne
               fotovoltaika, kjer smo tudi ugotovili, da spet samo pomagamo uvoznikom tuje
               tehnologije. Imamo sicer enega domačega, ki je uspešen na tujih trgih. Treba je
               zagotoviti, to se pravi: vodna energija je siguren potencial, ki je trenutno premalo
               izrabljen in investicije zaradi takih in drugačnih razlogov stojijo, tudi geotermalna
               bi lahko bila v Sloveniji aktualna. Potem je pa seveda potrebno poskrbeti za
               podjetništvo. Se pravi deregulacijo, da se bo zopet začelo razmišljati podjetniško.
               Mislim, da je to nekaj kar se je pri nas enostavno izgubilo. Petdeset let nekega
               obdobja je pustilo svoje in seveda tudi dvajset let tranzicije k temu ni prispevalo,
               ker so bile samo finančne inovacije tiste, ki so dajale rezultate. Zdaj se je to
               sesulo in upam, da se bo vse skupaj spremenilo. Izhajati moramo iz analize stanja na
               področju infrastrukture, tudi slovenske industrije, namreč <q>"fajn"</q> les, ampak potrebno
               je pogledati tudi ostala podjetja, ki lahko kaj ponudijo oziroma imajo ustrezno
               tehnologijo in kadrovske potenciale in na tem zgraditi z neko vizijo, postaviti tudi
               akcijski načrt. Mi bomo to, z vsemi, ki bodo želeli sodelovati, se pravi zbornicami,
               inštituti in ostalimi, vsi vabljeni, bomo pripravili in glede na to, da se tega ne da
               narediti v enem mesecu, sem si postavil -drugo leto organiziramo svetovni inženirski
               forum s temo Trajnostna gradnja za ljudi. Takrat bomo to predstavili in upam, da bodo
               mediji znali to tudi ustrezno plasirati javnosti in upam, da bo, če ne ta, verjetno
               takrat že neka bodoča naslednja Vlada, znala to vpeti v svoje delovanje.</p>
               <p>S tem pozivom, da se nam pridružite bi na neki način tudi končal tole današnjo
               prezentacijo. Hvala.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Gospod Remec hvala. Prosil bi gospoda Andreja Klemenca, kaj vse poleg zelenih davkov
               potrebujemo za učinkovit program energetske obnove, gradbeni <q>"new deal"</q> kot ga oni
               imenujejo.</p>
            </sp>
            <sp who="SDT5:KlemencAndrej">

               <speaker>ANDREJ KLEMENC:</speaker>

               <p>Lepo pozdravljeni. Uvodoma bi želel spomniti, da po mojem spominu bom rekel, je bilo
               leta 2004 zadnje posvetovanje GLOBA na temo zelene proračunske reforme. Takrat smo že
               uspeli dobiti, že od skoraj odhajajočega ministra Mramorja na posvet, in je pokazal
               veliko poznavanje, tudi velik interes, za to problematiko, zato že uvodoma predlagam,
               ker je tema aktualna in je horizontalna, da GLOBE nima tako dolgih premorov pri
               obravnavi tovrstnih vprašanj, ampak recimo, da vsako leto posveti en posvet tej temi,
               prosi Vlado in vladne službe, da pripravijo pregled kako se stanje razvija in tako
               naprej, ker samo na ta način bomo prišli do bolj kvalitetnih razprav, tudi do bolj
               kvalitetne razprave bi prišli, verjetno, če bi vsaj malo v naprej vedeli kdo bo danes
               uvodničar. Izgubil bi uro časa manj, če ne bi pripravljal prvega slajda, o katerem
               sem poskušal povzeti ključne ugotovitve podnebnega posveta o ekološki davčni reformi
               v okviru projekta Slovenija znižuje CO2, ki so ga v lanskem letu v sodelovanju z
               Uradom vlade za komuniciranje pripravile nevladne organizacije. Namreč gospa Vraničar
               je tudi na tem sodelovala z zelo kvalitetnim prispevkom in tudi danes, žal,
               manjkajoči profesor doktor Bogomir Kovač. Mislim, pa da bi lahko kljub vsemu potegnil
               nekatere ključne ugotovitve še enkrat. In sicer, ekonomski inštrumenti varstvu okolja
               niso univerzalno zdravilo, za kar si je v neoliberalnem obdobju dolgo časa verjelo.
                   Za pravi učinek imajo le v
               celovitem pregledu z drugimi orodji in ukrepi za doseganje žaljenih ciljev.</p>
               <p>Danes je bilo že omenjeno, da pravzaprav potrebujemo ne to, da se država izmišljuje
               nove davke, pri čemer smo bili kar uspešni, vendar je tudi gospa Vraničarjeva,
               zadnjič in danes, ugotovila, da imamo cel kup dajatev, ki dejansko ne pomenijo niti
               pomembnih prilivov v proračun, niti ne spreminjajo ravnanj podjetij in končni
               potrošnikov, ampak so v veliki meri administrativno breme za gospodarstvo, in se
               pravi, bi se dalo tudi tukaj verjetno kaj narediti na tem, da se, če bomo uvedli
               nekatere ekološke davke, da se seveda tisti najmanj smiselni, ki ne služijo, ki so
               pravzaprav bolj papirologija, ukinejo in se tudi na ta način vsaj malenkostno
               razbremeni gospodarstvo papirnatega dela.</p>
               <p>Ena ključna ugotovitev, ki jo je podal doktor Bogomil Kovač pa je, da smo seveda v
               času fiskalne konsolidacije in da ni možnost za neke velike finančne reforme, čeprav
               se strinjam seveda z doktorjem Novakom in drugimi predhodniki, ki so rekli, da rabimo
               davčni sistem, ki bo odpravil nekatere socialne anomalije. Okoljska davčna, javna
               proračunska reforma tudi lahko vodi k temu, da se določene obremenitve okolja
               kompenzirajo z manjšimi obremenitvami dela, ampak seveda stabilnost javnofinančnih
               prihodkov je pomembna in delo je, kot nas je gospa Vraničarjeva zadnjič naučila,
               veliko bolj stabilen, vsaj zaenkrat bil vir finančnih prihodkov, čeprav se ob
               socialnem zlomu, gospodarskem zlomu seveda lahko zgodi, da delo preneha biti stabilen
               vir javno proračunskih prihodkov države. In ne bi ponavljali napake bizantinskega
               imperija, ki je ob zmanjšanju pobiranja davkov, to delal enostavno tako, da so bili
               davki vedno višji. Višanje obdavčitve dela verjetno v Sloveniji ne pride več v
               poštev, ampak v tem nisem strokovnjak in o tem ne bi govoril.</p>
               <p>Je pa na koncu doktor Kovač opozoril na to, da Slovenija ne sme za nobeno ceno iti
               ponovno v neke velike infrastrukturne programe. Kot bi bil nek megalomanski program
               gradnje hitrih železnic ali kakršnikoli ogromen, z javnimi sredstvi podprt program,
               ampak predvsem v tiste programe in projekte, ki smo jih sposobni ciljno obvladati, in
               tudi on je imel prvenstveno v mislih, in mislim, da tukaj nastaja nek konsenz, kjer,
               bom rekel, strokovnjaki z različnih področji, ki se med seboj ne srečujejo ravno
               tako, bom rekel, da bi jih lahko obtožili, da so v neki zarotniški mreži, prihajajo
               do podobnih ugotovitev - da eden največjih potencialov trenutno za to, da istočasno
               naredimo korak k nizkoogljični družbi in da oživimo gospodarstvo, zlasti
               gradbeništvo, prav bom rekle energetska prenova stavb in seveda tudi energetsko
               učinkovite nove gradnje.</p>
               <p>V tem kontekstu bi lahko na današnjo razpravo navezal zanimiv članek, ki sem ga
               prebral v Mladini 22. aprila, ravno na Dan zemlje. Predlog bi tehtal gospoda Vrhovca
               in Gregorca, ki sta verjetno sugerirala na to, da bi se klavrno stanje slovenskega
               nepremičninskega fonda in dejstvo, da imamo veliko neurejenih, neizoliranih hiš, hiš
               s kričečimi fasadami, hiš z neurejenimi vrtovi, hiš s slabim stavbnim pohištvom, dalo
               pravzaprav rešiti z oziroma bi bil eden od ukrepov, ki naj bi prispeval k
               odpravljanju le-tega, tudi dodatna obdavčitev lastništva nepremičnine, če bi bila na
               primer bivalna površina več kot 50 kvadratnih metrov na osebo, da bi se v Sloveniji
               izognili naraščajočim fenomenom tega, da imamo reveže v velikih hišah. Saj moramo po
               eni strani razumeti ljudi, ki so si celo življenje delali svoje hiše, da so zelo
               navezani na to, da imajo tiste slovenske <q>"glomaznjače"</q>, kot jih en arhitekt imenuje,
               ampak seveda ekološko, socialno in javno finančno je nevzdržno, da potem  umetno vzdržujemo možnost ljudi
               bivanja v teh hišah.</p>
               <p>Če je ovoj stavbe slabo toplotno izoliran, če je vgrajeno energetsko nekvalitetno
               stavbno pohištvo, če je stanovanje ali hiša, počitniška, prazna ali bi se ga
               oddajalo, če je ne vzdrževana, če je okolica zanemarjena, celo če je fasada pobarvana
               v kričeči barvi.</p>
               <p>Po mnenju obeh arhitektov bi davek pospešili <gap n="..."/><stage>/Nerazumljivo./</stage><gap n="..."/> kot prvi z
               nepremičninami v Sloveniji, na trgu uvedel večjo cenovno diferenciacijo med cenami
               vzdrževanih obnovljenih energetsko učinkovitih stavb na eni, ter energetsko potratnih
               ter neurejenih in slabo vzdrževanih nepremičnin na drugi. Z uvedbo davka, bi se
               povečala ponudba prevelik, premalo urejenih in manj energetsko učinkovitih stavk, kar
               bi pripeljejo do padca cen tovrstnih nepremičnin, s čemer bi kupci lažje prišli do
               hiše oziroma stanovanja in tako naprej.</p>
               <p>Mislim, da bi bilo treba temu predlogu prisluhniti in ga spraviti v kontekst zelene
               reforme javnih financ s tem, da bi zagotovili davčno nevtralnost, da se del sredstev
               zbranih z davkom investira v preprečevanje energetske revščine, se pravi s strani
               države financirano energetsko prenovo socialnih stanovanjskih in stanovanj v katerih
               živijo revne družine. S tem se tudi v veliki meri izognemo temu, da ekološka ravno
               proračunskega oziroma davčna reforma najbolj udari po žepu tiste, ki so revni in si
               ne morejo privoščiti investicij v to, da porablja manj in potem postajajo vedno bolj
               revni.</p>
               <p>Mislim, da je to, da bi bila dodatna obdavčitev v tej smeri potrebna vsaj temeljitega
               premisleka strokovnjakov s področja javnih financ in je kot nek tak ukrep v celoti
               gledano seveda nezadosten. Za doseganje ciljnih učinkov, žaljenih učinkov rabimo nek
               celovit nabor instrumentov. Poleg davka, nekatere instrumente že imamo, recimo imamo
               že Pravilnik učinkovit rabi energije, rabili bi več demonstracijsko pilotnih ukrepov,
               kampanje in tako naprej. Sistem, torej predvsem mislim sistem spremljanja nadzora
               kvalitete izvedbe sanacijskih del v smislu celovitega menedžmenta kvalitete.</p>
               <p>Mi imamo danes recimo program energetske sanacije bolnišnic in drugih javnih stavb,
               vendar po mojem vedenju ni ustrezno spremljan in evalviran in mi bomo dobili samo
               bolj bolne bolnišnice in v njih bolj bolne ljubi. Ravno tako se lahko zgodi s šolami
               in vrtci, ker ni vse, umetnost je seveda narediti stavbo, ki je energetsko učinkovita
               in v kateri se normalno diha in ki je prijetna za bivanje. Saj v nasprotnem primeru
               lahko naredimo betonsko kocko brez oken in vrat, jo lepo izoliramo in imamo najbolj
               energetsko učinkovit objekt kar jih je mogoče. Če je to edini kriterij, seveda ne
               potrebujemo več arhitektov in ostalih, ampak samo proizvajalce izolacije pa dobre
               betonerje ali pa lesarje.</p>
               <p>Zdaj mislim, da je potem potrebno, hkrati s tem sistemom spremljanja nadzora
               kvalitete, izvesti še vsaj dva ukrepa. In sicer, ljudje v Sloveniji so na splošno
               tudi dobro ozaveščeni o pomenu učinkovite rabe energije in bom rekel o nekaterih
               osnovnih ukrepih za energetsko učinkovito ravnanje z energijo. Vendar je treba
               narediti korak dalje. Treba je narediti korak k tako imenovani energetski pismenosti.
               To pomeni, da si znajo ljudje v osnovi predstavljati, kaj je v objektu v katerem
               bivajo ali pa s sredstvi, ki jih imajo možno in smiselno storiti in da znajo tako
               definirati svoje povpraševanje, da jih ne more vsak, po domače rečeno <q>"nategniti"</q>, ki
               jim ponuja neko zeleno tehnologijo oziroma, ki jim ponuja, da jim bo izoliral hišo,
               pa se mu bo seveda pri tem vgradil energetsko tesna okna, potem se bodo pa pokazali
               problemi z zadostno izmenjavo zraka, problemi  vlage, plesni, da ne govorimo še o kakšnih hujših
               posledicah, če ljudje pravzaprav ne vedo kaj vse lahko potegne slabo izvedena
               energetska sanacija stavbe za sabo oziroma kako lahko že ob zelo majhnih površnostih
               nastajajo toplotni mostovi, ki v veliki meri izničijo investicijo v energetsko
               učinkovito stavbo.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Še minuto.</p>
            </sp>
            <sp who="SDT5:KlemencAndrej">

               <speaker>ANDREJ KLEMENC:</speaker>

               <p>No in potem kakovost in kaj še potrebujemo -kakovosten sistem prenosa in širjenje
               pridobljenih znanj in spoznanj za zmanjševanje stroškov učenja in transakcijskih
               stroškov.</p>
               <p>Za konec bi samo to omenil, da smo v RECu Slovenija vključeni v trenutno največji
               projekt, ki poteka v okviru programa <q>"Intelligent energy Europe"</q>, se mu reče INTENSE.
               Z gospodom Remcem smo organizirali prvi nacionalni posvet pred letom in pol in letos
               bomo zaključnega. Upam, da mogoče tudi z njegovim sodelovanjem. In da, ne samo mi,
               ampak številne lokalne energetske agencije, inštituti, raziskovalne inštitucije,
               podjetja in tako naprej, nevladne organizacije, pridobivamo številna znanja o tem kaj
               vse je potrebno in kakšni so primeri dobre prakse in katera so učinkovita orodja za
               oblikovanje nekega programa energetsko učinkovite gradnje in prenove stavb.</p>
               <p>Tako, bom rekel, recimo, tukaj konkretno v primeru INTENSE, s tem pač zaključujem, je
               partnerska občina Ptuj se odločila, da bo prenovila mestno hišo, ki je spomeniško
               zaščitena in to je en velik problem seveda v Sloveniji, stavbna dediščina nam
               propada, sredstev za njeno prenovo ni. Mestna občina Ptuj je pripravila nekaj kar
               lahko služi tudi ostalim, in sicer katalog detajlov za energetsko sanacijo spomeniško
               zaščitenih objektov, ki ga lahko uporabljajo tudi druge občine.</p>
               <p>Kar je seveda težava v Sloveniji, s tem zaključujem je, da praviloma vsi ti projekti
               niso zadostno ali pa sploh niso sofinancirani, zato nam zmanjka energije, časa za to,
               da bi lahko multiplicirali učinke in da bi lahko spoznanja in znanja, ki smo jih
               dobili, prilagodili in razširili za rabo v Sloveniji. Tako, da se včasih počutim kot
               človek, ki je doma na začasnem delu v tujini.</p>
               <p>Za več informacij o tem projektu si lahko zadevo ogledate na spletni strani. Hvala za
               vašo pozornost.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Hvala gospod Klemenc. Peter Majcen predsednik Konfederacije sindikatov 90, zelena
               davčna reforma, nova delovna mesta, pogoj za izhod iz krize.</p>
            </sp>
            <sp who="SDT5:MajcenPeter">

               <speaker>PETER MAJCEN:</speaker>

               <p>Dober dan želim. Kot rečeno sem Peter Majcen, predsednik Konfederacije sindikatov 90
               Slovenije, torej en sindikalist, ki danes tukaj nima ambicije strokovnjakom podajati
               formule za rešitev naših ekonomskih in ekoloških problemov, ampak pokazati kar je
               aktualno zadnja dva dni, predvsem, da nismo sindikalisti le silikonske lutke brez
               vizije za naprej, ampak da želimo biti soudeleženi v dialogu. v katerem bomo iskali
               ustrezne rešitve za vse sloje naše družbe, tudi za delavstvo.</p>
               <p>Torej, v času krize večina najprej pomisli, da je potrebno varčevati le z
               zmanjševanjem stroškov in na tak način prebroditi težave. To je do neke mere logičen
               zaključek, ki mu sledi tudi aktualna slovenska Vlada, ko želi s strukturnimi
               reformami zmanjšati pritisk na javne finance. Vendar pa, če dobro pomislimo nas le
               odrekanje ne vodi do nekih dolgoročnih pozitivnih rešitev.</p>
               <p>V tem kontekstu pogrešam en celovit pristop k dejanskemu oživljanju gospodarstva na
               način, ki bi delodajalce stimulirali k odpiranju novih kvalitetnih delovnih mest.
               Veliko govorimo o visokih stroških dela in slabi prožnosti delovnih mest, kar naj bi
               bil razlog za nezanimanje tujih vlagateljev  za vlaganje v Sloveniji. Pri tem se išče rešitve pri krčenju pravic iz
               delovnega razmerja ter lajšanju možnosti za odpuščanje stalno zaposlenih. Ker se pri
               nas trg delovne sile ne obnaša po tržnih načelih in na sploh zelo slabo deluje, breme
               takšnih rešitev ostaja na plečih malega delavca, ki je v neprestanem boju za
               ohranitev lastne eksistence. Gre za nekakšno spiralo kroženja v breznu, iz katerega
               bo potrebno izstopiti, da dokončno ne uničimo srednjega sloja državljanov, ki le
               aktivni lahko prispevamo k stabilizaciji družbe.</p>
               <p>Le visoka stopnja zaposlenosti, rast bruto družbenega produkta in s tem manjšanje
               pritiskov na izplačevanje socialnih pomoči in ostalih socialnih transferjev nas lahko
               pripelje na neko pravo pot izhoda iz krize.</p>
               <p>Predvsem bo pri tem potrebno pri ljudeh vzbuditi zaupanje, jih pravilno usmeriti in
               stimulirati v racionalno obnašanje ter v korist naravnanja.</p>
               <p>Ena od teh usmeritev bi prav gotovo lahko bila davčna reforma - ali je to zelena ali
               katere koli druge barve, je v bistvu vseeno, ampak če skozi to barvo - zeleno -
               vidimo tudi ekološke učinke, ki naj bi bili povezani z vsem skupaj in konec koncev je
               to neka vizija dolgoročnega življenja za vse nas.</p>
               <p>Njen cilj naj bi bil davčna razbremenitev dela in kapitala, kar bi po eni strani
               povečalo neto plače, predvsem vseh tistih, ki se sedaj kljub zaposlenosti borijo za
               preživetje z minimalnimi plačami pod statistično ravno revščine, hkrati pa bi
               usmerili davčno breme na široko potrošnjo ter tako posredno stimulirali naložbe in
               ustvarjanje novih delovnih mest. Torej to razliko ob izpadu davka iz dela in
               dobičkov, bi morali iskati, seveda tu gre za ekonomske izračune, v striktnem in
               rigoroznem obdavčevanju ekološko škodljivih oblik trošenja, to kar smo danes že
               nekajkrat slišali, predvsem pri neracionalni porabi energije in to s povečanjem
               stopnje davka na dodano vrednost, trošarinami in tako naprej, kar je bilo že rečeno.
               Vendar pa na tak način, da bi bile osnovne dobrin, torej prehrambni artikli, knjige
               in podobno, dostopne po obdavčitvi z nižjo stopnjo kot sedaj, vse ostalo pa po višji
               stopnji. Tako bi spremenili sedanjo miselnost in pristop, da je najbolj obdavčen
               tisti, ki dela in ustvarja, saj mu država najlažje pobere davčni prispevek, kot smo
               slišali, kar je seveda res. Ob nižji obdavčitveni stopnji ter ustrezni kaznovalni
               politiki do kršiteljev, bi bilo manj interesa za izogibanje dajatvam ter bi tako
               zmanjševali obseg sive ekonomije.</p>
               <p>Smotrno je čim več razpoložljivih sredstev usmerjati v izgradnjo proizvajalcev čiste
               energije, pri čemer bi še dodatno razvili delovna mesta v gradbeništvu, ki je sedaj v
               krizi. Ta dejavnost bi se lahko krepila tudi s subvencijami vlagateljem, fizičnim in
               pravnim osebam za vlaganje v izolacijo energetsko potratnih stavb. Tako bi
               neracionalno porabo maksimalno imeli pri ogrevanju in hlajenju stanovanjskih in
               poslovnih stavb, efekt bi bil, kot rečeno, tudi na področja obsega dela v dejavnosti
               zaključnih del v gradbeništvu.</p>
               <p>Zavedam se, da gre za radikalno spremembo v razmišljanju, česar nismo vajeni v
               potrošniški družbi in tudi ne v naši državi, ampak nekaj bo potrebno spremeniti, da
               se po eni strani usmerimo v dvig BDP-ja, po drugi v povečevanje zaposlenosti,
               vzporedno s tem pa izboljšujemo ekološko situacijo.</p>
               <p>Vlaganje v povečevanje konkurenčnosti naših delodajalcev, preko krepitve zelenih
               tehnologij, bo spodbudilo trg kvalitetne delovne sile, kar bo pripeljalo do rešitev
               sedanjih problemov presežkov delavcev oziroma ravno nasprotno, Slovenija lahko
               zanesljivo postane celo uvoznik delovne sile. Da bi prednostno lahko angažirali
               lastne delovne resurse, bi bilo potrebno prevetriti sisteme vseh oblik izobraževanj
               ter dodatno subvencionirati prestrukturiranje neustrezno izobraženih kadrov, o tem je
               bilo tudi danes že nekaj govora, tako bi presegli strukturno nezaposlenost, ki je
               izrazita, predvsem zaradi usmerjanja mladih v družboslovne in humanistične študije,
               bistveno premalo pa je tehnikov in prirodoslovcev.</p>
               <p>Kot rečeno, prihajam iz sindikalnih krogov, zato se želim ob zaključku tega mojega
               kratkega prispevka  ozreti na
               zaplete in kratke stike, ki so se v zadnjem času pojavljali in se pojavljajo med
               vladnimi in sindikalnimi stališči.</p>
               <p>Poleg tega, da je dialog med nami na neustrezni ravni, pogrešamo predvsem jasne
               cilje, zaradi katerih bi kljub krizi lahko stavili na odrekanja in krčenje pravic iz
               kolektivnih pogodb in zakonov.</p>
               <p>Tako imenovana zelena davčna reforma, bi lahko bila nov list v medsebojnih razpravah
               in razumevanjih socialnih partnerjev, saj bi zasledovala poglavitne cilje, ki jih
               sindikati že zagovarjamo, to pa je dvig zaposlenosti, višji neto prejemek ter ob tem
               razbremenitev gospodarskih subjektov. Seveda gre za kompleksen sistem, ki ga bomo
               morali skupaj s strokovnjaki obdelovati v podrobnosti, da bi dosegli njegovo
               učinkovitost ter kar se da enakomerno oziroma sorazmerno prerazdelile bremena med vse
               državljane.</p>
               <p>Z najvišjo stopnjo občutka bo potrebno obravnavati vse tiste kategorije, ki bi jih
               novi pristop lahko dodatno prizadel ter iskati tudi za njih primerne konkretne
               rešitve ali oblike pomoči. Razmisliti bi veljajo tudi o sedaj nekoliko preveč
               zapostavljenem univerzalnem temeljnem dohodku, tako imenovanem UTD. In ker gre za
               bistveno novost v pristopu in razmišljanju do družbe, bo za njeno uveljavitev
               potrebno sprožiti obsežno medijsko kampanjo za osveščanje državljanov, še prej pa se
               bomo morali socialni partnerji do nje in posameznih rešitev opredeliti na ekonomsko
               socialnem svetu. Hvala lepa.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Hvala gospod Majcen. Mi smo mislili danes, da bo ena izmed uvodničark ministrica za
               gospodarstvo gospa Darja Radič, ker pa se je v Državnem zboru urnik spremenil, je
               zdaj v sosednji dvorani. Vendar smo dobili obvestilo, da bo nekaj teh misli s strani
               Ministrstva za gospodarstvo, čez 20 minut predstavil gospod Kopač, ko bo prišel sem.
               Hvala.</p>
               <p>No, pa pojdimo zdaj k tistim, ki že ustvarjajo in so že naredili nekaj na tem
               področju. Simona Pogorelec, Gorenje d.d. Je ni. Kaj pa Darko Gorjup? Pa Matej Ribič?
               V redu.</p>
               <p>Podpredsednik Sveta za varstvo okolja Aleksander Batič se je odločil, da bo
               predstavil nekatere izkušnje v tujini. Prosim gospod Batič.</p>
            </sp>
            <sp who="SDT5:BatičAleksander">

               <speaker>ALEKSANDER BATIČ:</speaker>

               <p>Hvala za besedo. Predstavil bom par pogledov zelene davčne reforme. Namerno sem dal
               logotip svetovne akcije Očistimo svet 2012 iz dveh razlogov. Naslednja misel ali pa
               ideja je prišla od iniciatorja, ki je v Estoniji sprožil plaz čistilnih akcij pred
               leti, do zdaj je to naredilo že okrog dva milijona ljudi. V naslednjem letu pa
               razmišljamo, da nas bo to naredilo okrog sto do tristo milijonov.</p>
               <p>In drugi razlog je, namreč tudi v Evropi smo kar precej močni. Pred dnevi smo uspeli
               zbrati 406 podpisov evroposlancev, kar pomeni več kot polovico, za pisno deklaracijo,
               ki podpira svetovno čistilno akcijo naslednje leto. To je edina pisna deklaracija
               letos, ki je bila do sedaj sprejeta, pa smo že skoraj v sredini leta. Se pravi da
               imamo kar precej veliko formalno in neformalno moč, torej to o čemer bom zdaj
               razmišljal, seveda brez Evrope težko speljemo, ampak dajmo verjeti v to, pa se bo
               tudi to zgodilo.</p>
               <p>Ideja kolega, ki jo je poimenoval Indeks recikliranja oziroma Recyclability index,
               naj bi bila za vse blago, ki je narejeno za prodajo. Sam sem strnil kar nekaj misli,
               praktično so vse na slajdih. Takšen indeks bi moral upoštevati celoten življenjski
               cikel proizvoda, torej od surovine, preko proizvodnje, tudi preko porabe energije,
               seveda zelene, transporta in
               končnega recikliranja. To naj bi bilo za produkte, mogoče tudi za storitve, ki se v
               celoti reciklirajo, lahko postavimo negativne davčne stopnje, torej bodo takšni
               produkti celo subvencionirani. Delovno intenzivni proizvodi bodo po takšnem sistemu,
               kot sem že omenil, subvencionirani. Na primer biološko predelana hrana z uporabo več
               ročnega dela, torej manj porabe fosilnih goriv in drugih kemičnih dodatkov, bo
               postala cenejša kot je danes. In enako velja tudi za naravne gradbene in izolacijske
               materiale, kasneje bom predstavil tudi en konkreten primer. Tako bodo seveda cenovno
               preferirani proizvodi, ki so narejeni lokalno in iz naravnih materialov, za ta del
               misli prevzemam odgovornost sam, malo sem naprej razvijal idejo, za obdavčitveno
               stopnjo bi se lahko uporabljale regije, na davek na oddaljenost in na način
               transporta. Torej regije, na primer Gorenjska - Primorska ali pa Furlanija-julijska
               krajina v Italiji - Primorska. Torej se moramo zavedati da po enem takšnem principu
               ne bi preferirali samo domače, torej slovenske proizvodnje, ampak lokalno
               orientirano. Torej bi si Primorci privoščili več italijanske zelenjave in mogoče
               prebivalci Maribora več iz bližnje Avstrije. Za proizvode, ki so lahko narejeni
               lokalno in ki bi pravzaprav morali biti narejeni lokalno, torej kruh, zelenjava,
               mogoče mlečni izdelki, bi bile določene še višje davčne stopnje in na izdelke bi
               morali napisati takšen procent davka in znesek, tako bi se namreč potrošniki lažje
               odločali in bi tudi takoj videli koliko morajo doplačati za en tak izdelek in bi se
               odločali seveda za cenejše.</p>
               <p>To je ta konkreten primer, ki sem ga pustil za konec. Tale slika je bila posneta pred
               dvema tednoma v nemški eko vasi Sieben Linden. Narejena je bila skoraj izključno iz
               materialov, ki so bili pridobljeni v neposredni okolici, torej les, ilovica, slama,
               glina in tako naprej. In če se malo poigramo, dajmo ugibati najprej so naredili tole
               drugo hišo v ozadju, potem tole spredaj, ampak sta hiši zelo podobni. Koliko denarja
               so porabili za tole hišo? Seveda moramo odmisliti delo, tukaj je bilo vloženega
               ogromno fizičnega dela. Odgovor na to koliko denarja so porabili<gap n="..."/> <gap n="..."/><stage>/Glas iz
               dvorane./</stage><gap n="..."/> Tako, okrog osem tisoč evrov so porabili. Seveda moramo vedeti, da je
               bila to narejena hiša v eko vasi in je to njihov interen princip, da take stvari
               počnejo. Ampak dvomim, da gre tukaj za kakšne državne subvencije. To so naredili
               ljudje, ki tam živijo. <gap n="..."/><stage>/Glas iz dvorane./</stage><gap n="..."/> Zdaj se ne bi spuščal v detajle o
               plačah.</p>
               <p>Želim reči, da je bilo tukaj vloženo veliko fizičnega dela, in tudi če bi vso to delo
               plačali, bi bila takšna hiša še zmeraj občutno cenejša, zato ker je bil material
               uporabljen iz neposredne okolice, ni bil pripeljan od nekaj tisoč kilometrov stran.
               Tako lahko izgleda ena taka zadevica, to je bilo posneto v Sloveniji, kjer smo malo
               eksperimentirali in poskušati delati podobne stvari. Moram priznati, da je to zelo
               luštna zadeva, zabavna, mislim, da smo vsi uživali v tem. To je sicer fotografija, ki
               je nastala na Hrvaškem, to so tudi naredili prostovoljci in tudi prejšnja hiša, tale
               ta velika, ki smo jo videli, je bila narejen iz slame in gline in drugih materialov,
               tako da pravzaprav filozofija ni kaj zelo težka, praktično je na nas samo, da to
               naredimo. Hvala.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Hvala. Gospod Božo Dukić, 
               Inštitut za obnovljive vire Kioto Kopenhagen v pričakovanju.</p>
               <p>Zanimivo je ko sem potoval po Kitajski, je to stvarnost v nerazvitih delih, da je iz
               blata in slame vsa gradbena konstrukcija in si želijo danes in gradijo velike
               betonske stavbe.</p>
            </sp>
            <sp who="SDT5:DukićBožo">

               <speaker>BOŽO DUKIĆ:</speaker>

               <p>Moje ime je Božo Dukić. Prihajam iz zasebnega Zavoda za obnovljive vire energije iz
               Kranja. Sam zavod, lahko povem, da delujemo že petnajsto leto, predvsem na raziskavah
               rabe obnovljivih virov energije. Zadnje dve leti smo se pa lotiti projekta, za
               katerega žal nismo dobili pravega posluha v Sloveniji, in sicer energetsko obnovo
               javnih objektov v upravljanju občin, jaz bi rekel bi v upravljanju občin in pa
               ministrstev. Mi smo v ta namen izdelati vzorčen model enega šolskega objekta v
               Kranju, da smo ugotovili kaj se pravzaprav dogaja pri obnovi, če je obnova narejena
               skladno s pravilnikom, ki je bil danes že omenjen, Pravilniku o učinkoviti rabi
               energije.</p>
               <p>Za sodelovanje k projektu smo povabili Ministrstvo za okolje in prostor, Ministrstvo
               za gospodarsko dejavnost in žal ni bilo nobenega odziva. Tudi gospa Vraničarjeva iz
               Ministrstva za finance, moram povedati, največ pomoči pri tem našem projektu, je bilo
               ravno s strani Ministrstva za finance, ko človek ne bi pričakoval, saj bi rekel ti
               ljudje pa nimajo veze s tehniko. Ampak največ pomoči smo dobili pri njih, da smo
               danes tako daleč pripeljali projekt, da lahko javno povem, da začenjamo pripravljati
               prvo pogodbo o javno zasebnem partnerstvu na obnovi enega javnega objekta, in sicer
               na osnovi ustvarjenih prihrankov. Investicija bo pokrita z ustvarjenimi prihranki v
               naslednjih desetih do petnajstih letih.</p>
               <p>Več detajlov je napisano notri, sem napisal v gradivu, ga ima gospa, kdor bo želel,
               so tudi naši naslovi, z veseljem bom razložil kako smo prišli do teh podatkov, kako
               izvajamo, kakšna je pogodba, v tem gradivu je zraven tudi mnenje Ministrstva za
               finance kako pristopiti k takšnim projektom. Povedati moram, da je teh projektov v
               Sloveniji cirka 3.000 v upravljanju občini. Veste to je nekaj objektov. Če samo
               računamo grobo njihovo letno porabo, porabimo za ogrevanje teh objektov 60 milijonov
               evrov. Zdaj pa če računate, da to lahko privarčujemo in ta prihranek namenimo za
               energetsko obnovo, mi dejansko ne rabimo nobenih kreditov in lahko samo s prihranki
               to izvedemo. Treba je vedeti, da naše občine, lahko mirne duše rečemo, vse po vrsti
               so polno zadolžene. In ravno Ministrstvo za finance je tisto, ki seveda daje soglasje
               k novim zadolžitvam in seveda ne dajejo soglasij. To je logična posledica. Ker če bi
               se lahko zadolževali brez meja, bi bili zadolženi ogromno. Tako so pa omejitve. Ampak
               mi smo pa našli pot, namreč treba je tudi povedati, mi imamo Zakon o javno zasebnem
               partnerstvu, malo je treba preveslati skozi, malo tehniko naštudirati in prideš
               preprosto do rezultatov, da se da s prihranki poplačati izvedeno investicijo.</p>
               <p>Preprosto, da boste še bolje razumeli. Mi smo v vzorčni objekt vzeli eno šolo v
               Kranju in smo ugotovili, da smo s kvalitetno energetsko obnovo fasade privarčujemo
               60% energije. Če preidemo na rabo potem obnovljivega vira energije, pa privarčujemo
               še nadaljnjih 30%. To se pravi današnjih, številka 100.000 evrov porabljenih v
               tekočem letu za energijo, jo zmanjšamo za 10.000. To se pravi mi lahko obdržimo
               oziroma se investicija poplača letno v višini 90.000 evrov. To so ogromne številke.
               Ko sem šel skozi nekaj objektov, ko sem pogledal  te objekte, pa ob številkah, jaz sem se zgrozil.
               Povem vam, imamo novo šolo v Sloveniji, osnovno, sedem let staro, nagrajena z
               arhitekturnimi in ne vem kakšnimi nagradami, letna poraba energije za ogrevanje je
               60.000 evrov. Ne moreš verjeti. Zdaj pa če pogledaš občinski proračun, pa vidiš kako
               velike postavke so to. Mi smo seveda, lahko povem, da bo natančno, ampak mi imamo
               zagotovljen kapital za energetsko obnovo vseh teh javnih objektov. Če koga zanima,
               bom to še naprej razlagal, ampak mi to zdaj imamo zagotovljeno. Zdaj res, da je še
               postopek, javni razpis, zbiranje izvajalcev in tako naprej, ampak vsi ti izvajalci se
               bodo lotili in smo jim zagotovili možnost do dostopa do kapitala. Mi iščemo še drugo
               možnost. Mi vemo, da naši vrli Slovenci imajo tudi nekaj privarčevanih sredstev na
               svojih računih. Zakaj ne bi ta sredstva porabili za energetsko obnovo, ustrezno
               boljše nagradili, kakor pa dobijo obresti na vezani vlogi, pa smo vsi zadovoljni.
               Nekdo, ki je s svojim denarjem pomagal energetsko obnoviti, s svojim denarjem je
               dejansko zaslužil tistih 3, 4, 5% več, kakor bi dobil na banki, in na koncu bo imela
               družba cenejše ogrevanje.</p>
               <p>Še povem vam, ker je bilo nekaj omenjeno, kar je Andrej Klemenc razlagal, o teh
               starejših kulturnih, zgodovinskih objektih. Mi smo pripravili projekt in ga gremo
               letos izvajati. V Vipavi se bo obnavljala oziroma obnavljal dvorec Lantieri, verjetno
               ga poznate. Ta je zanimiv zato, to je prvi projekt v Sloveniji, ki se bo ogreval z
               odvzemom energije reke Vipave, katere teče pod <gap n="..."/><stage>/Nerazumljivo./</stage><gap n="..."/> To je tak.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Še minuto.</p>
            </sp>
            <sp who="SDT5:DukićBožo">

               <speaker>BOŽO DUKIĆ:</speaker>

               <p>Povem vam še, da smo mi tudi začeli, in smo korak naprej, k rabi energije morja. Vsi
               objekti na slovenski obali ne rabijo litra kurilnega olja več, vse se lahko ogreva z
               energijo morja. Samo za vzorec vam povem, hotel Bernardin, ga poznate, milijon litrov
               olja je porabil. To veste kakšen je strošek in kakšnE so emisije. Hvala lepa.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Hvala. Gospod Danijel Muršič Zelena prihodnost Slovenije, Menerga.</p>
            </sp>
            <sp who="SDT5:MuršičDanijel">

               <speaker>DANIJEL MURŠIČ:</speaker>

               <p> Pozdravljeni. Moje ime je Danijel Muršič. Vidim, da smo se že kar zdesetkali. Pa
               vendar<gap n="..."/></p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>To je vse posneto in bo dostopno v videotehniki na spletnih straneh, vsi referati,
               vsi teksti bodo v enem tednu dostopni.</p>
            </sp>
            <sp who="SDT5:MuršičDanijel">

               <speaker>DANIJEL MURŠIČ:</speaker>

               <p> Prav, prav. Rad bi povedal nekaj, kar je v praksi že izvedenega, nekaj kar je že v
               življenju. Imam te slajde gor?</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Ja, pardon</p>
            </sp>
            <sp who="SDT5:MuršičDanijel">

               <speaker>DANIJEL MURŠIČ:</speaker>

               <p> Mi naštimate, prosim. Od spodaj navzgor tretji. Hvala.</p>
               <p>Torej, prihajam iz prakse in v praksi se, kot veste, ukvarjamo s praktičnimi primeri
               in poskušamo temu, kar smo danes slišali v obliki želja ali pa v obliki nekaj
               korakov, ki bi jih morda lahko storili, če jih bomo storili oziroma če se bomo prav
               organizirali, nastavili prave zakone, spodbude in tako dalje. Ampak gospodarstvo ne
               more čakati velikokrat na te zadeve in so bili nekateri koraki storjeni že v
               preteklosti. Moram reči, da sami ustvarjamo že cirka 20 let na tem področju in se
               intenzivno ukvarjamo z rabo energije v zgradbah.</p>
               <p>Kako do kvalitetne energetske učinkovite zgradbe? Če zares pogledate kaj pomeni
               zgradba v energetskem smislu, potem boste ugotovili, da gre za skup nekih energetskih
               sinergijskih učinkov vseh instalacij oziroma vseh elementov, ki jih imamo v zgradbi.
               Ne smemo pozabiti, da je kvalitetno bivanje v zgradbi tisto prvo zaradi česar gradimo
                   zgradbe. Danes je že bilo
               povedano, energetska učinkovitost na račun kvalitete bivanja ni nobena energetska
               učinkovitost, če ne razumemo, da je človek v ospredju, potem ne razumemo kaj počnemo.
               Da bi dosegli kvaliteto in pa energetsko učinkovitost zgradbe na visokem nivoju,
               moramo izdelati energetski koncept kako bo zgradba energetsko živela, kako bomo
               povezali klimatizacijo, prezračevanje, pripravo energentov, tako ogrevalnih, kot
               hladilnih energentov, kako bomo povezali hladilno tehniko, kako bomo poskušali
               izrabiti geotermalno energijo, kako bomo poskušali uporabiti alternativne vire
               energije. Danes smo veliko slišali na to temo, v preteklosti, v preteklih desetih
               letih Slovenije, oziroma petnajstih, veliko slišali na temo enega od energentov, to
               je soproizvodnja toplotne električne energije, nekdo, ki tega zares fundamentalno
               tehnično ne pozna, zelo težko o tem govori, to vam lahko zagotovim, vendar tudi to je
               primerna oblika, ampak da bi zgradba zares znala in razumela kaj je energija,
               potrebuje še pamet. Še tako dober stroj, še tako dober avto, danes brez elektronike
               ne pomeni nič. Če zgradbi ne znamo dati elektronske pameti in kvalitetnega
               termodinamičnega algoritma, potem nismo naredili energetsko učinkovite zgradbe. To
               vse skupaj definiramo z energetskim konceptom, ki je pravzaprav začetek pristopa k
               tej gradnji. Konkretno ta objekt je pred vami, je z energetsko učinkovitim pristopom,
               to je zdaj realna zgodba, ki teče že drugo leto, uspel cirka 64% zmanjšati porabo
               energije v primerjavi s trenutno našo zakonodajo. Obratovalni strošek, tisti, ki
               morda poznate v drugih zgradbah kaj pomeni obratovanje, je tukaj na nivoju 0,3 do 0,6
               evrov na kvadratni meter en mesec za kvalitetno prezračevanje, najprej, se pravi
               ljudje imajo cirka tri izmenjave svežega zraka na uro, pripravo toplovodnega
               energenta, pripravo hladilnega energenta, gre za zdravo geotermalne energije,
               kompletno digitalno upravljanje in lokalno upravljanje po posameznih prostorih. CO2
               vtis se je zmanjšal za cirka 74.000 kilogramov na leto. Kar je pa prelomnica v
               dosedanji praksi, je pa to, da je bil ta objekt narejen s popolnoma sprejemljivimi
               investicijskimi stroški na kvadratni meter.</p>
               <p>Moram vas opozoriti, da imamo že danes pravilnike po katerih se da zeleno graditi. Na
               žalost pa konkretna operativa, od inšpekcijskih služb in vse do javnega naročanja,
               delajo v nasprotju s tem zakonom. Mi se danes srečujemo s samovoljnimi spremembami
               projektne dokumentacije v fazi izvedbe, ker je javno dovoljeno to, da si nekdo kar
               spremeni to, kar je v projektu zapisano, v tisto za kar je pač sklenil pogodbo, ker
               se je pač malo uštel. In mi ga mirno spustimo skozi vse filtre, dovolimo spremembe,
               potrdimo, vsi zamižimo na oči in nekako legalizirano pogledamo s to zgodbo. Naš
               PURES, ki je dovolj soliden zakon oziroma pravilnik, če bi ga zares uporabljali, bi v
               Sloveniji izjemno veliko privarčevalo. Če ne bi dovolili spodrsljajev gradbenikom, pa
               ne gre za to, da bi jih oškodovali, gre za to, da bomo znali nadzirati kaj pomeni
               gradnja. In vsi tisti, ki so v gradnjo vključeni, škoda da gospoda Remca ni tukaj,
               tudi jaz sem član Inženirske zbornice, vsi tisti se zavedamo, da smo, kakor hitro se
               nahajamo v pogodbenem odnosu, skladno z zakonom o graditvi objektov, odgovorni. Mi
               smo tisti, ki zagovarjamo javni interes v takem slučaju in ne moremo pobegniti od
               odgovornosti.</p>
               <p>Poglejmo kaj se nam dogaja v svetovni rabi energije. Če pogledamo leto 1980 je bila
               izguba globalna poraba energentov v primerjavi z danes približno pol manjša.
               Predpostavke porabe energije na svetovni ravni govorijo, da bodo okrog leta 2035 ta
               poraba približno trikrat večja kot leta 1980. Vsi resni praktiki v svetu, pa tudi mi,
               navadni smrtniki, rečemo temu, se sprašujemo ali to zares gre. Tako na tiho nas
               dohitevajo neke naravne nesreče, pa jih ne želimo videti ali pa jih ne vidimo, ker se
               ne zgodijo pri nas ali pa mislimo  saj pri nas se pa to ne bo zgodilo, vendar vidimo, da tisto, kar se
               zgodi na Japonskem, je čez tri dni pri nas.</p>
               <p>Zatorej se zavedajmo, da je energetsko najracionalnejši, ekonomsko najgospodarnejši
               in ekološko najbolj sprejemljiv vir energije zagotovo varčevanje. Če ne bomo znali
               varčevati, če ne bomo razumeli, da moramo manj porabiti, ob tem da bomo enako dobro
               živeli, potem ne bomo znali varčevati. Novi viri energije nas zagotovo ne bodo
               pripeljali v večjo blaginjo. Rabimo še dve nuklearki?! Rabimo še en TEŠ 7, 8 ali pa
               dva?! Rabimo novo nuklearno energijo <gap n="..."/><stage>/Nerazumljivo./</stage><gap n="..."/> Ne razumemo, da je vodna
               para, ki jo spuščajo hladilni stolpi v zrak, tudi toplogredni plin, preprosto ne
               želimo tega razumeti, ampak stroka se s tem ne more identificirati, zato je edini
               poudarek na varčevanju ne na novih virih energije.</p>
               <p>Morda kasneje v diskusiji še kaj več na to temo. Z veseljem in s ponosom vam povem,
               da je ta objekt, ki sem ga ravnokar na kratko predstavil, dobil letos v Bruslju prvo
               nagrado Evropske unije Green building pull-a, to je, kakorkoli, najvišja
               kategorizacija zgradb v energetski učinkovitosti Evropske unije in gredo vse čestitke
               investitorju, sami pa tudi, ker smo bili snovalci in tisti, ki smo ta objekt
               pripeljali v končno obliko, smo na ta objekt izjemno ponosni in to je nekaj kar v
               Sloveniji daje nek pečat. Moram pa povedati, da je to že druga nagrada, ki smo jo od
               leta 2008 v Sloveniji dobili. Podjetja se lahko v ta pull prijavljajo izključno preko
               Inštituta Jožef Štefan. To je komunikacijska inštitucija z Evropsko unijo na temo teh
               programov. Premalo izrabljamo ta inštrument, premalo se tega zavedamo.</p>
               <p>Poglejmo kaj pomeni investiranje, kaj pomeni denar, ki ga država vlaga v javno
               objekcijo, če želite, v končni fazi tudi privatni objekti, privatni investitorji to
               razumejo prej. Gradnja, nastajanje objekta pomeni 20 do 25% celotnega stroška zgradbe
               v njenem življenjskem ciklu, 75 do 80% pa pomeni obratovalni stroški, ki se v glavnem
               nanašajo na energijo in investicijsko vzdrževanje. In normalni gospodar ne more mimo
               tega dejstva. Ne želim reči, da smo neumni v tej državi tisti, ki se, ali pa tisti,
               ki se ukvarjajo z javnimi financami, ampak dopuščamo pa da se nam dogajajo neumnosti.
               Dopuščamo, da se gradi ne zeleno in zavestno kršimo tisto, kar smo napisali v
               dokumentacijo. To je resna odgovornost vseh, ki so v teh procesih. Ne smemo tega
               pozabiti.</p>
               <p>Skratka, zelena javna naročila imamo že danes, samo če bi jih izvajali in država, kot
               pameten gospodar, se bo zagotovo oprijela tega dejstva, kajti če se nek privatnik,
               privatna investicija prijema tega dejstva, potem pomeni, da je neka logika v tem in
               verjamem, da vsi tisti, ki v državi funkcionirajo in delujejo to popolnoma razumejo.
               Pardon.</p>
               <p>Če mi daste prosim. Hvala se opravičujem za nerodnost.</p>
               <p>Izhaja, da je zeleno investiranje izključno še moralni mejnik, moralni mejnik, dame
               in gospodje, samo moralni mejnik je še tisti, ki nas bo peljal naprej. Stavim na
               moralno odgovornost intelektualcev, ki se ukvarjajo s tem področjem. Hvala.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Hvala, gospod Muršič. Ker imamo zdaj privilegij, da slišimo tisto, kar smo na začetku
               pričakovali, kaj misli Ministrstvo za gospodarstvo, bi direktorja mag. Kopača povabil
               k mikrofonu.</p>
            </sp>
            <sp who="SDT5:KopačJanez">

               <speaker>MAG. JANEZ KOPAČ:</speaker>

               <p>Dober dan. Spoštovane udeleženke tega posveta, spoštovani udeleženci. Najprej moram
               opravičiti ministrico, ki je ta hip še vedno tam na drugi strani te stavbe na nekem
               sestanku, iz katerega se ne more izviti, in je preko SMS-a prosila mene, če pridem
               sem, tako da povem nekaj besed v imenu ministrstva. Tudi jaz sem bil na nekem drugem
               sestanku, tako da nisem uspel 
               takoj <q>"odskočiti"</q> in se opravičujem za to precejšno zamudo.</p>
               <p>Ne vem kaj ste že vse o zeleni davčni reformi, v preteklih dveh urah, slišali.
               Verjetno mi hudo veliko podatkov ni treba predstavljati, čeprav imam daljši referat,
               s katerim bi vas do konca uničil.</p>
               <p>Rad bi samo na kratko povedal kaj počnemo na ministrstvu ta hip in kaj še
               načrtujemo.</p>
               <p>Kot veste, že silno dolgo pripravljamo nacionalni energetski program, ki je že od
               novembra lansko leto v usklajevanju, kar se tiče okoljskega poročila, na Ministrstvu
               za okolje in prostor oziroma pri soglasodajalcih. Sicer je sam nacionalni energetski
               program že dolgo zaključen. V njem predvidevamo celo vrsto aktivnosti, ki so vse
               usmerjene predvsem v povečanje rabe obnovljivih virov energije in v učinkovitejšo
               rabo energije. To sta dve ključni prioriteti nacionalnega energetskega programa.</p>
               <p>Za vse številne ukrepe, ki so predvideni, bomo potrebovali tudi številne oziroma
               precejšna finančna sredstva, ki pa so, moram reči navkljub intenzivnemu scenariju
               prehoda na obnovljive vire in učinkovito rabo energije, v glavnem zagotovljeni. Na
               letni ravni nam v povprečju primanjkuje približno 50 milijonov evrov. To se sicer
               sliši veliko, ampak glede nato, da bo do leta 2030 potrebno zagotoviti za izvedbo
               nacionalnega energetskega programa nekje med 25 in 30 milijardami evrov, je ta
               številka manjkajočega zneska relativno majhna, čeprav tudi ne povsem enostavno
               obvladljiva.</p>
               <p>Mi smo v primerjavi z drugimi državami Evropske unije, verjetno so ti podatki bili
               predstavljeni, relativno močno obremenili energente in obremenjevanje okolja.
               Obstajajo tudi države, ki so pred nami, vendar jih je malo, čeprav pri posameznih
               segmentih krepko zaostajamo. Zato smo predvideli, na primer pospešeno obremenjevanje
               kurilnega olja, dajem samo en konkreten primer, za katerega želimo, da na daljši rok
               postane po ceni enak dizelskemu gorivu na bencinskih črpalkah, s čimer želimo doseči
               prehod ogrevanja čim bolj iz kurilnega olja na različne obnovljive vire energije.</p>
               <p>Po drugi strani smo uvedli prispevek za učinkovito rabo energije v lanskem letu, ki
               se steka na eko skladu, in ta prispevek je na leto zaenkrat dal okrog 20 milijonov
               evrov in daje izvrstne rezultate, saj je na podlagi razpisa od junija lanskega leta
               do konca lanskega leta prišlo na eko sklad preko 20.500 vlog slovenskih gospodinjstev
               za subvencioniranje ukrepov energetske učinkovitosti, kar pomeni približno 4 do 4,5%
               vseh slovenskih gospodinjstev. Če bomo v tem tempu nadaljevali, potem bomo v 20-ih
               letih kompletno prenovili ves slovenski stavbni fond. Dvajset let se sliši veliko,
               ampak 4,5% slovenskih gospodinjstev v enem letu je pa tudi enormna številka in prišlo
               je do pravega ljudskega gibanja v ukrepe energetske učinkovitosti.</p>
               <p>Na ministrstvu smo končno začeli črpati kohezijska sredstva za ukrepe energetske
               učinkovitosti v javnih stavbah in v ta namen enormno povečali  količino sredstev in ta hip teče investicija v
               dvaindvajsetih slovenskih bolnišnicah v ukrepe energetske učinkovitosti. Ta hip je
               zunaj razpis za energetsko sanacijo srednjih šol, domov upokojencev, za ukrepe
               zmanjšanja rabe električne energije v industriji, v industrijskih procesih,
               pripravlja pa se razpis za ukrepe energetske učinkovitosti v javni razsvetljavi.</p>
               <p>Načrtujemo, ker je teh sredstev iz prispevka za energetsko učinkovitost veliko, morda
               celo oziroma jih je zadosti, da si lahko zamišljamo tudi druge ukrepe, načrtujemo, da
               bomo preko eko sklada šli v prihodnjem letu v subvencioniranje ukrepov energetske
               učinkovitosti tudi pri pravnih osebah, predvsem v javnem sektorju, torej šole, vrtci
               in podobno. Za te namreč nikakor ni poskrbljeno z nobenim finančnim skladom oziroma
               zanje ni ne evropskih sredstev ne nekih državnih, in jih bomo za to formirali.</p>
               <p>Ta hip pripravljamo uredbo, sicer z njo zamujamo glede na obljube o spremembi uredbe
               o ukrepih energetske učinkovitosti, s katero bomo omogočili tudi izvajanje tako
               imenovanih programov energetske učinkovitosti velikih zavezancev. Torej na primer
               elektrodistribucijskih podjetij, Geo plina, Energetike Ljubljana in tako naprej, ki
               bodo lahko imeli svoje programe vlaganja v ukrepe energetske učinkovitosti, tako kot
               zdaj eko sklad vlaga v gospodinjstva.</p>
               <p>Potem lahko sporočim veselo novico, da se je iz prispevka za spodbujanje proizvodnje
               elektrike iz obnovljivih virov energije v lanskem letu nateklo približno 70 milijonov
               evrov, kar je več kot pa smo potrebovali, uporabe je bilo samo približno 45, 48
               milijonov evrov. Zato bomo prav na seji Vlade ta teden, v četrtek, znižali višino
               tega prispevka, ker je nesmiselno, da se denar pobira in potem leži nerazporejen.
               Kljub temu je ta subvencijska shema, ki smo jo uvedli 1. novembra 2009, za seboj
               potegnila velikansko maso investicij v razne elektrarne na obnovljive vire energije,
               na primer v lanskem letu je bilo na novo inštaliranih oziroma priključenih na omrežje
               177 elektrarn, fotovoltaičnih elektrarn, mislim da 6 elektrarn na biomaso oziroma
               bioplin in pa nekaj drugih posamičnih elektrarn oziroma elekrarnic na obnovljive vire
               energije.</p>
               <p>Ne glede na ves lep napredek, pa nam do končnega cilja, to je do 25% obnovljivih
               virov energije v strukturi končne rabe do leta 2020, manjka še ogromno. Ta številka
               bo zahtevala strahotne investicije, in če samo nekaj malih, ali pa nekaj številk
               povem kot ilustracijo, to bo zahtevalo približno 250 megavatov inštalirane moči
               novih, velikih hidroelektrarn, približno 65 megavatov inštalirane moči malih
               hidroelektrarn, približno 120 megavatov inštaliranih moči vetrnih elektrarn, to je
               približno 50, 60 vetrnic. Vse to bomo morali imeti do leta 2020 v Sloveniji, če bomo
               želeli doseči cilj, ki je pravzaprav evropska zaveza. V kolikor tega cilja ne bomo
               dosegli, bomo seveda plačevali kazen v bruseljski proračun in ti cilji oziroma te
               zaveze se bodo v prihodnje, do leta 2030, samo še stopnjevali.</p>
               <p>Evropa se je odločila za prehod v nizkoogljično družbo, in to zahteva masovna
               vlaganja v ukrepe učinkovite rabe energije in v proizvodnjo elektrike iz obnovljivih
               virov.</p>
               <p>Ta gibanja so finančno zahtevna, in sicer vsa pozitivna, vendar če govorimo o zeleni
               davčni reformi, v resnici 
               prave zelene davčne reforme v Sloveniji še vedno ni. Zelena davčna reforma bi
               pomenila, da se obremenijo izpusti, okoljsko škodljivi ali pa okoljsko obremenjujoči
               izpusti, in da se ta tako zbrana sredstva namenijo za to, da se znižajo fiskalne
               dajatve na delo. Tu pa moram reči, da nam ni uspelo, žal, niti malo, zaradi tega, ker
               je pač fiskalna situacija silno težka in bi<gap n="..."/> Sem malo predolg?</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Ne, ne, to si jaz.</p>
            </sp>
            <sp who="SDT5:KopačJanez">

               <speaker>MAG. JANEZ KOPAČ:</speaker>

               <p><gap n="..."/>in je silno težka in bi bilo zelo težko ta hip zmanjševati katerokoli od javnih
               dajatev, ker je proračunski primanjkljaj že tako ali tako enormno velik.</p>
               <p>Lahko omenim smo en mali primer, ki se je zgodil v lanskem letu, pa bi lahko sodil v
               kontekst zelene davčne reforme, in to je sprememba davčne osnove za obračun takse za
               registracijo motornih vozil, kjer se je včasih obračunavala samo kubatura vozila,
               zdaj se pa pravzaprav obračunava izpust ogljikovega dioksida, kar je po teoriji lep
               primer prave zelene davčne reforme, je pa res to ena malenkostna dajatev, v
               primerjavi z vsem drugim o čemer danes govorimo.</p>
               <p>Pomembno za zeleno davčno reformno pa bo, kaj se bo dogajala s kupninami za izpuste
               toplogrednih plinov, torej za CO2 kvote. Te naj bi se oziroma se bodo začele
               obračunavati s 1. januarjem 2013, in lahko rečem, da se že ta hip bije bitka med
               resorji za kaj bo ta denar šel. Direktiva, s katero je bilo to uvedeno, sugerira
               državam - ne pa zavezuje - da bi najmanj polovica tega denarja šla za različne ukrepe
               spodbujanja obnovljivih virov energije, tehnoloških sprememb, učinkovite rabe
               energije. Vendar je končna odločitev prepuščena državam članicam. V Sloveniji te
               odločitve še ni bilo. Mi jo poskušamo v nacionalnem energetskem programu plasirati,
               seveda v svoj prid, torej več denarja za obnovljive vire in za učinkovito rabo
               energije. Drugi resorji, seveda na prvem mestu Ministrstvo za finance, pa imajo svoje
               prioritete, ki s to okoljsko dajatvijo in njenim poslanstvom nimajo neke neposredne
               zveze.</p>
               <p>Drug pomemben premik, ki se ta hip dogaja na ravni Evropske unije, pa je nova
               direktiva o obdavčitvi energentov. Ta je bila prav mesec dni nazaj, v obliki osnutka,
               objavljena. Predvideva precejšnjo povečanje obremenitve posamičnih energentov, kar bi
               v Sloveniji, če bi bila sprejeta taka, kot je bila zdaj predlagana, pomenilo
               precejšnje povečanje cen dizelskega goriva za avtoprevoznike in za kmete. Pomenila bi
               opazno povečanje cen utekočinjenega naftnega plina in zemeljskega plina. Kar pa je na
               nek način najbolj pomembno, je pa to, da bi to postal klasični davek. Ta davek naj bi
               zamenjal CO2 takso, ki jo v Sloveniji imamo, in CO2 taksa je primer dobre prakse,
               kjer se je za prostovoljnimi zavezami podjetij, ki so plačevali to takso, lahko ta
               taksa porabila tudi za ukrepe energetske učinkovitosti oziroma sanacije okolja. Če bo
               to klasična dajatev, torej ta nov evropski davek na energente, minimalni, saj ne bo
               šel v bruseljski proračun, šel bo v nacionalne proračune, ampak če bo uveden davek
               kot davek, potem bo težko karkoli ali pa pričakovati, da bi ga kanalizirali v neke
               posebne proračune, ki bi bili namenjeni, na primer obnovljivim virom energije,
               energetski učinkovitosti ali pa varstvu okolja na sploh. Ne vemo pa še kakšen bo
               končni  tekst tega. Mi bomo v
               četrtek na seji Vlade, bo Republika Slovenija sprejela svoje stališče do te nove
               direktive in izrazila določene zadržke, in del teh zadržkov je tudi takih, kot sem
               ravnokar omenil in smo jih v medresorskem usklajevanju poskušali predstaviti oziroma
               kot državno stališče oblikovati mi na Ministrstvu za gospodarstvo na Direktoratu za
               energijo.</p>
               <p>Ko razpredam o teh novostih, ki se pripravljajo - ali v Sloveniji ali na ravni
               Evropske unije - bi rad omenil še eno, lahko rečem temu, mini zmago, ki smo jo
               dosegli prejšnji teden na Ustavnem sodišču. Računsko sodišče je namreč prepričano in
               je sprožilo pobudo za oceno ustavnosti nekaterih členov energetskega zakona, s
               katerimi so uvedeni ti posebni prispevki, o katerih sem prej govoril. Torej prispevek
               za energetsko učinkovitost, ki se steka v eko sklad, prispevek za obnovljive vire
               energije, ki se preko borzena plačuje investitorjem v elektrarni na obnovljive vire
               in tako naprej. Računsko sodišče je prepričano, da bi vsi ti prispevki morali biti
               proračunski prihodki, se stekati v integralni proračun, potem pa, če se že namenijo
               za ta namen, naj jih parlament nameni za ta namen. Mi se tega seveda bojimo, ker čim
               to pade v integralni proračun, je po navadi izgubljeno. In smo branili ustavnost
               energetskega zakona in Ustavno sodišče nam je ravno prejšnji teden dalo prav, tako da
               smo te separatne proračune namenjene obnovljivim virom energije in energetske
               učinkovitosti uspešno ubranili.</p>
               <p>Je to to, kar ste želeli slišali?</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Da, da<gap n="..."/></p>
            </sp>
            <sp who="SDT5:KopačJanez">

               <speaker>MAG. JANEZ KOPAČ:</speaker>

               <p><gap n="..."/> Ali<gap n="...."/></p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p><gap n="..."/> Veseli pa bomo, če lahko dobimo elektronsko obliko vašega referata, ki bi ga v PDF
               objavili tudi na spletni strani.</p>
            </sp>
            <sp who="SDT5:KopačJanez">

               <speaker>MAG. JANEZ KOPAČ:</speaker>

               <p>Ja. Saj ga je skoraj da za cel roman. V njem sicer ni napisano vse to, kar sem zdaj
               tu govoril</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>To bo pa posneto video in bo tudi dostopno, tako da bo dobra kompilacija obojega.</p>
            </sp>
            <sp who="SDT5:KopačJanez">

               <speaker>MAG. JANEZ KOPAČ:</speaker>

               <p><gap n="..."/> Sicer pa naj povem, da imamo tudi medresorsko delavno skupino, ki se ukvarja z zeleno
               davčno reformo. Mateja Vraničar, državna sekretarka na Ministrstvu za finance, jo
               vodi. Videl sem jo, prej je bila tu, saj ne vem, morda je ona<gap n="..."/></p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Uvodničarka je bila.</p>
            </sp>
            <sp who="SDT5:KopačJanez">

               <speaker>MAG. JANEZ KOPAČ:</speaker>

               <p>A celo tako. No in smo veseli, da jo vodi ona, zato ker jo je začela voditi še kot
               navadna direktorica ali pa bom rekel še kot nižja državna uradnica, pa je zdaj
               napredovala na mesto državne sekretarke, tako da imamo, hvala bogu, sogovornika, ko
               se pogovarjamo o zeleni davčni reformi tudi na visokem nivoju v Ministrstvu za
               finance. In to zavedanje o nujnosti posamičnih ukrepov, v sklopu zelene davčne
               reforme, lahko rečem, da v Vladi obstaja, da se trudimo, da pa je seveda največji
               problem fiskalna kriza, ki je zajela Slovenijo ta hip in ni ravno najbolj naklonjena
               inovativnim rešitvam. Vesel pa sem, da bomo, zaenkrat, ohranili vsaj tiste, do
               katerih smo v preteklih letih prišli. Hvala lepa.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Hvala, gospod Kopač, za nekatere spodbudne besede in pa seveda dileme. Ker nam ostaja
               še dvoje mest, in sicer gospod Miro Škvorc, Poslovna stavba EKO PRODUKT, zgrajena iz
               naravnih materialov in potem še kolega Ogrin iz Inštituta Jožef Štefan.</p>
            </sp>
            <sp who="SDT5:ŠkvorcMiro">

               <speaker>MIRO ŠKVORC:</speaker>

               <p>Vsem skupaj en lep pozdrav. Se opravičujem, ker sem prvič na takem posvetu, pa se
               morda nisem pripravil s kakšnim power point-om. Ne glede na to, bi želel, morda bo,
               poslal sem sicer dva članka<gap n="..."/></p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Bodo na spletni strani.</p>
            </sp>
            <sp who="SDT5:ŠkorcMiro">

               <speaker>MIRO ŠKORC:</speaker>

               <p><gap n="..."/>si jih lahko preberete. Enostavno gre za to, da je naše podjetje pa le naredilo
               poslovni objekt, narejen izključno iz ekoloških materialov, se pravi iz lesa. Tudi
               izolacije, ki so bile uporabljene, so iz naravnih materialov, zopet iz lesa. Gre za
               objekt, ki je bil delan v pasivni gradnji, kar pomeni, da vso potrebno toploto za
               ogrevanje, ki jo potrebujemo, v bistvu nadomestimo z  energijo notranjih virov. Zelo malo, bom rekle,
               toplote dejansko potrebujemo pridobiti z nekim virom ogrevanja in še ti viri bodo
               obnovljeni viri.</p>
               <p>Po drugi strani, sem tudi sam sebi zgradil tako hišo, zato verjamem v te stvari in
               ogrevam skoraj 300 kvadratnih metrov s toplotno črpalko nazivne moči 780 vatov, kar
               je izredno malo, nisem želel vgraditi nobenega kamina, zaradi tega, da bi jasno lahko
               pokazal in dokazal, da takšni objekti funkcionirajo, in kar je najbolj pomembno je
               to, da ti objekti praktično niso nič dražji, seveda če primerjamo enako kvalitetne
               izdelke med seboj. Težava cene se vedno poraja takrat, kadar primerjamo hruške z
               jabolki. To je nek uvod.</p>
               <p>Kar se tiče zelene davčne reforme, bi pa želel povedati dejansko to, morda bi se
               navezal na dr. Novaka, ki je zelo lepo povedal, da če imamo čedalje večje potrebe,
               potem moramo te potrebe tudi zagotavljati, kar pomeni, da potrebujemo čedalje več
               virov in vedno več virov generira nove potrebe in tako naprej. In mislim, da smisel
               zelene davčne reforme bi moral biti v tem, da v prvi vrsti nehamo generirati potrebo
               po energiji in v bistvo dati tistim, ki to potrebo po energiji ne generirajo več,
               določene davčne olajšave. Tisti, ki pa generirajo to potrebo po energiji, pa
               predlagam dve možnosti. Ali da se jim na daljši rok omogoči, da zmanjšujejo
               generirane potrebe po energiji, če pa tega ne morejo, potem jih je treba tako dobro
               obdavčiti, da se jim to čez čas ne bo več splačalo, da bodo čez čas sami ratali
               nekonkurenčni, in seveda bo sam sistem, sam sebe pripeljal v to, da bomo dolgoročno
               rabili manj teh virov, kar si tudi želimo.</p>
               <p>S tem bi končal, glede na to, da je razprava že dosti dolga, se zahvaljujem.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Hvala. Še gospod Ogrin, Inštitut Jožef Štefan.</p>
            </sp>
            <sp who="SDT5:OgrinTomaž">

               <speaker>TOMAŽ OGRIN:</speaker>

               <p>Lepo pozdravljeni predsedstvo in udeleženci. Se opravičujem za zamudo, ker sem prej
               že obljubil, zato bom pa tudi na kratko povedal samo prispevek, ki naj bi omogočal
               drugačen pristop k ogrevanju, hlajenju in klimatizaciji vse na sonce.</p>
               <p>Spremeniti je treba miselnost, da moramo ogrevanje, hlajenje in klimatizacijo na
               sonce obravnavati individualno, kakor se kdo k temu spravi. So spodbude, vendar
               menim, da naš glavni konkurent, to je glavni konkurent soncu, to je zemeljski plin,
               vnaša povsem drug pristop, ki ga pa pri soncu ne znamo uporabiti. Ta pristop je v
               tem, da nam do potrošnikov pripelje plin nekdo drug. Torej, potrošnik ne plača nič,
               dokler ni do njega prišla cev. Ne razumem zakaj se ne bi mogli odpovedati tem cevem,
               v določenem področju, konkretno imam v mislih Primorsko, kjer še ni teh cevi, vsaj so
               zelo omejene na večja središča. Gre za plinovod M6 in M8, eden je od Ajdovščine do
               Lucije, ob samem morju, že to je neumnost, drugi je pa od Kalc do Ilirske Bistrice,
               in seveda ves razplet po celem ozemlju Primorske - veste kaj pomeni gor in dol
               kopati?! Mi pa imamo tam ogromno sonca. To se pravi, treba je zamenjati pristop -
               namesto uvedbe zemeljskega plina, infrastrukturno, ker temu pravijo  infrastrukturni pristop, dajmo
               infrastrukturno pripeljati sonce do objektov. To pa pomeni, opustitev cevi in
               obravnavanje samo ogrevanja, hlajenja in klimatizacijo zgradb, manjših, večjih,
               poslovnih con, delov mest. Na Kitajskem je celo mesto na sonce, in tako naprej.
               Skratka, opustiti plin na Primorskem in iti v sonce infrastrukturno. Če imamo pri
               plinu državno podjetje Geo plin, lahko ustanovimo državno podjetje, ali pa z drugo
               solucijo pač Geo sonce, in na ta način infrastrukturno pripeljemo in zamenjamo vsa
               fosilna goriva na Primorskem, kjer pač ne gre - imamo še toplotne črpalke, kjer je to
               premalo. V tem je osnovna ideja. Da se pa to potem tudi finančno <q>"zašpilt"</q> s pomočjo
               prerazdelitve subvencij in tako naprej.</p>
               <p>Pri tem bi posebej poudaril hlajenje in klimatizacijo na sonce. Namreč, ta zadeva je
               tehnično povsem izvedljiva, imamo že močne ponudnike tega. Kompresorji se zamenjajo s
               sončno toploto, je pa dražje. Treba je dodatne površine sončnih kolektorjev, in prav
               zato je to zanimivo, da se to v en blok vpelje na pokrajino, in bi bili v tem primeru
               najbrž edini v Evropi, ker tega pristopa ni še nihče uporabil, kolikor sem jaz sledil
               situaciji. Je pa izjemno pomemben, ker na ta način rešimo takoj celo področje, damo
               ogromno dela raznim izvajalcem, to je potem že stvar, ki je tudi na področju
               varčevanja z energijo, hkrati se izvede tudi toplotna zaščita stavb, ali pa pred tem.
               Skratka ta princip je potrebno uporabiti in predvsem zavreti prodor plina na
               Primorsko. To so glavne poante prispevka. Hvala.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Hvala gospod Ogrin. Pravzaprav dve uri in pol ni tako, smo kar racionalno prišli
               skozi. Zdaj, če so kakšne replike ali vprašanja, preden jaz dam kakšno zaključno
               besedo, prosim, se lahko javite. Drugače pa bi, kot sem povedal, vsa konferenca bo na
               razpolago tudi drugim v Sloveniji. Prispevke, ki ste jih posredovali, ali pa jih še
               boste, bodo ravno tako objavljeni na spletnih straneh GLOBE in Sveta za varstvo
               okolja. Skušali pa bomo, v obeh odborih, iz današnjih posvetov tudi pripraviti
               določene zaključke in jih posredovati Državnemu zboru, Vladi in drugim ustreznim
               organom.</p>
               <p>Danes ste videli, da ne samo zakonodaja, potrebne bodo miselne spremembe in navade
               ljudi, in to mislim, da je najtrši oreh.</p>
               <p>Drugo. Po mojem preveč govorimo samo o energiji. Ampak cel kup, delo našega življenja
               je povezan z racionalnostjo in varčevanjem ali pa če govorimo tudi o CO2-ju. Zadnji
               čas je, da se te zelene davčne reforme lotimo bolj smelo, tudi še nekatere druge
               spremembe zakonov bodo potrebne in seveda ekonomska motivacija. Kajti 40 ali pa 70
               milijonov denarja v celi Sloveniji ni tako velik denar, da bi rekli kako uspešni smo
               pri usmerjanju bolj smelih korakov v davčni reformi.</p>
               <p>Žal je da že veliko let govorimo, kako bi z varčevanjem energije naredili veliko več,
               kot pa z investicijami v nove objekte. Veliko let že govorimo, da bi ogromno energije
               očuvali z boljšo izolacijo stavb, predvsem pa novih delovnih mest, kar se je danes
               zopet pokazalo. Ampak, če pogledamo davčno reformo, kje se mora dotikati, pa ni samo
               energije, je turizem, kmetijstvo, gozdarstvo, gospodarjenje z vodami, CO2 in tako
               naprej. To pomeni, stvar je zelo kompleksna in moja želje bi bila velika, če bi
               ministrstva bolj  tesno
               sodelovala pri realizaciji te davčne reforme. Že danes smo slišali, da se lahko
               zgodi, da to ministrstvo bo imelo takšno željo po denarju, drugo drugačno - dokler ne
               bo skupnega načrta, in danes je bilo to večkrat pokazano, da se moramo Slovenci,
               imamo to sposobnost, združiti, ne samo znanje, ampak tudi voljo, o sodelovanju, kar
               pa nismo največji mojstri, kar se vidi od vrha navzdol, da bolj razdiralno delujemo,
               kot povezovalno.</p>
               <p>Miselnost ljudi. Večkrat pokažem slajd, kako na londonski trg pripeljejo v povprečju
               8.000 kilometrov daleč hrano. Če bi to ustavili, bi ogromno energije očuvali.</p>
               <p>Drugo. Slovenija ne izkorišča sonca za pridelavo hrane, ker ima vedno manj zemljišč,
               kar vse to pomeni, ravno tako zelena reforma. Veliko ljudi govori, da bi ekološko
               kmetijstvo, ki je najbolj vezano na naravne pogoje, veliko pripomoglo, ampak ali
               veste, da če bi se v Evropi zgodila poplava tipa Avstralije, Evropa ne preživi, kajti
               Evropa je izvoznik hrane. Kje bi mi kupili hrano? To pomeni, v veselje mi je bilo, da
               je 50 kmetijskih ministrov v Berlinu prejšnji mesec sklenilo, da je obveza Evropske
               unije, oziroma posameznih regij in članic, da začnejo čim bolj delati na samooskrbi s
               hrano. Ampak to je ta prava zelena davčna reforma. Kajti, če mi pridelamo hrano doma,
               pomeni tisto, kar so nekateri povedali, transport na velike daljave, tako kot
               izolacija hiš, tudi tukaj velik prihranek energije. Ampak to kar je kolega Batič
               povedal zadnjič o eko vaseh, in tudi danes nekateri ljudje, ki pravijo, kako bi lahko
               manjše skupnosti preživele, tako prehrambno, energetsko in s kroženjem snovi, to je
               ravno tako zelena davčna reforma.</p>
               <p>Tu imam dokument raziskovalnih projektov Evropske unije, Green infrastrukture. Če bi
               tukaj 10% teh idej udejanjili bi privarčevali ogromno energije.</p>
               <p>Siguren sem, kar je danes nekdo povedal, da samo z zakoni, mi ne bomo rešili.
               Zakonodaja navadno generira še več potreb po denarju, ampak iniciativa posameznih
               skupin, in podpora te iniciativi posameznih skupin, bi verjetno generiralo posamezne
               nukleuse, ki bi delovali v tej zeleni davčni reformi.</p>
               <p>Spoštovane gospe in gospodje, hvala da ste vzdržali dve uri in pol, vendar vidim, da
               je še ena replika. Prosim, ampak pridite k mikrofonu. Prosim.</p>
            </sp>
            <sp who="SDT5:unknown-M">

               <speaker>GOSPOD________________:</speaker>

               <p>Danes smo govorili v glavnem o tem, kako bi davke pobrali, pa še davke uvedli in tako
               naprej. Morda vprašanje oziroma ideja, zakaj ne bi država na izolacije popolnoma
               ukinila davka? Zakaj ne bi država tistim ljudem, ki želijo vlagati v izolacije svoje
               zgradbe, dala še 20, 30% za nabavo izolacijskega materiala? Zakaj država ne bi naredi
               mednarodnega natečaja, če sami doma nimamo dovolj izolacije in na tak način pridobila
               najcenejše materiale, uvedla izjemno kontrolo nadzora, kako se izvaja izolacija
               zgradb. Verjamem, in zelo verjamem, da bomo na tak način veliko privatnega denarja
               potegnili iz nogavic, oziroma iz računov, in bodo ljudje vlagali v sebe, ne pa se s
               tistim malo denarja, ki ga imajo, spravili v te nakupovalne centre in generirajo
               umetno porabo. Mislim, da je to resen pristop kako lahko spodbudimo to, da bodo
               ljudje svoje prihranke, ki jih imajo, vložili tako, da bodo jutri od tega imeli več.
               Mislim, da je to nekaj kar bi veljajo resno razmisliti, seveda tudi finančno
               pretehtati, to je morda samo ideja, vendar to je velika spodbuda, da ljudje, še
               enkrat pravim, ne bodo trošili v nakupovalnih centrih. Ampak če država doda 20% na
               davek, pa daš še 20% za to, da nabaviš material, potem boš naredil vse, da boš tudi
               ostalo dobil sam.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Hvala za to spodbudo, ki smo jo tudi mi že večkrat dali, ampak mislim, da je nekdo
               hotel še. Takoj bom dal
               besedo. No, prosim prof. Stanič. K mikrofonu prosim.</p>
            </sp>
            <sp who="SDT5:StaničGojko">

               <speaker>DR. GOJKO STANIČ:</speaker>

               <p>Torej, če sem prav razumel, vi predlagate ničelni DDV na te storitve. Jaz sem
               predlagal 5, pa potem posvetu bom rekel nič.</p>
               <p>Kar pa se tiče ostalih subvencij in tega, in spet pobiranje večjih davkov, in če bi
               se odločili, da se energente podraži več, kot Evropa predlaga, je dovolj denarja pri
               prebivalstvu, tako kot vi razmišljate, po moji oceni, da bo tole, kar se danes
               pogovarjamo, krenilo z veliko roko. Samoupravna generacija je hiše zgradila. Naj
               sedanja generacija hiše izolira, pa jih bomo imeli za tisočletja, probleme rešimo in
               dvignemo konkurenčnost Slovencev visoko.</p>
            </sp>
            <sp who="SDT5:LobnikFranc">

               <speaker>PREDSEDNIK DR. FRANC LOBNIK:</speaker>

               <p>Hvala. Še kakšna replika. Mogoče prof. Plut?</p>
               <p>Še enkrat hvala in vidimo se julija, ko bi radi organizirali posvet v smeri novih
               tehnologij, okolju prijaznih tehnologij. Mislim, da bodo tudi tam kakšne ideje padle.
               Hvala.</p>
               <stage type="time">(Posvet se je končal 24. maja 2011 ob 17.43.)</stage>
            </sp>
         </div>
      </body>
   </text>
</TEI>