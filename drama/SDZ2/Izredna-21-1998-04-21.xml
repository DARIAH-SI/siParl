<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ2-Izredna-21-1998-04-21">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|D5610B306CB8A7D5C12565EF003D70B8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=D5610B306CB8A7D5C12565EF003D70B8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Izredna-21-1998-04-21.DZ" n="21">
               <name>Izredna</name>
               <date when="1998-04-21"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Izredna-21-1998-04-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">nadaljevanje 21. izredne seje</stage>
            <stage type="date">(21. april 1998)</stage>
            <stage type="chairman"> Sejo je vodil Andrej Gerenčer, podpredsednik.</stage>
            <stage type="time"> Seja se je pričela ob 14.11 uri.</stage>


            <sp xml:id="SDZ2-Izredna-21-1998-04-21.sp1">

               <speaker>PODPREDSEDNIK ANDREJ GERENČER:</speaker>

               <p>Kolegice in kolegi poslanci, nadaljujemo 21. izredno sejo državnega zbora. Prosim,
               da najprej ugotovimo sklepčnost v dvorani. Ugotavljamo sklepčnost! (53 prisotnih.)
               Zbor je sklepčen in lahko nadaljuje z delom. Obveščen sem, da so zadržani in se
               današnje seje ne morejo udeležiti naslednje poslanke in poslanci: Herman Tomažič,
               Peter Lešnik, dr. Jože Možgan, Franc Potočnik, Franc Kangler, Eda Okretič-Salmič,
               Borut Pahor, Rudolf Petan, dr. Ciril Ribičič, Rafael Kužnik, Miran Jerič, Jožef
               Košir, Tone Partljič do 17.00 ure, Roman Jakič, Jelko Kacin, Branko Janc za začetek
               seje, Ivan Božič, Miroslav Luci od 17.00 ure dalje in Maksimiljan Lavrinc za začetek
               seje. Na sejo sem vabil predstavnike vlade Republike Slovenije ter jih lepo
               pozdravljam. Današnje nadaljevanje 21. izredne seje bomo pričeli z obravnavo
               prekinjene 7. točke dnevnega reda, to je ocene stanja in gibanj v slovenskem
               gospodarstvu. Odbor za notranjo politiko in pravosodje je ravnokar končal s svojo
               sejo in je obravnaval 3. točko dnevnega reda, ki bi jo morali danes obravnavati in ni
               končal seje, kar pomeni, da danes zbor ne bo - in tudi do nadaljnjega - obravnaval te
               točke dnevnega reda. Če bomo končali 7. točko dnevnega reda, bomo prešli na
               nadaljevanje 8. redne seje zbora, kar smo že napovedali, s 55. točko dnevnega reda,
               to je predlogom zakona o prostocarinskih conah. Toliko za obvestilo.</p>
               <p>Smo pri <title>7. TOČKI DNEVNEGA REDA - OCENE STANJA IN GIBANJ V SLOVENSKEM
                  GOSPODARSTVU. </title>Besedo dajem Janku Vebru. Pisno so še prijavljeni Vladimir
               Čeligoj, Franc Pukšič, Lojze Peterle, Rudolf Petan, Jožef Jerovšek, Peter Petrovič,
               Branko Kelemina in pa Vincencij Demšar. Prosim.</p>
            </sp>
            <sp xml:id="SDZ2-Izredna-21-1998-04-21.sp2">

               <speaker>JANKO VEBER:</speaker>

               <p>Hvala za besedo in lep pozdrav vsem! Če govorimo o stanju v slovenskem gospodarstvu,
               mislim, da nikakor ne moremo mimo stanovanjske problematike. Poleg te problematike pa
               bi želel v tej razpravi opozoriti tudi na problem ohranjanja prihodka iz naravnih
               dobrin v okolju, kjer nastaja, in tudi problem izgradnje infrastrukture, ki po vseh
               teorijah in utemeljitvah ugodno vpliva na gospodarsko rast tam, kjer se ta razvija.
               Da je stanovanjska izgradnja eno od ključnih področij v slovenskem gospodarstvu,
               opozarjajo mnogi. Med drugim tudi na nedavnem posvetu v državnem svetu, kjer je bilo
               predstavljeno mišljenje Slovenskega razvojnega sveta, in sicer dr. Miran Mihelčič je
               govoril na to temo, je zelo lepo in nazorno opozoril, da se najbrž v Sloveniji
               sprašujemo, ali so stanovanja breme ali kapital družbe. Menim, da kapital prav gotovo
               je stanovanjski fond, kajti v Sloveniji imamo blizu 690.000 stanovanjskih enot,
               vrednih približno 40 milijard ameriških dolarjev. To je prav gotovo znesek in obseg
               kapitala, s katerim bi v Sloveniji morali gospodariti na drugačen način, kot to
               počnemo danes. Seveda pa zopet lahko ponovimo znano dejstvo, da so zdajšnje potrebe
               po stanovanjih izredno velike, kajti potrebujemo 2.000 socialnih, 2.500 neprofitnih
               in tudi 5000 lastnih stanovanj. Če že imamo vire za 5000 lastnih stanovanj, glede na
               zmožnosti posameznikov, ki pa mislim, da tudi niso takšne, da bi bilo to izvedljivo,
               smo prav gotovo pred dejstvom, da v Sloveniji nimamo vira za reševanje socialnih in
               neprofitnih stanovanj. Ugotavljamo namreč, da stanovanjska izgradnja v Sloveniji
               nevarno nazaduje. Pregled podatkov kaže, da je bilo v obdobju od leta 1981 do leta
               1989 dodeljenih povprečno 1700 solidarnih stanovanj letno. V obdobju od leta 1991 do
               leta 1996 ja bilo povprečno dodeljenih samo 140 socialnih stanovanj na leto. To je
               prav gotovo podatek, nad katerim bi se morali zamisliti, pa ne samo zamisliti in
               govoriti, kot je nekako tudi praksa v tem zadnjem obdobju, da se vsi nekako tega
               dejstva zavedamo, storimo pa malo ali pa nič, da bi se to stanje spremenilo. Dejstvo
               pa je, da zagotavljanje ustreznega števila stanovanj in bivalnih pogojev zelo
               pomembno vpliva na socialno varnost, na gospodarsko rast in nova delovna mesta. Že
               samo bežen pregled skozi nacionalni stanovanjski program pove, da je vpliv
               stanovanjske izgradnje na kmetijstvo, gozdarstvo, elektrogospodarstvo, energetiko,
               kemično industrijo, industrijo barvnih kovin, jeklarstva, strojegradnje, industrije
               vozil, elektroindustrije, lesarstva, papirne, tekstilne, usnjarske, prehrambene in
               tudi tobačne, na koncu koncev, gradbeništva, obrti, transporta in zvez, železnic,
               ladjarstva, pošte, ostalih storitev in navsezadnje tudi zasebnih neprofitnih
               organizacij, ki se ukvarjajo s temi panogami. Torej, vpliv stanovanjske izgradnje na
               gospodarstva je izredno izredno pozitiven in dokazan v vseh krajih sveta. Ekonomski
               učinek vložka v stanovanjsko izgradnjo se poveča s faktorjem 2,5 in seveda se ta
               faktor 2,5 odrazi v vseh teh panogah, ki sem jih nekako tudi poskušal navesti. Kam
               pelje takšno stanje? Država ne prisluhne predvsem reševanju problemov tistih, ki so
               manj premožni in se srečujejo z izredno velikim problemom sestavljanja dnevnih
               potreb, kakor tudi mesečnih, to pa seveda ni ugodno za neko trezno razmišljanje v
               bodočnosti. Prizadeti so predvsem mladi, ki ne vidijo ustrezne rešitve, kajti to, kar
               se danes rešuje, je v tako majhnem obsegu, da pravzaprav le redki, zelo ozek krog
               ljudi lahko reši ta problem. To pa pomeni, da lahko pričakujemo upor, če temu tako
               rečem, mlade generacije, ki pa je nujno potrebna za to, da se seveda vključi v
               razvojne tokove Slovenije, ne pa v tokove,ki bi opozarjali na nepravilnosti oziroma
               da se počutijo ogrožene v naši državi. Zato je seveda potrebno resneje pristopiti
               tudi k virom za reševanje te problematike, k sistemskim virom. Kljub vsem
               prizadevanjem se tudi trenutne možnosti, ki jih imamo z dokapitalizacijo
               stanovanjskega sklada, ne koristijo v dovolj veliki meri, kar kaže seveda tudi
               sprejeti proračun, ker imamo samo milijardo in pol tolarjev sredstev za to. In tudi
               amandmaji, ki so bili na to temo vloženi, seveda niso bili sprejeti, kot da nikomur
               ni mar za rast gospodarstva, za zaposlovanje, za zagotavljanje socialne varnosti,
               predvsem mladih.</p>
               <p>Drugi sistemski vir, ki je nekako na razpolago, je seveda vir občin, ki so tudi
               najbolj odgovorne po tej zakonodaji za socialna in neprofitna stanovanja, kar je po
               svoje tudi nekako nelogično, kajti pričakovali bi, da bi bilo ravno obratno, da bi
               država morala prevzeti odgovornost za socialo, ne pa občine, pa vendar, če je temu že
               danes tako, bi lahko pričakovali vsaj hitrejše spremembe pri financiranju občin.
               Namreč, kupnine kot edini vir, sistemski vir, usihajo in seveda tudi občine kot take
               razpolagajo z vse manj sredstvi za reševanje stanovanjskih problemov. Tudi v obdobju,
               ko je bilo teh sredstev kar nekaj, ni bilo moč reševati probleme na način, da ta
               problem ne bi bil iz leta v leto večji. Zato je seveda nerazumljivo, da se tudi limit
               zadolževanja še vedno ohranja na tisti kvoti 10%-ne zagotovljene porabe, kajti na
               koncu koncev so vendarle sredstva za reševanje stanovanjske problematike namenska,
               strogo namenska in jih ni možno vlagati v druga področja. Zato bi seveda lahko z
               majhnimi spremembami zelo hitro uredili financiranje občin na način, da bi bile
               operativnejše pri reševanju tega problema in seveda tudi nekako prilagoditvi
               sredstvom, ki jih občina ima, kot neki edini višini zadolževanja občine, tako da je
               seveda to zadolževanje še vedno pod nadzorom in obvladljivo, s čimer seveda nikakor
               ne bi poslabševali zadolženosti oziroma obremenitve Slovenije. Naslednji problem, ki
               pa je tudi tukaj prisoten, je pa ta, da tudi zemljišča, ki jih občine naj bi imele na
               razpolago, z njimi pravzaprav ne razpolagajo, kar je naslednji dodatni udarec in
               nelogična rešitev. Tudi na tem področju bi morali biti aktivnejši in veliko bolj
               zaupati občinam, kot pa da poskušamo z vsemi mogočimi omejitvami pravzaprav
               preprečiti, da občine kljub vsem nalogam, ki jih imajo, izvajajo ta program. Namreč,
               dejstvo je tudi, da občine, kot take, imajo tudi po novem zakonu o stavbnih
               zemljiščih, ki smo ga sprejeli, predkupno pravico samo na zemljiščih, ki so
               opredeljena s prostorskimi izvedbenimi akti, nikakor pa ne na ostalih področjih
               oziroma področjih, ki so opredeljeni z dolgoročnimi družbenimi plani. Ta zemljišča so
               danes na trgu na razpolago vsem in seveda tudi zaradi tega ne prihaja do sistemske
               rešitve tega problema.</p>
               <p>Naslednja tema, o kateri sem vam želel spregovoriti, je prav gotovo črpanje
               področij, ki bi se morala razvijati predvsem na podlagi ohranjanja prihodka iz
               naravnih dobrin, ki jih je pač možno v nekem okolju črpati. Gre predvsem za lesno
               maso, gre za kmetijska zemljišča in seveda gre tudi, kar sem že omenil, za zemljišča,
               s katerimi razpolagajo posamezna področja. Če ne bo omogočeno področjem, da sama
               zadržijo glavnino tega prihodka na območju, kjer se ustvarja, ni pričakovati
               gospodarskega razvoja na teh območjih oziroma lahko pričakujemo pravzaprav
               nazadovanje gospodarstva, izseljevanje prebivalstva iz odročnejših krajev in tudi
               pozneje izredno drage ukrepe za sanacijo takega stanja. To prav gotovo ni tisto, kar
               bi bilo vodilo za razvoj Slovenije in seveda bi tukaj še enkrat opozoril na to
               dejstvo, da moramo resnično posvetiti vso pozornost temu, da se prihodki, ki se
               ustvarjajo iz naravnih dobrin, v največji možni meri zadržujejo na območjih, kjer
               nastajajo. Če to na kratko poskušamo pogledati samo pri lesni masi, gre dejansko
               najprej za gospodarjenje s to lesno maso, izkoriščanje in nadalje predelavo in
               prodajo. Če to ni zagotovljeno, je porušen nek naravni ciklus. Zakoni, ki ne
               temeljijo na naravnem ciklusu, na naravnih danostih, mislim, da bi lahko zelo
               preprosto zapisali tudi v ustavo - so protiustavni ali pa tudi sicer takšni, ki ne
               smejo veljati, tudi če so sprejeti.</p>
               <p>Tukaj je izredno velik problem prav pri delu gospodarstva, ki bi lahko prevzelo v
               teh razmerah izredno pomembno razvojno komponento. Gre za gozdarstvo, ki še do danes
               nima sklenjenih koncesijskih pogodb s Skladom kmetijskih zemljišč za izkoriščanje
               lesne mase. Torej gre za celo vrsto podjetij v Sloveniji, ki ne vedo, pri čem so,
               kakšna je njihova poslovna strategija, kakšna je njihova dolgoročna usmerjenost,
               kajti ta nezmožnost državnih ustanov, da rešijo ta problem, jih ovira pri tem, da
               lahko načrtujejo svoje delo. Če k temu dodamo še težnje, da se poskuša tudi
               onemogočiti 20-letna koncesija, je to tisto, kar nikakor ne kaže na to, da v
               Sloveniji razmišljamo racionalno in da uvajamo ukrepe, ki bi olajšali razmere v
               gospodarstvu.</p>
               <p>Naslednja, seveda ravno tako pomembna komponenta, ki vpliva na to področje, pa je
               tudi promet s stavbnimi zemljišči, ki sem jih tudi omenjal. Interes lokalne
               skupnosti, da nekomu omogoči pridobitev zemljišča oziroma da nekoga sploh animira, da
               s svojim gospodarskim programom pride v neko okolje, je tista osnova, ki je nekako
               vzeta krajem. Ob nelogičnem tržnem vztrajanju državnega sklada kmetijskih zemljišč
               pri prodaji teh zemljišč ovira razvoj v mnogih lokalnih skupnostih. Če k temu dodamo
               še dejstvo - na to opozarjam skorajda s seje na sejo - da nimamo sploh podpisnika v
               skladu kmetijskih zemljišč, ki bi lahko s svojim podpisom potrdil promet s temi
               zemljišči, potem lahko trdimo, da v zadnjih mesecih mnogi gospodarski projekti
               stojijo zaradi nesoglasij v državnih ustanovah. To ni ogledalo, ki bi kazalo na
               uspešen razvoj Slovenije.</p>
               <p>Če poskušamo k temu dodati problem infrastrukture, na katerega sem tudi nekako pri
               teh razpravah že opozarjal, gre za nacioalni program izgradnje avtocest, kjer kar
               nekako ne znamo priti do racionalne variante izgradnje avtocest, tako do roka
               dokončanja kot tudi pri zagotavljanju sredstev za izgradnjo teh cest in tudi pri
               smereh, v katere se naj bi te avtoceste razvijale. In če je že peti koridor
               prednostni, kar je seveda nesporno, potem bi seveda pričakoval, da z vsemi ostalimi
               ukrepi na področjih, ki bodo dočakala izgradnjo avtocest pozneje, prisluhnejo ostala
               ministrstva in tudi seveda ministrstvo za promet in zveze z investicijami, ki niso
               vezane na avtocestni program. Žal lahko ponovno ugotavljamo, da v Sloveniji tudi ta
               princip ne drži in ne velja, kajti program državnih cest kaže na to, da denimo za
               primer Dolenjske, ki bo po zdajšnjem predlogu dočakala avtoceste kot zadnja, in sicer
               leta 2004, pa verjetno da tudi pozneje, ni nikjer vključenih tudi regionalnih oziroma
               magistralnih cest oziroma drugih državnih cest, ki spadajo v program cest oziroma ki
               povezujejo območja, do katerih nikoli ne bo prišla avtocesta. Teh cest Dolenjska v
               programu ministrstva za promet in zveze nima upoštevanih praktično niti s tolarjem.
               Lahko pa seveda tudi ugotavljamo, da je danes zaznan gospodarski razvoj na področju
               Dolenjske in če dolgoročno ne bomo omogočili z infrastrukturo večje dinamike
               povezovanja tudi ostalih krajev z gospodarskimi središči, ki so danes uspešna, to
               pomeni, da bo prišlo do velikega zaostanka te regije. Ne vem, ali gre za namerno
               nerazvijanje nekaterih območij v Sloveniji, vendar je dejstvo, da program ministrstva
               za promet in zveze to dejansko izkazuje. Nima sicer narejene analize, kako potekajo
               razpisi pri ministrstvu za gospodarstvo glede raznih pomoči, ki jih seveda skozi
               razpise nudi to ministrstvo, kako, po katerih področjih bo razdeljen denar, v kakšni
               masi. Mislim, da je to ena od naslednjih zanimivih tem oziroma analiz, ki bi pokazala
               na to, ali smo v Sloveniji sposobni vladati tako, da bo razvoj Slovenije resnično
               enakomeren. Če k temu dodam še primer izgube trgov zaradi osamosvojitve Slovenije,
               moram reči, da nikjer v programih ali v razpisnih pogojih ni zaznati, da bi imela
               območja, ki so doživela veliko stečajev zaradi izgube trgov, kakršnokoli prednost ali
               pa vsaj pogoj, nek dodaten pogoj za dodelitev ugodnejših sredstev in s tem seveda
               tudi sanacijo razmer. Tudi to kaže, da nekako preveč površno obravnavamo probleme v
               Sloveniji oziroma lahko ugotovimo, da centralizem, ki vlada v Sloveniji, ne daje
               tistih rezultatov, da bi prišlo do enakomernega razvoja ali vsaj približno
               enakomernega razvoja na vseh področjih v Sloveniji. Zato mislim, da bo potrebno
               vendarle hitreje pristopiti k oblikovanju regij in tudi prenosa pristojnosti,
               državnih ustanov na te regije in s tem tudi nekako osamosvojitev posameznih področij,
               da poskušajo operativneje izvajati oziroma tudi vlagati sredstva v programe, za
               katere menijo, da so dovolj kvalitetni in nudijo razvoj posameznega področja.</p>
               <p>To je nekaj ugotovitev, za katere mislim, da jim bo tudi težko oporekati v sedanjem
               delovanju države. Mislim, da so razmere resnično take, da če se ne bo reševalo tudi
               sloja ljudi, ki so materialno šibkejši, mislim, da ni odveč bojazen, da bo prišlo
               tudi do socialnih nemirov.</p>
               <p>Kajti vse preveč se v zadnjem obdobju vendarle poskuša reševati vse probleme za ozek
               krog ljudi in vendar ta kapital, s katerim naj bi ta ozek krog ljudi razpolagal, ni
               pričakovati, da bo tudi pričel z reševanjem socialne problematike v Sloveniji, ampak
               najbrž v prvi fazi najprej svoje eksistence.</p>
               <p>Mislim, da je to nekaj opozoril, na katere bi seveda želel tudi odgovor, če ne
               odgovor, pa vsaj upoštevanje pri nadaljnjih razmišljanjih posameznih ministrstev, za
               katere mislim, da tudi lahko ugotovimo, da so po mojem neusklajena tudi pri
               programih, ki jih pripravljajo znotraj ministrstev in s katerimi potem nastopajo
               zunaj na trgu.</p>
               <p>Mnogi programi, mislim, da se tudi med seboj celo izključujejo, tako da tudi ta
               neusklajenost je ena od težav, s katero se prav gotovo ubada današnja slovenska
               vlada. Hvala.</p>
            </sp>
            <sp xml:id="SDZ2-Izredna-21-1998-04-21.sp3">

               <speaker>PODPREDSEDNIK ANDREJ GERENČER:</speaker>

               <p>Hvala gospod Veber. Besedo dajem gospodu Vladimiru Čeligoju, pripravi naj se Franc
               Pukšič.</p>
            </sp>
            <sp xml:id="SDZ2-Izredna-21-1998-04-21.sp4">

               <speaker>VLADIMIR ČELIGOJ:</speaker>

               <p>Hvala lepa spoštovani. Z nastankom samostojne Slovenije leta 1991 so v naši novi
               državi nastale tudi nove gospodarske razmere.</p>
               <p>Državna politika, po moji presoji, v tistem prelomnem trenutku, ni ubrala usmeritve,
               da za samostojno Slovenijo moramo državljani Slovenije bolj delati, več ustvariti,
               biti bolj uspešni, poiskati nadomestne trge in izboljšati kakovost izdelkov.</p>
               <p>Z eno besedo povedano: za svojo domovino bi morali biti bolj pridni. To, da bi
               začeli spreminjati miselnost ljudi že od samega začetka, bi predstavljajo miselni
               preskok in naravnalo ljudi k realnim razmišljanjem in pričakovanjem.</p>
               <p>Spremembe ekonomskega sistema, zamenjava bivšega državnoplanskega v nov tržni sistem
               nas je našla nepripravljene in preveč navajene na poslovno ležernost. Premnogi
               stečaji firm, pa tudi likvidacije, so bile v mnogih primerih posledica neprilagoditve
               firm na nove razmere tržnih zakonitosti. Sam izhajam iz okolja ilirskobistriške
               občine, kjer so se in se še negativne posledice odražajo v zelo veliki meri.</p>
               <p>Zapirati so se začele firme, ena za drugo. Brezposelnost se je začela povečevati in
               je januarja letos dosegla 20% stopnjo nezaposlenosti.</p>
               <p>Tudi nekdanji gospodarski paradni konj ilirskobistriške občine, firma Lesonit, se je
               zamajal v začetku leta 1997. Obrnili smo se na ministrstvo za gospodarske dejavnosti.
               Moram reči, da se je minister Dragonja na naše pozive odzval zelo hitro, tako osebno,
               kot finančno. Tako je firma Lesonit dobila prepotrebna obratna sredstva za
               nadaljevanje proizvodnje. Zato se ministru Dragonji zahvaljujem v svojem imenu kot v
               imenu vseh delavcev, ki lahko danes še služijo kruh v tej firmi. Želim pa opozoriti
               na več kot tisočglavo množico nezaposlenih v naši občini, zato je vsakršno delovno
               mesto še tako pomembno, da se ga ohrani ali pa na novo odpre.</p>
               <p>Območja z obmejno lego, demografsko ogroženostjo in šibkim gospodarskim potencialom
               bi morala biti s strani vlade deležna posebnega statusa v smislu oživitve
               gospodarstva, odprtja novih delovnih mest in zaposlovanja ljudi. Od gospodarsko
               šibkih občin ni prihodkov za državo, ampak ravno obratno - potrebno je dajati
               sredstva za izravnavo in druge oblike pomoči. Zato je potrebno, da vlada vzpostavi
               vzvode za odpiranje novih delovnih mest. Edino ustvarjanje in večanje produktivnosti
               pelje k napredku in višji razvojni stopnji. Vstopamo v Evropo, v Evropo regij. Zato
               je nujno, da čimprej izpeljemo regionalizem zaradi prenosa sredstev Evropske unije za
               regionalni razvoj Slovenije. Strukturni skladi, ki so namenjeni spodbujanju
               regionalnega razvoja v Evropski uniji, bodo še kako pomembno vlogo odigrali za
               Slovenijo oziroma za njen skladen regionalni razvoj, ki je nujno potreben za našo
               perspektivo. Hvala lepa.</p>
            </sp>
            <sp xml:id="SDZ2-Izredna-21-1998-04-21.sp5">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Čeligoj. Franc Pukšič ima besedo. Prosim. (Smo sklepčni.)</p>
            </sp>
            <sp xml:id="SDZ2-Izredna-21-1998-04-21.sp6">

               <speaker>FRANC PUKŠIČ:</speaker>

               <p>Hvala lepa, predsedujoči, za besedo. Prav prisrčen pozdrav, spoštovane poslanke in
               poslanci, in še poseben pozdrav novinarjem, saj je danes nadaljevanje teme "ocena
               stanja in gibanja v slovenskem gospodarstvu". Kar se pozdravov tiče, velja moj
               pozdrav edinemu ministru slovenske vlade, ministru za gospodarstvo, vseh ostalih
               ministrstev pa očitno ta tema preveč ne zanima in obremenjuje. Res pa je, da manjka
               kar veliko število pozicijskih poslancev, bi pa bilo zelo dobro, če bi bili ob tej
               temi tudi prisotni. Pa kakorkoli že, to je odraz in skrb za slovenskega človeka, za
               slovensko gospodarstvo, za prihodnost, za jutri. Kdo najbolj izraža to skrb, se vidi
               po poslanskih klopeh; v tem trenutku je pravzaprav največ opozicijskih poslancev v
               tej dvorani.</p>
               <p>Spoštovani gospod podpredsednik, poslanke in poslanci! Pa recimo kaj okrog ocene in
               stanja slovenskega gospodarstva danes v naši državi! Upam, seveda, da boste moj del k
               tej točki razumeli kot skrb slovenskega poslanca za prioritetne naloge, ki jih bo
               potrebno v bližnji prihodnosti na nek način nujno urediti. Ko poslušamo iz te
               govornice ali pa beremo določene intervjuje, tudi tiskovne konference vladnih ali
               pozicijskih govornikov ali predstavnikov, ko govorijo o gospodarskih kazalcih in o
               stanju v gospodarstvu, opažam dve različni izhodišči. Prvo izhodišče je običajno
               optimistično in se uporablja v glavnem pri oblikovanju proračunskih prihodkov za
               znotrajproračunsko porabo - ob povečanju števila zaposlenih v javni upravi ter seveda
               ob povečanju njihovih osebnih dohodkov ter ostalih materialnih stroškov. Spomnimo se
               sprejetja, pred nekaj dnevi, proračuna za letošnje leto, kjer je bilo z amandmaji
               vlade za 13 milijard tolarjev povečanih sredstev prav na tej postavki. Vsi analitiki
               in analize pa seveda ugotavljajo, da se že nekaj let izkazuje, da je poraba vseskozi
               rasla hitreje, kot pa je bila rast bruto domačega produkta.</p>
               <p>Drugo izhodišče je pa seveda bistveno bolj pesimistično od prvega in se običajno
               pojavlja ob koncu proračunskega obdobja, ko se ocenjujejo realni dosežki. Če se
               spomnim napovedi za rast bruto domačega produkta iz leta 1995, da bo v letu 1997
               preko 5% bruto domačega produkta. Iz zadnjih analiz je bilo moč razbrati ter od
               predstavnikov slišati, da je to nekje okrog 3,2%. Kaj in kako je statistični urad čez
               praznike očitno deloval, smo videli v današnjih časopisih, kjer je rast bruto
               domačega produkta, poslanke in poslanci, verjeli ali ne, naenkrat poskočila na 3,8%.
               Fantastično, to pomeni, o kakšni napovedi dviga bencina ni govora, o kakšni napovedi
               večje prispevne stopnje za pokojninsko blagajno ni dvoma itd., to pomeni, da je
               resnično, ampak ne vem, pa kje in na katerih področjih je to tako briljantno v
               porastu, če pa seveda realna slika kaže popolnoma nekaj drugega. Res je, gospe in
               gospodje, da se ne živi od točke 1, od obljubljenega, ampak le od rezultatov dela. To
               pa nam seveda na koncu mora biti jasno. Kako živijo v naši državi državljanke in
               državljani, ki so delavke in delavci v nekaterih panogah industrije, večina kmečkega
               prebivalstva in seveda armada brezposelnih, so rezultati dela te vlade, vlade dr.
               Janeza Drnovška, ki to vlado vodi že dobrih šest let. Trditve o slabih rezultatih te
               vlade seveda bomo tudi z nekaterimi argumenti in številkami še dokazali. Številna
               brezposelnost in podatki, ki govorijo o brezposelnosti v državi in Mariboru in v
               ljubljanski regiji, so seveda zaskrbljujoči. Preko 126.000 brezposelnih. Število
               brezposelnih po podatkih v zadnjem času narašča. Od teh brezposelnih je preko 50.000
               takšnih, ki nimajo nobene izobrazbe, so pod I. Zaskrbljujoč podatek pa je, da imamo
               preko 33.000 brezposelnih s 4. izobrazbeno strukturo in potem še 26.000, to pomeni
               blizu 60.000 brezposelnih s 4. in 5. izobrazbeno strukturo. To je zaskrbljujoč
               podatek. Še vedno, gospe in gospodje, velja, da dijaki po končani srednji šoli morajo
               opraviti pripravniški staž. Nekoč ali pa še pred nekaj meseci je bilo to možno
               opravljati tudi s pomočjo subvencije ministrstva za socialo, delo, družino tudi v
               družbenih dejavnostih, tudi v lokalni skupnosti. Danes te možnosti več ni. Namesto da
               bi to neumnost odpravili, se na tem področju nič ne spremeni. Žalostno je seveda
               pogledati tudi podatek, da imamo preko 2200 brezposelnih s 7. ali 8. stopnjo
               izobrazbo, to pomeni fakultetno izobražene, celo magistre ali doktorje. Ko govorimo o
               teh grozečih številkah, govorimo o 14% brezposelnosti v Republiki Sloveniji. Če pa
               seveda to brezposelnost analiziramo nekoliko drugače, nekoliko po posameznih regijah
               pa seveda pridemo v posameznih regijah do strahovitih podatkov. Poslanke in poslanci!
               Ali si znate predstavljati delo v občinah, kjer imajo preko 25% brezposelnost, to je
               dvakrat večjo brezposelnost, kot je povprečje v Republiki Sloveniji? Če samo
               primerjamo Maribor in Ljubljano, število prebivalcev nam je znano, 350.000 približno
               v Ljubljani pa približno 150.000 prebivalcev v Mariboru, je v Mariboru 14.300
               brezposelnih in v Ljubljani 13.600; razmerje 1:1, v številu prebivalcev pa približno
               1:2 ali 1:3, približno. Če pogledamo upravno enoto Maribor, ima 23,9% brezposelnih. V
               njih seveda prednjačijo občina Pesnica z 29%, občina Kungota z 28%. Če pa pogledamo
               upravno enoto Ptuj s 16% brezposelnih, pa v tej upravni enoti prednjači haloška
               občina Zavrč s 27% brezposelnih. Seveda tudi, na žalost, naša občina se ne more
               postavljati s kakšnim dobrim podatkom glede na konfiguracijo in na strukturo
               prebivalstva. Tu smo nekje v vrhu štajerskega dela, v vrhu Podravja in seveda dvakrat
               prekašamo republiško povprečje pri brezposelnosti, tudi preko 23% brezposelnost je v
               naši občini.</p>
               <p>Če pogledamo naslednje podatke, se je ocena deželnega tveganja za Slovenijo
               poslabšala - podatki so primerljivi od marca do septembra v lanskem letu, torej te
               vlade - za 1,3%. Poslabšala pa se je tudi ocena političnega rizika, celo za 13,3%.
               Seveda slabše so ocenjeni tudi dosežki na področju ekonomskih sprememb, in sicer za
               4,9%. To so konkretni podatki, tako kot sem rekel, med marcem in septembrom lanskega
               leta.</p>
               <p>Dosegljivi podatki kažejo za leto 1997 ponovno poslabšanje cenovne konkurenčnosti
               slovenske predelovalne dejavnosti v primerjavi z državami Evropske unije in to zaradi
               apreciacije tolarja. Takšno poslabšanje kažejo ne samo proti državam Evropske unije
               ampak tudi proti državam Cefte. Iz tega sledi naslednje. Ugotavlja se iz Ekonomskega
               ogledala, to je seveda zanimivo in to je nastalo na področju gospodarstva, da se je
               realna rast stroškov dela na zaposlenega v letu 1997, to je v lanskem letu, v
               predelovalni dejavnosti bistveno bolj upočasnila, kot so pa rastli osebni dohodki.
               Podatki kažejo, da iz 4,5% rasti produktivnosti za čiste plače v letu 1997 je bila
               rast 2,4%. Sedaj pa poglejte, če primerjamo ta podatek, kjer se je rast upočasnila za
               rastjo proizvodnje, s tistimi prvimi podatki, o katerih sem govoril, da se ugotavlja,
               da je poraba vseskozi že nekaj let hitrejša od rasti bruto domačega produkta v
               družbenih dejavnostih, v tistih dejavnostih torej, ki so napajane iz državnega
               proračuna, je jasno, da je obremenjevanje gospodarstva takšno, kakršno pač je in da
               je nezadovoljstvo v gospodarstvu tako veliko, kot je. Poglejte, če drži podatek, ki
               ga je napisal Jožko Čuk, da vsakdan izgubimo 40 delovnih mest, in če je res, da se
               število blokad delovnim organizacijam, podjetjem, s.p. in tako dalje iz dneva v dan
               ali iz leta v leto bistveno povečuje, potem se lahko vprašamo samo, kam in kako
               dolgo.</p>
               <p>Kam, je odgovor zelo blizu. V popolno anarhijo v popolni kaos, tako kot je nekdo
               rekel iz dvorane.</p>
               <p>Kam to vodi? Kako dolgo? Verjetno ne več dolgo. Zato me seveda toliko bolj čudi, da
               danes ob tako pomembni točki ni zanimanja in ni prisotnosti tistih, ki ne samo
               opozarjajo na to, opozarjamo opozicijski poslanci, ampak tisti, ki danes odločajo.
               Tisti, ki so dobili mandat za odločanje in peljanje te barke naprej.</p>
               <p>Poglejte, gospe in gospodje! Če pogledamo samo znesek bruto plač za zaposlene osebe
               v usnjarski in predelovalni industriji. Imamo preko 87% vseh zaposlenih pod 110 tisoč
               tolarjev bruto plače. Si predstavljate, kaj to pomeni za eno štiričlansko družino?
               Ali preko 10% zaposlenih v teh panogi pod 60 tisoč bruto plače.</p>
               <p>Podatki so tako šokantni, tako zaskrbljujoči, da bi mogoče celo kazalo vzpostaviti
               izredno stanje v naši državi na področju gospodarstva. Mogoče izredno stanje tudi
               zaradi tega, da bi napovedi o nezaposlovanju v družbenih dejavnostih dejansko
               izpeljevali tako, kot je bilo rečno in napovedano. Nekje sem prebral, da je od
               januarja do aprila bilo 400 novih delovnih mest v družbenih dejavnosti, v upravi in
               tako dalje. Torej v službah, ki so napajane iz državnega proračuna. Veliko je bilo
               govora tudi o direktorjih, o vodjih posameznih agencij, skladov itd. Na tem področju
               za danes ali do danes poslanci tega državnega zbora nismo dobili nobene oprijemljive
               informacije.</p>
               <p>Gospe in gospodje, res je, da se je naredilo nekaj premikov, premikov v smislu
               kapitala, v smislu lastnine, pa vendar seveda bistveno premalo.</p>
               <p>Preden zaključim, bi rad povedal še to. Ob oceni stanja in gibanja v slovenskem
               gospodarstvu je bilo za to govornico rečeno tudi o pokojninski reformi. Predvsem je o
               pokojninski reformi govoril premier doktor Janez Drnovšek, ki ga danes ni tu in ki mu
               je očitno ta tema zaenkrat premalo občutljiva. Poglejte, govoriti o pokojninski
               reformi in govoriti o tem, da ni politične volje, je enostavno rečeno neumno. Midva z
               gospodom Klincem ne moreva reči, da nimava politične volje, da bi prevajala direktno
               iz angleščine. Vsaj za sebe lahko to rečem, da to ni res, ker tega ne znam. Govoriti
               o politični volji pri pokojninski reformi, je noro, ker to ni res. Pokojninsko
               reformo lahko narediš, če imaš za to izpostavljene nekatere mehanizme, torej pogoje.
               Pogoji za vzpostavitev, za začetek pokojninske reforme so za moje pojme glede na
               informacije na študijskem izobraževanju, ki smo jih dobili zunaj, naslednje:
               gospodarska stabilnost, inflacija od 2 do 3% in seveda lastnina. Vedeti se mora,
               katere so banke, katere so zavarovalnice itn. Ali si predstavljate pri drugem stebru,
               ki bo zakonsko ozabvezujoč, da je potrebno 40 let v ta steber vlagati. Sredstva, ki
               sem jih vložil danes, morajo čez 40 let imeti enako nominalno vrednost. Pri inflaciji
               17 ali 20%, boste rekli, saj pa ni takšna inflacija, če pa je 8%-na. Gospe in
               gospodje, inflacija je takšna, za kakšne obresti dobite posojilo v bankah. To je
               realna slika. Skladi, ki bodo oplemenitili ta sredstva s 17 ali 18%, za moje pojme ne
               morejo obstajati. To ni normalno v nobeni državi sveta, to ni normalno v normalnih
               gospodarstvih, to je seveda možnost s špekulacijami. Kaj pa bodo špekulacije
               prinesle, ali je kdo pripravljen vlagati v sklad, ki bo špekuliral, in ne vem, ali bo
               ali ne bo čez 40 let ta sklad imel nominalne vrednosti. Verjamem, da ne. Govoriti o
               politični volji ob pokojninski reformi je neumnost. Neumnost pa še toliko večja, ko
               nekdo govori o pokojninski reformi, danes jo bomo začeli, jutri pa bomo imeli od tega
               že rezultate. Kakšne rezultate? 10 let ne bo nobenih rezultatov.</p>
               <p>Kaj se pa lahko v desetih letih na takšnem področju zgodi? To, da bomo odrezali tudi
               tiste pridobljene pravice, to kar se sedaj dogaja, kar so menda časopisi razkrili, da
               je tam neki 65. člen, ko je od leta 1994 pa do danes 15% nižje izhodišče oziroma za
               izračun pokojnine, ko gre nekdo danes v pokoj. Je to pokojninska reforma, na takšen
               način? Kako priti do tega, da bodo ljudje imeli zaupanje, da bodo zaupali v te
               sklade? Kako do tega pripeljati? Na osnovi česa? Na osnovi obljub, da bo proračun za
               naslednje leto manj z minusom, potem pa vidimo, kakšen je, da bo poraba v družbenih
               dejavnostih nižja, da se bo zaposlovanje dvigovalo. Na osnovi teh obljub ni možno. Na
               koncu pa, gospe in gospodje, 54 poslancev vladne koalicije sprejme pokojninsko
               reformo danes, če hoče, do 8.00 zvečer. Kaj pa more opozicija? Lahko opozarja, ampak
               to je vse. Še vedno ste izglasovali točno tisto, kar ste hoteli. Potem pa ne
               enostaven, neprimeren način primer govori s te govornice, da ni politične volje.
               Opozicija bo sedaj kriva, če ne bo pokojninske reforme. Mi smo želeli, mi smo hoteli!
               Ja, ampak niste imeli pogojev! Niste znali gospodariti. To so dejstva. Zato ne morete
               izpeljati pokojninske reforme in s takšno politiko je tudi nikoli ne boste speljali,
               ampak pripeljali državo v kaos. Hvala lepa.</p>
            </sp>
            <sp xml:id="SDZ2-Izredna-21-1998-04-21.sp7">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Pukšič. Besedo dajem gospodu Lojzetu Peterletu. Pripravi naj se
               Branko Kelemina.</p>
            </sp>
            <sp xml:id="SDZ2-Izredna-21-1998-04-21.sp8">

               <speaker>ALOJZ PETERLE:</speaker>

               <p>Spoštovani gospod podpredsednik, spoštovane poslanke in poslanci! Nisem natančno
               razumel gospoda poslanca Pukšiča, ali je v besedi kaos uporabil besedo o ali v, ampak
               velike razlike ni. Skušal bom tudi v svojem nastopu razložiti, zakaj zadeve tako
               vidim. Glejte, da je stanje zaskrbljujoče, je najbolj mila razlaga za to, kar se v
               našem gospodarstvu dogaja, kar se da reči na to temo. Jaz ne bom obnavljal vsega, kar
               je bilo, od elementov, ki opisujejo gospodarsko stanje, ne bom tega ponavljal, ampak
               samo na nekatere bistvene zadeve bi opozoril. Dejstvo, da se na področju zaposlovanja
               stvari ne premikajo na boljše, da inflacija narašča, da je dinamika gospodarske rasti
               prešibka, da izvozna konkurenčnost ne napreduje, da nas primerljive države iz srednje
               Evrope prehitevajo v dinamiki in da imamo še naprej to značilno nesorazmerje v
               odnosih med gospodarsko rastjo, med inflacijo in plačami. Danes ste lahko brali,
               koliko so šle plače naprej v 1 letu, februar-februar. Šle so za 11,6%, inflacija je
               čez 9% in gospodarska rast, zanimivo, izračunana prav za te dni, znaša zdaj naenkrat
               kar 3,8% za leto 1997. Dolgo so računali in ponderirali, zdaj pa smo dobili zelo
               presenetljivo številko, za katero sem slišal povedanih že nekaj dvomov. Ampak jaz bom
               vesel, če bo ta številka obstala.</p>
               <p>Glejte, kakšen je bil odgovor vlade na to zaskrbljujoče stanje. Stanje, o katerem ne
               govorimo samo poslanci v državnem zboru, ampak je o njem gospodarstvo povedalo svojo
               besedo, ki se od naše pravzaprav nič kaj dosti ali skorajda nič ne razlikuje. Vlada
               je dala zame zelo nesrečen oziroma površen, ležeren, tudi neusklajen odgovor, zame
               neodgovoren, jaz bi temu rekel nekakšen "slow fox", "sotto vocce", če govorimo malo
               glasbeno. Govorilo se je, da vlada upa, delali so slovnične vaje iz pogojnika, kaj
               vse bi bilo treba, malo pa smo slišali, kdaj, kako in za kakšno ceno bodo ukrepi
               izvedeni. V bistvu nam je vlada najavila, da ne bo storila nič, da bo še naprej
               trajala stagnacija; stagnacija pa je za naše gospodarstvo in za našo državo
               nazadovanje v tekmi, ki je čedalje ostrejša. Kakorkoli sem obračal besede vseh
               nastopajočih s strani vlade, ne morem zaključiti drugače, kot da vlada nima koncepta,
               nima smelosti in nima nobene volje po reformah. Mi bi morali tukaj slišati močne,
               jasne, trdne besede: "mi, slovenska vlada, hočemo, prvič, drugič, tretjič, ta mesec
               to, drugi mesec naslednje, proti koncu mandata tretje..." in tako naprej. Slišali smo
               zopet razlage, kako je, kako bi moralo biti, kako bi bilo dobro, da bi bilo drugače,
               a vendar nobene jasne volje. Preštejte stavke, ki izražajo voljo v nastopih premierja
               in treh ministrov! Ne boste je našli, niti v enem stavku ne piše, "mi bomo, mi
               hočemo", vse je v pogojnikih. Seveda v državi, katere vlada noče vladati, ki je
               neodločna, ki menca, ki je neangažirana, govori brezvoljno, brez iskre, v taki državi
               se ne obetajo dobri časi in tako ne bomo daleč prišli.</p>
               <p>Glejte, gospod predsednik vlade je tukaj govoril v svojem značilnem slogu. Začel je
               z zunanjimi dejavniki, da so "na splošno negotove razmere", citiram. Te iste razmere
               veljajo za Poljsko, za Estonijo, za Madžarsko, za Litvo, Latvijo in Češko. Poljska
               dosega 6% gospodarske rasti, druge primerljive države tudi več kot mi, četudi bi bilo
               3,8, so še močnejše, ker so šle one čez 3 oziroma med 4 in 6. Torej ne more veljati,
               da je samo za nas negotovo ali da se je samo nas Azija dotaknila. Azijska kriza,
               torej to, o čemer govorimo, mislim, da še ni mogoče govoriti, da je azijska kriza
               bistveno vplivala na gospodarsko situacijo, o kateri sedaj govorimo. Glede inflacije
               je rekel gospod predsednik, da "bomo nekako ostali na 8". Na 8 še nismo bili, do 8 s
               to politiko tudi ne bomo prišli (jaz bom potem govoril nekaj o notranjih dejavnikih).
               Tudi, če bi bil naš cilj 8, je premalo. Jaz sem potem slišal v nadaljevanju gospoda
               ministra Senjurja, ki ga po v marsičem cenim, ampak da nam tukaj razlaga, da bo
               politika vlade ohranjati inflacijo oziroma ne je zniževati prehitro, nismo pa
               slišali, kdaj bi jo vendar spustili nižje in kako, pa dajmo vmes v oklepaj še (in za
               kakšno ceno), torej, če nam vlada tako govori o inflaciji, potem jaz ne vidim nobene
               možnosti skladja z zadevami, ki so zapisane o inflaciji v programu 2000 s strani
               Evropske zveze. Potem nam nič ne pomaga govoriti, da nekatere pogoje celo
               izpolnjujemo za evropsko denarno unijo, ampak bo treba rokave zasukati povsem
               drugače, kakor dela to ta vlada. Jaz sprašujem, kdaj bo šla ta teorija in praksa iz
               vladnih vrst, da je treba gospodariti z inflacijo, da nas ne bi kaj hujšega
               prizadelo. Kot sem jaz ekonomijo študiral, mi ti ne gre skupaj in nam nikakor ne more
               in ne sme biti cilj, da bo inflacija približno taka kot je.</p>
               <p>Gospod predsednik je govoril o zakonu o davku na dodano vrednost. Poglejte, od 1992.
               leta je ta namen v vladi, vendar tisti, ki bo morali to pripraviti, tega niso resno
               pripravili. Pred 14 dnevi je bil ta zakon ponovno umaknjen iz vlade, ker se bo
               koalicija še usklajevala. Pravijo, da jim čisto malo manjka, da gre samo za 3% ali da
               gre že za desetinke, vendar nas vleče ta vlada predolgo s tem. Tudi to je v programu
               2000 in čim dlje se to vleče, jaz se bojim, da se bo temu vlada odpovedala, ker vemo,
               da bo nekaj neprijetnih posledic, to ne bo popularno, glas ljudstva bo rekel, ja, kaj
               je pa zdaj, kakšne bodo pa volitve, bo rekla koalicija itn. Torej po tej logiki se
               zadeve odlagajo v nedogled. Drugo leto je že ta vlada, vendar noče bistvenih stvari
               narediti, ki so bile v programu že prej. Jaz tukaj seveda ne morem govoriti drugače
               kot o neodgovornosti. Potem bi pa govoril o zame ključni zadevi, ki bremeni oziroma
               onemogoča tej državi, da bi šla kam naprej. To je kar naprej ista politika gospoda
               Drnovška, ki ji rečem politika soglasja, politika konsenza. On nam je tukaj jasno
               povedal, zdaj je v javni razpravi pokojninska zakonodaja, pokojninska reforma. Če ne
               bo prave pripravljenosti, je rekel, potem bomo šli samo v majhne korekcije, majhne
               korekcije niso nič, ne bodo nikamor pripeljale, torej meni je s tem stavkom povedal,
               da ta vlada v pokojninsko reformo ne bo šla, kajti ugotovila bo nepripravljenost. Mi
               vemo, da se reforme delajo takrat, kadar zmanjka denarja, ponavadi samo takrat. In da
               je vlada zavajala ljudi, da ne bo to prav nobenega nič prizadelo, je seveda, najmanj
               kar rečemo lahko temu, neresnica. Deloma bo prizadeta generacija, ki sedaj dela,
               deloma bo prizadeta generacija, ki bo delala za nami, in stvari, na katere je
               opozoril že gospod Pukšič, držijo. Torej mi, ki gledamo to naraščajo bulo v
               pokojninski blagajni, gledamo k temu seveda še vlado, ki noče tukaj nič narediti,
               lani nam je celo skrila 11 ali koliko je bilo tistih milijard, ki so se kasneje
               izkazale, da so tudi v tej buli, pa se ni dalo o tem tukaj nič slišati oziroma nič
               resnega povedati s strani vlade.</p>
               <p>Torej tukaj, če bo šla vlada, če bo šel premier s to politiko tako na notranjem kot
               zunanjepolitičnem področju naprej, bomo res imeli 4 leta, ko se v Sloveniji ne bo nič
               resnega zgodilo. In kot je bilo že večkrat rečeno, tudi z moje strani, ta koalicija
               ima 52 glasov, naj naredi tisto, kar je za to državo treba narediti, naj nam neha
               profesorsko razlagati in naj začne vladati.</p>
               <p>Kar se tiče izjave gospoda predsednika, da dalj časa pa se ne bo dalo odlagati
               reform. Jaz ga sprašujem, kaj pomeni daljši čas? Kdaj se bo pa začel tisti čas, ko bi
               se morale reforme začeti? Jaz imam seveda odgovor, ta daljši čas bo trajal še nekaj
               časa, ker, prvič, koalicija sama ni usklajena glede pokojninske reforme, nima volje,
               da bi jo začela, preložila bo zadeve na ljudstvo, češ, da se ljudstvo ne strinja, in
               seveda slišala jih bo opozicija, da ni kupila vsega a priori ob tem, da so od bele
               knjige ostale več ali manj za enkrat samo še platnice. Gospe in gospodje, ta daljši
               čas utegne biti štiri leta te koalicije, kar bo katastrofa za to državo. Ker ta
               koalicija v prvem letu ni podvzela ene resne reforme, sedaj bomo kmalu v polovici
               drugega leta, ko ni še zmeraj nobene reforme. Vse to je mlinski kamen na vratu te
               države in tega ne boste pripisali opoziciji, to potapljanje in ustavljanje države.</p>
               <p>Gospe in gospodje, jaz bi rad povedal še nekaj besed o notranjih dejavnikih, o
               katerih premier ni povedal nič. Zame je notranji dejavnik, ki vpliva na gospodarsko
               stanje, nepotrebna dodatna birokratizacija države z več kot 1000 novih uradnikov v
               enem letu nove koalicije, to je seveda v milijardah ovrednoteno. Nič ni premier
               govoril o vplivu enoletne odsotnosti proračuna. Posebej opozarjam gradbeništvo. Nekaj
               let je imelo gradbeništvo v prejšnjem mandatu najvišjo stopnjo rasti. Šla je čez 10%
               in samo tu je šla tako visoko. Če se pa eno leto ne podpiše nobene pogodbe z
               gradbenimi podjetji na ravni cestnega programa pod avtocestami, je jasno, da se mora
               to nekje tudi poznati in se na naši rasti nedvomno pozna. Potem, nedvomno vpliva na
               tako gospodarsko stanje vpliv nereformnega obnašanja vlade, ki podaljšuje preteklost,
               kot jaz temu rečem, in veliko zanemarjanje pomena malega gospodarstva. Kar seveda
               pomeni, da so pogoji poslovanja že kar nekaj časa spet nespremenjeni in niso
               stimulativni.</p>
               <p>Torej, če bi vlada tukaj prišla s smelim konceptom, če bi rekla, v tem in tem času
               bomo te stvari spravili v take številke, v take procente, na take stopnje, v taka
               razmerja, bi jaz mogoče, ker pač stavim na kvaliteto, lahko govoril v prid temu, kar
               sem slišal. Tako pa lahko to samo proglasim kot neodgovornost in nesposobnost te
               vlade kot napačen odgovor na resne dileme v trenutnem gospodarskem stanju te države.
               Mi vemo, da se stvari ne dajo kar po domače in čez noč urejati, zato bi tem bolj
               morali imeti pred seboj program, ne pa razlag kako pri nas je, s strani vlade.</p>
               <p>In končam še s tem, da smo slišali ponovno pri nekaterih zadevah s strani enega
               ministra, da vlada upa. Glejte, vlada je tukaj za to, da vlada. Upa ljudstvo, upa
               narod, upa lahko celo opozicija, vlada pa mora vladati. Vlada naj se ne izraža s
               takimi kategorijami. Vlada naj pove, kaj bo naredila, potem bomo lahko sploh resno
               razpravljali o tem, ali je to za nas sprejemljivo ali ne. Tako pa moramo povedati, da
               odgovor sam ni sprejemljiv, ker ni v njem nobene vsebine.</p>
            </sp>
            <sp xml:id="SDZ2-Izredna-21-1998-04-21.sp9">

               <speaker>PODPREDSEDNIK ANDREJ GERENČER:</speaker>

               <p>Hvala gospod Peterle. Besedo dajem gospodu Branku Kelemini. Pripravi naj se Jože
               Jerovšek.</p>
            </sp>
            <sp xml:id="SDZ2-Izredna-21-1998-04-21.sp10">

               <speaker>BRANKO KELEMINA:</speaker>

               <p>Hvala lepa predsedujoči. Spoštovane poslanke in poslanci! Spoštovani gospod
               minister.</p>
               <p>Priznati moramo, da sem zadovoljen, da je končno v državnem zboru oziroma da se
               lahko v državnem zboru nekaj več spregovori o razmerah v slovenskem gospodarstvu. Za
               moje prepričanje je to ena najpomembnejših tem. Tudi najaktualnejših tem in mislim,
               da bo to tudi za danes in tudi pomembno za jutri in tudi za naslednje dni. Kajti
               smatram, da se bomo prav v teh pogojih gospodarjenja morali v naslednjem obdobju
               nekoliko več pozabavati in tudi poiskati primerne rešitve. Upam, da bo tudi postala
               dokaj redna praksa, da se bomo vsaj mogoče dvakrat na leto tukaj v državnem zboru o
               tej problematiki pogovorili.</p>
               <p>Seveda se nam, ki smo člani odbora za gospodarstvo, ki se nekoliko več ukvarjamo s
               temi vprašanji, zdi že mogoče včasih nekoliko smešno, nenehno takorekoč se ukvarjati
               z istimi podatki, opozarjati na podatke, nenehno so ti podatki takorekoč ne
               spreminjajo veliko na makro področju, ampak ne glede na to, mislim da je potrebno
               spregovoriti o tem tudi zato, da se opozori na določene probleme v gospodarstvu
               javnost. Da se opozori gospodarstvenike, institucije, pa tudi vlado in da moramo na
               nek način tudi nakazati naše videnje rešitev. V upanju, da bo državni zbor kot
               celota, razumel pomembnost, aktualnost in tudi nujnost celovite in globalne obravnave
               razmer v slovenskem gospodarstvu.</p>
               <p>Glede na besede, ki jih je izrekel tukaj prvi minister oziroma predsednik vlade in
               tudi oba ministra, minister za gospodarstvo in gospod Senjur ter pa še tudi minister
               za malo gospodarstvo. Se mi zdi takorekoč skoraj nekoliko čudno sedaj bolj kritično
               spregovoriti o teh gospodarskih problemih, kajti naslikali so nam gospodarsko
               situacijo v Sloveniji zelo optimistično, kar sicer smatram, da je zelo pravilno, da
               gleda z optimizmom v prihodnost. Ampak zadeve, mislim, da niso na takem nivoju in v
               takem stanju, kakršnega so prikazali. Vsaj ne v posameznih segmentih ne, če že v
               globalu kazalci kažejo nekoliko drugače.</p>
               <p>Upam tudi, da bo po tej razpravi državni zbor prišel do nekega spoznanja, da ne
               moremo graditi slovenskega gospodarstva na političnih ideologijah, na dnevni politiki
               ali pa mogoče celo na politiki neke opcije, ampak le na osnovi stroke in usmeritev,
               ki vodijo k zanesljivi uspešnosti.</p>
               <p>Če poskušam nekoliko bolj kritično spregovoriti o tej gospodarski situaciji v
               Sloveniji, se je zmeraj potrebno najprej vprašati, kje so tisti razlogi, zakaj se
               nahajamo v neki fazi ali v takšni fazi. Prav gotovo ti vplivi na slovensko
               gospodarstvo izhajajo iz obstoječega stanja oziroma iz tega, kar se je v preteklosti
               zgodilo. Sicer je bilo to tukaj že nekoliko omenjeno, ampak kljub temu mislim, da so
               se zgodile res take globoke spremembe v slovenskem gospodarstvu, ki so bistveno
               vplivale na današnjo situacijo. Smatram, po moji oceni, da niti slovenska oblast kot
               celota, niti slovensko ljudstvo in niti slovensko gospodarstvo niso bili pripravljeni
               na to novo obliko gospodarjenja v Sloveniji. Vse skupaj se je takorekoč zgodilo zelo
               hitro. Zakaj to govorim? To govorim zato, ker smatram oziroma sem trdno prepričan, da
               je zakonodaja, gospodarska zakonodaja, razmeroma zapleten sistem, seveda skupaj z
               drugimi zakoni, tako zapleten, da ga v bistvu preprosti ljudje ali pa večina ljudi ne
               razume. Razumeli so ga seveda tudi ob pravem trenutku posamezniki, se pravi tisti, ki
               so bili na oblasti, ki so imeli vpogled v to zakonodajo oziroma so jo celo
               sprejemali, in so, tako vsaj jaz menim, zlorabili ta inštitut v neupravičeno
               lastninjenje, tudi v nepravilno delitev premoženja s temi certifikati, ker menim, da
               gre, in tako je bilo tudi rečeno, za rop stoletja, potem s to certifikatsko luknjo in
               tako naprej - mislim, da ljudstvu ni bilo pravilno razdeljeno to premoženje - in vse
               nepravilnosti takorekoč, ki so se tudi naprej dogajale, izhajajo iz te
               nepripravljensoti državljanov na novi sistem.</p>
               <p>Jaz tudi menim, da tisti, ki so izkoristili ta pravni sistem v svojo korist, so
               takorekoč vplivali na to, da so danes razmere takšne, kakršne so. Tako od počasnosti
               lastninjenja, ki se tudi nadaljuje - jaz pravim, in je bilo tudi že večkrat povedano,
               da nekdo želi, da je vse pod kontrolo, da bo čim več oziroma vse ostalo v eliti,
               seveda se ve, v čigavi, in ta trend se seveda tudi nadaljuje v prihodnosti. Kajti ne
               morem si drugače razlagati določenih dilem, ki so ostale nerazčiščene v naši
               preteklosti, kot je recimo Tam. Vemo, da gre za ogromna oškodovanja družbenega
               premoženja, za veliko nepravilnosti. Vse skupaj stoji pred sodiščem in zdajle ni
               organa, ki bi to stvar popeljal do končne rešitve. Kdaj se bo to zgodilo, ne vem,
               ampak veliko ljudi, tudi prizadetih, čaka na končni razplet, pa ne samo pri Tamu,
               ampak tudi pri nekaterih drugih projektih in vprašanje je, kdaj se bo to zgodilo.</p>
               <p>Zdajle bi mogoče nekoliko več spregovoril o tistih temah, o katerih sem včasih že
               tudi govoril tukaj v državnem zboru in sicer je to obrtništvo in malo gospodarstvo.
               Kajti mislim, da se na področju obrtništva in malega gospodarstva v tem obdobju tudi
               zdajle, ko sem jaz v parlamentu, ni zgodilo tako rekoč nič pomembnega. Lahko ugotovim
               in upam, da tudi vsi ostali, da strategija razvoja malega gospodarstva, ki smo jo, ni
               bila sprejeta, ampak pač napisana, da se tako rekoč v nobenem poglavju ali pa v zelo
               redkem, uresničuje, predvsem se ne uresničuje glede finančnih sredstev, ki so tam
               bila predvidena, tako da resnično ne vem, kdaj bo ta strategija zaživela in kdaj bo
               malo gospodarstvo od te strategije imelo kakršnokoli korist. Sicer smo res ustanovili
               novo ministrstvo, ki bi naj poskrbelo za pospešitev teh, tudi verjetno teh usmeritev,
               ki so predvidene v strategiji, vendar vse skupaj zgleda da zelo, zelo počasi se te
               stvari premikajo. Ugotovitve, recimo, ki bi jih lahko omenil tukaj pri tem
               podjetništvu, so tudi to, če navedem nekaj konkretnih zadev, da število zaposlovanja
               oziroma samozaposlovanja v tej panogi pada. Zakaj se to dogaja, je seveda drugo
               vprašanje, ampak mislim da tudi zato, ker se razmere slabšajo v povprečju, kajti tudi
               velikim sistemom ne gre ne vem kako dobro, in veliko teh malih je seveda na te velike
               sisteme vezano. Gre predvsem za plačilno sposobnost oziroma za zavlačevanje izplačil
               tistih, ki so še, do katerih so opravičeni podjetniki, in to prav gotovo vzpodbuja
               tudi k temu, da se razmere slabšajo oziroma da ljudje svoje dejavnosti tako rekoč
               opuščajo.</p>
               <p>Če se ustavim pri ceni kapitala, je razumljivo, da se ni izboljšalo popolnoma
               ničesar; par procentov so sicer te obresti padle, ampak to ni nič v primerjavi s tem,
               kar bi moralo biti. Ampak tukaj so pa drugi zanimivi podatki, recimo, da le prihajajo
               počasi tuje banke k nam s svojim kapitalom, kar se bo tudi v naslednjem obdobju
               zgodilo. Moram vam povedati, da sem zasledil podatek, ki je mogoče zanimiv za
               marsikoga, da recimo neka tuja banka ponuja obresti za infrastrukturo - ampak dobro,
               to je lahko tudi za druge zadeve - 2,5%, kar je zelo zanimiv podatek. Tako, da bodo
               naše banke morale morda začeti nekako drugače razpolagati s svojim kapitalom.</p>
               <p>No, kot sem povedal, plačilna nedisciplina se nadaljuje. Pogodbe, ki so sklenjene,
               takorekoč ne veljajo oziroma pravni sistem, ki bi moral te zadeve rešiti, jih ne
               reši, torej pravni sistem ni naklonjen oziroma moram reči, da je izredno nenaklonjen
               gospodarskemu sistemu. Tukaj se postavlja vprašanje, zakaj oblast oziroma vlada tega
               na nek način ne uredi, zakaj ne zaščiti majhnega podjetnika, da bi imel vse tiste
               pogoje, kot jih imajo v evropskih državah oziroma v državah Evropske skupnosti. Tukaj
               pa moram omeniti tudi to, da vlada v našem sistemu oziroma v tem sistemu malega
               podjetništva tudi velika konkurenca; določene dejavnosti so absolutno
               predimenzionirane, tudi ni rešeno vprašanje dela na črno, kar slabi ta sistem, čeprav
               je bilo o tem veliko govora, vendar rezultatov ni nobenih. Potem velja tukaj
               opozoriti na primer, recimo katere so tiste storitve, ki so predimenzionirane - to so
               prav gotovo prevozniške storitve, kjer so cene, kot poznate, izredno nizke. Potem pa
               obstajajo tudi nekateri sistemi tako imenovane državne zaščite nekaterih subjektov -
               to je na primer v prevozništvu; mislim, da poznate problematiko avtobusnih prevozov,
               kjer država na nek način ščiti svoje interese in tista državna podjetja (sicer so
               vloge na ustavnih sodiščih, kako bodo rešene, pa je drugo vprašanje). Vendar se tukaj
               lepo vidi iz teh primerov, da se država preveč vmešava v gospodarstvo, in da tiste
               temeljne, sistemske zakonodaje ne uredi tako, da bi bila jasna in da bi se točno
               vedelo, kako lahko posamezni subjekti v našem sistemu nastopajo.</p>
               <p>Tukaj pri teh prevozih moram omeniti še zelo zanimiv podatek, upam, da boste
               poslušali, zelo zanimiv. Dobil sem podatek oziroma je bil izrečen celo tam na tistem
               srečanju v Celju zadnjič, ko so se prevozniki nekoliko organizirali in naredili
               pritisk na državo. Ker verjetno, tudi jaz smatram tako, da ta država drugega jezika
               tako ne razume kot samo jezik moči, drugače se pa stvari ne premaknejo. Ampak
               poglejte en zanimiv podatek, ki je tudi za še nadaljnje razprave zelo pomemben.
               Slovenski prevozniki, privatni, veliko seveda vozijo tudi pri izgradnji avtocest in
               tam SCT recimo dobiva za posamezne prevoze, ki so seveda tudi boljši od tistih, ki
               dobivajo podjetniki, plačano 7.000 tolarjev na uro, dočim obrtniki pa dobijo plačano
               1.950 tolarjev. Si lahko zamislite, kakšna razlika je to in kakšna nepravilnost in
               nepravičnost se dogaja na tem področju. In zato smatram, da je popolnoma prav, da so
               se prevozniki organizirali in da bodo na ta način poskušali uveljaviti svoje pravice
               in urediti te razmere nelojalne konkurence.</p>
               <p>Isto moram tukaj omeniti, mislim, da je priložnost zdajle, da danes to povem, na nas
               oziroma tudi na meni in še nekatere druge poslance so se obrnili tudi, čisto banalno
               tako povedano, dimnikarji Slovenije in se pritožujejo, da na tem področju vlada
               izreden nered, da so njihovi interesi tako rekoč okrnjeni, da država tukaj vodi zelo
               čudno politiko, zagovarja določene subjekte, ki izvajajo tako rekoč tudi nelojalno
               konkurenco, inšpekcijske službe pa ne reagirajo kljub vsem protestom in opozarjajo,
               da v kolikor ne bo ta država oziroma pristojna ministrstva poskrbela za rešitev te
               problematike, da se lahko zgodi, da bo ta dejavnost v prihodnosti propadla oziroma da
               se ji bo izredno slabo pisalo. Kakšna je pa politika tukaj države, na tem področju,
               jaz trenutno ne vem, bom pa se nekoliko več s tem problemom pozabaval v prihodnosti
               in bom upam, da bom lahko pomagal tem podjetnikom, da bodo prišli do svojih
               upravičenih pravic.</p>
               <p>Zdaj pa, če se nekoliko, torej, če zaključim to fazo o malem podjetništvu v
               gospodarstvu, vse tiste velike besede, ki smo jih velikokrat izrekli tudi za to
               govornico in pa tudi v javnosti in na vseh ostalih institucijah in področjih, ko smo
               toliko opevali to malo gospodarstvo in polagali upe vanj. V njem se tako rekoč nič ne
               dogaja, razen tisto, kar tile podjetniki samoiniciativno naredijo. Imamo srečo v tej
               naši državi, da vsaj podjetniki oziroma slovenski narod, da je tako priden, in da ne
               glede na vso situacijo in slabe razmere na nivoju države želi in mora tako rekoč
               preživeti in pridno dela, zato da lahko mi počnemo velikokrat tukaj določene
               nepravilnosti.</p>
               <p>In če se naslonim še na to veliko gospodarstvo. Tukaj bi samo omenil, da sem zelo
               razočaran, da je tako rekoč vlada ukradla tisto idejo lanske pomladi o razvojnem
               varčevalnem programu in izredno zlorabila ta institut, to je popolnoma jasno. Kajti
               ni šlo za nobeno tako rekoč varčevanje te države, ampak za povečevanje davkov in pa
               tudi za zbiranje večjih sredstev za večjo porabo.</p>
               <p>Seveda zmeraj smo opozarjali, da bi bilo prav, da se, če se že zbere več davkov, da
               bi se ti morali vrniti v gospodarstvo, ne pa da gredo v splošno porabo. O
               makroekonomskih kazalcih ne bi toliko govoril, kajti mislim, da je bilo dosti o njih
               povedano in imamo tudi dovolj dobre strokovnjake, ki o tem lahko razpravljajo.</p>
               <p>Moram poudariti, da, no nekateri kar pridno spijo, to je lepo. Moram poudariti, da
               je s tem kazalcem razno raznim, ki so objavljeni, makroekonomskim preveč osebno
               resnično ne verjamem. Vsi mislim, da poznate tudi tisto zgodbo o statistiki in o
               laži, ne bom je omenjal. Ampak jaz sem enkrat recimo enim novinarjem odgovoril na eno
               vprašanje oziroma ko smo se nekoliko napačno razumeli in sem jim povedal tako, da po
               moji oceni, če hočeš objektivno pogledati na neko realno sliko v gospodarstvu, moraš
               izločiti tako rekoč tiste ekstreme, se pravi, na vrhu in tudi spodaj, torej izločiti
               mogoče 10, 15 največjih in najbolj uspešnih gospodarskih subjektov in potem
               primerjati tisto sredino in tam je verjetno prava slika o razmerah v slovenskem
               gospodarstvu. Takrat sem tudi rekel, če kdorkoli pač misli v Sloveniji, da lahko 2
               milijona Slovencev živi in stavi svoj obstoj na 10 do 15 uspešnih družb, se hudo
               moti.</p>
               <p>Če se nekoliko tukaj zadržim pri proračunu za 1997. Ena skromna analiza, ki jo je
               zadnjič naredil, je bila narejena na gospodarski zbornici. Ampak je zelo zanimiva. Ko
               je predsednik predstavil naslednje podatke in še danes tukaj niso bili tako ekzaktno
               prikazani. Državni proračun, odhodki so porasli v lanskem letu za 14%, javna poraba
               za 7%, bruto družbeni produkt je to 3 ali 5 ali 3,8, ni toliko pomembno, industrijska
               proizvodnja pa tako rekoč samo 1%. In takrat mi je bilo zelo všeč, pa ne zaradi nekih
               natolcevanj mogoče, če bi kdo pomislil, ampak ko je rekel, da za takšno sliko, kot je
               ta majhna analiza, pove, ni potrebno, da si makroekonomist, ampak zdrava kmečka pamet
               pove, da dolgo ne more iti tako naprej. Jaz pravim, da iz teh podatkov se točno vidi,
               da svojo lastno telo režemo, zato da potem za kosilo jemo zrezke.</p>
               <p>Nekoliko pa bi se moral zadržati še pri proračunu 1998, za letošnje leto. Poglejte,
               mi smo ustvarili oziroma bomo ustvarili letos z davki takorekoč samo 731 milijard
               tolarjev. Porabili pa bomo dodatno, se pravi tistih 110 milijard iz računa
               financiranja in pa tudi primanjkljaja 29 milijard. To je skupno, če zdajle izračunam,
               kar bomo porabili, več, kot bomo ustvarili oziroma zbrali z davki - to je
               primanjkljaj 19%. To pa, mislim, da ni tako zanemarljiva vsota. Jaz pravim, da bi
               smeli porabiti toliko, kolikor smo ustvarili in nič več, to se pravi 731 milijard. To
               je tisto, na kar opozarja tako gospodarstvo kot tudi Banka Slovenije, posamezniki
               strokovnjaki, pa tudi nekaj poslancev, da je bilo takorekoč tukaj v državnem zboru
               zelo napačno predstavljeno, češ veliko smo se pogovarjali samo o tistih 29 milijardah
               primanjkljaja, zelo malo je pa bilo rečeno o računu financiranja, ki ni nič drugega
               kot čisto zadolževanje. Če komentiram po svoje, nismo najeli 110 milijard kredita za
               to, da bomo plačali domače zadolžitve, 34 milijard in pa, mislim, da 34 milijard
               oziroma 41 milijard domačega dolga in 34 milijard tujega dolga, pa seveda še 34
               milijard za pokrivanje izgube iz proračuna. Jaz mislim, da gre tukaj nekoliko za
               zavajanje slovenskih državljanov, ker marsikdo ne ve, kaj je račun financiranja, in
               marsikdo si predstavlja, da je to nek rezervni denar države, s katerim ta lahko
               razpolaga.</p>
               <p>No, jaz moram reči, da sem prav zaradi tega, ker se zavedam te problematike
               neuravnovešenega proračuna, glasoval proti takemu proračunu. Ob tej priložnosti se
               sprašujem, ali se ta državni zbor sploh zaveda, kakšen proračun smo sprejeli za
               letošnje leto. Jaz pravim, če bi jaz odločal v tej državi o pomembnih vprašanjih, in
               če bi bilo v moji pristojnosti in moči, da bi za takšen proračun, kot ga je sprejel
               ta državni zbor za leto 1998, poslancem takoj za polovico zmanjšal plače; seveda pa
               to ni v moji pristojnosti in tega ne morem storiti. No, ampak večkrat sem že tudi
               povedal, če smo se že zadolžili v proračunu za neka dodatna sredstva, ki so šla v
               splošno porabo, menim, da bi bilo potrebno, če se že zadolžimo, tista sredstva
               vložiti v gospodarstvo in v programe za oživljanje gospodarstva in za odpiranje novih
               delovnih mest. Prav gotovo, če bi odločal o teh sredstvih, kolikor bi jih že namenil
               za gospodarstvo, jih ne bi dal za pokrivanje izgub za gospodarstvo. Zadnjič, ko smo
               imeli na odboru za gospodarstvo direktorje, je eden lepo izmed direktorjev dejal, da
               bi bil že čas, da enkrat pustimo tistim podjetjem, ki mislijo propadati, da propadejo
               in da potem lahko vsaj ostali normalno začnemo gospodariti in delati, kajti to so
               izredne obremenitve za gospodarstvo, ko se tako rekoč iz nepovratnih subvencij
               pokrivajo izgube. No, tistih sredstev, ki bi jih jaz vložil v gospodarstvo, tudi ne
               bi veliko dal denarja v temeljne znanstvene raziskave, kjer se velikokrat delajo
               študije. Vam povem, poznam tudi take podatke, ki so vredne po več milijonov, pa se na
               koncu iz 100, 500 strani debele študije ugotovi, da je za rešitev nekega problema
               potrebno izdelati novo študijo itn. In potem se seveda ogromno sredstev po
               nepotrebnem vlaga v take raziskave. Jaz smatram, da bi bilo potrebno, da bi se
               slovenska znanost morala pretežno ali pa celo 100%-no ukvarjati samo z aplikativnimi,
               konkretnimi, uporabnimi tako rekoč naročenimi raziskavami, s katerimi bi na
               slovenskem trgu oziroma, ki se na slovenskem trgu tako rekoč prodajo podjetjem ali pa
               tudi v tujino, in ki bi bogatile tehnološke dosežke v Sloveniji, in ki bi odločilno
               pač vplivale na konkurenčnost našega blaga v izvozu.</p>
               <p>Seveda jaz tudi ne bi, če bi razpolagal s temi sredstvi, teh sredstev veliko vlagal
               v socialne programe. Upam si trditi oziroma vsaj moj osebni pogled na politiko
               različnih pomoči delavcev, pa naj bo to prek različnih skladov, kot je jamstveni
               sklad ali nadomestilo iz zavoda za zaposlovanje za čas brezposelnosti ali druge
               oblike nadomestil in tisti program tako imenovane aktivne politike zaposlovanja, da
               je po moji oceni to vse skupaj metanje denarja v brezno brez dna. Uspeh pa je le
               polovičen, vsaj tako jaz mislim na nekaterih področjih. Moj namen je, da je moje
               mišljenje enako kot tudi marsikdaj izraženo mnenje delavcev, ki pravijo, da ne
               potrebujejo socialne pomoči, ampak da potrebujejo tako rekoč delo. In 130.000
               zaposlenih, mislim, da pove veliko. In eno veliko vprašanje je seveda, kako te
               ponovno zaposliti in kako pridobiti na ta račun tudi potem oziroma zbrati nove davke,
               kar jih seveda, če bi bili vsi zaposleni, ne bi bilo malo in marsikateri problem bi
               bil iz tega rešen.</p>
               <p>Tukaj moram opozoriti pri teh, pri brezposelnosti, da se bo ta trend verjetno tudi v
               prihodnosti nadaljeval in to je zaskrbljujoče. Predvsem se bo to dogajalo v usnjarski
               in tekstilni industriji, v predvsem teh delavno intenzivnih panogah. In že sem tako
               rekoč tudi v odboru za gospodarstvo najavil, da se bo potrebno nekoliko več
               pozabavati s temi dejavnostmi.</p>
               <p>Da sem imel prav, priča tudi en kartonček, ki sem ga dobil oziroma pošta za državni
               zbor, Šubičeva 4, ko je sindikat tekstilne in usnjarsko-predelovalne industrije
               Slovenije pošiljal na državni zbor, in ne vem, če ste že vsi dobili tole. In
               opozarja, torej se sindikat tekstilne in usnjarske industrije izredno močno zaveda,
               da takorekoč ne glede na obstoj vlade, da ima državni zbor pri reševanju teh
               problemov izredne pristojnosti, pa ne glede na to, če se poslanci tega zavedajo ali
               pa ne. Če želite, si bom dovolil, ker mislim, da nekateri le poslušajo, dovolil
               prebrati, kaj delavci sporočajo državnemu zboru. Poglejte, državnemu zboru Republike
               Slovenije. Citiram.</p>
               <p>"Delavke in delavci tekstilne, oblačilne, usnjarske in usnjarsko-predelovalne
               dejavnosti zahtevamo, da državni zbor obravnava problematiko naših dejavnosti in
               sprejme ukrepe za zaustavitev propadanja naših delovnih mest in prestrukturiranja
               podjetij. Zahtevamo zlasti ukrepe za izboljšanje konkurenčne sposobnosti in
               prestrukturiranje naših delovno intenzivnih podjetij. Zmanjšanje prispevne stopnje za
               zdravstveno zavarovanje za ženske, ki nosimo glavno breme družbene reprodukcije.
               Naslednjič, izboljšanje naših sramotno nizkih plač. Boljšo skrb za zdravje in varstvo
               pri delu, tudi bolj urejeno delovno okolje. Necarinsko zaščito naših tekstilnih in
               usnjarskih izdelkov. Rešitev problemov v zvezi s premoženjem, ki nam je bilo odvzeto
               v bivši Jugoslaviji." Naprej pravijo: "Prepričani smo, da obstoj naših delovnih mest,
               ki jih je vseh le še 39.000, odvisno zlasti od državnega zbora," torej se zavedajo
               pomembnosti te instituciji, "ta mora vladi naložiti, naj probleme, ki so v njeni
               pristojnosti takoj reši sama. Predloge rešitev za druge probleme pa predloži
               državnemu zboru." Tukaj je seveda mišljeno na sistemsko zakonodajo. "V naših
               dejavnostih smo izgubili že najmanj 30.000 delovnih mest. Čeprav so naše plače
               sramotno nizke pa v proračun in za skupne potrebe dajemo veliko preveč. Prepričani
               smo, da se morate v državnih organih zavedati pomembnosti delovnih mest v naših
               dejavnostih, ki še vedno dajejo delo velikemu številu žensk in tudi moških. Brez
               naših delovnih mest bo brezposelnost v Sloveniji še večja, socialna stiska države pa
               še slabša in Evropa še bolj oddaljena." Na koncu z zaključkom: "Čas je za ukrepanje."</p>
               <p>Jaz mislim, da je to dosti, ne glede na tiste pozitivne kazalce, o katerih so
               govorili predstavniki vlade, da je to dovolj tehten razlog, da o tem razpravljamo.
               Kajti tudi moje mišljenje je, da predvsem v teh dejavnostih, o katerih sem zdajle
               govoril, se v bodočnosti nič kaj dobrega ne piše. V kolikor ne bo država tukaj
               poskrbela za nadomestne zaposlitve, se bo resnično zgodilo to, kar tekstilci in
               usnjarji napovedujejo. To pa zato, ker morate vedeti, da kapital, na katerega smo mi
               v Sloveniji danes oziroma v tem trenutku položili vso perspektivo, da ne pozna meja
               in da se bo kapital zaradi vseh nakopičenih problemov, ki so v Sloveniji, tudi v teh
               dejavnostih vsedel na tista področja, kjer so pogoji za zaposlovanje oziroma kjer so
               stroški na enoto proizvoda bistveno manjši. In se zaradi tega kapital ne bo vprašal,
               če bo zaradi tega ostalo v Sloveniji toliko tisoč delavcev ponovno brezposelnih.</p>
               <p>Ob tem moram opozoriti, in bi bilo prav, da tudi to poslušate, da prav zaradi tega
               velikega števila brezposelnih, pa tudi zaradi velike negotovosti za preživetje
               posameznih ljudi, da je tudi to razlog - in prav je, da to tukaj danes omenim - da je
               to tudi razlog za veliko samomorov, ki se dogajajo v Sloveniji. Lani jih je bilo tam
               nekje, po nekih podatkih 548, največ v starosti od 44 do 54 let, se pravi je veliko
               tistih vmes, ki takorekoč ne morejo več dobiti nove zaposlitve. Ob tem se je potrebno
               vprašati, zakaj se to dogaja. Jaz pravim, ali mogoče mislite, da zato, ker jim je
               preveč dobro? Prav gotovo ne. Jaz pravim oziroma si upam trditi, da vsaj polovica od
               njih zaradi obupa in sramote, ker niso več sposobni živeti, ker nimajo od česa
               živeti. Dela nimajo, varnosti takorekoč nimajo, ker so pošteni krasti nočejo, prositi
               pa jih je tudi sram, ker so pač ponosni. Trpijo, dokler lahko, ko ne gre več, pa
               storijo tisto najhujše in izberejo zadnjo možnost, ki jim še preostane.</p>
               <p>Resnično vam povem, da sam poznam nekaj primerov, ko so ljudje ob izgubi službe
               položili roko na svoje življenje. Jaz mislim, da bi se moral državni zbor, pa tudi
               vlada, vprašati za smisel tega in poskušati iskati rešitve oziroma najpomembnejše je,
               da vsem tistim, ki hočejo delati, ki želijo delati, ki morajo delati, če hočejo
               preživeti, da poskrbi za to, da se v prihodnosti čim več pozornosti posveti odpiranju
               novih delovnih mest.</p>
               <p>Seveda ob tem hudomušno pripominjam in vas vprašam, drage poslanke in poslanci: Ali
               poznate kakšen primer, da bi si kakšen poslanec vzel življenje zaradi obupa, zaradi
               ekonomskih težav. Seveda si ni, zakaj pa si bi, ko pa je tako dobro v tem parlamentu.
               Lepo v kravatah pridemo, lepo smo oblečeni, tukaj sedimo, za nič tako rekoč ne
               odgovarjamo in v končni fazi, lepo zaslužimo.</p>
               <p>Zato smatram, da bi bilo resnično potrebno o teh vprašanjih temeljito razmisliti in
               storiti vse, da se delovna mesta oziroma da ne bo prihajalo še do večjih izgub
               delovnih mest in s tem tudi do novih tragedij.</p>
               <p>Moram nadaljevati tam, kjer sem prej ostal in sicer, kam bi jaz dal sredstva, če bi
               jih imel na razpolago za oživitev gospodarstva? Jaz pravim, da je potrebno zagotoviti
               delavcem delo, to pa na tak način, da jim damo najsodobnejše stroje, kajti morate
               vedeti, da je Slovenija tehnološko izredno začela zaostajati na nekaterih področjih.
               Da tako rekoč ni akumulacije in da se bodo te razmere v bistvu v prihodnosti še
               izredno poslabšale. In prav zaradi tehnološke zaostalosti bomo postali na tujih trgih
               nekokurenčni oziroma bodo naši izdelki predragi.</p>
               <p>Kot drugo, poleg sodobne opreme, moramo tudi te ljudi naučiti delati. Marsikje naš
               šolski sistem še vedno ni ustrezen in bi to usposabljanje in prekvalifikacijo bilo
               treba pospešiti. Samo en podatek, če navedem. V Sloveniji imamo zelo nizko
               izobrazbeno strukturo. Po nekih podatkih tam nekje, 9,4 let na prebivalca, kar je
               izredno nizko glede na zapadno Evropo. Seveda pa je potrebno potem tudi, ko delavcu
               daš stroje, ko ga naučiš delati, ko začne proizvajati, je potrebno znati tudi te
               izdelke, ki jih ta naredi, prodati. In za čimboljšo ceno.</p>
               <p>Tukaj vam moram omeniti en podatek, ne vem če ga poznate. Da so slovenski izdelki za
               zapadnem trgu, prav zaradi zgodovinskih dejstev, ker nas še zmeraj imajo za Balkance,
               da so naši izdelki, ki so tako rekoč primerljivi z evropskimi tudi po kvaliteti in po
               ceni, bi morali biti tudi poceni, so tako rekoč podcenjeni, tam nekje do 20%. Tako da
               bomo morali tudi na tem področju izredno veliko narediti, da se bomo poskušali
               čimprej odlepiti od te jugoslovanske ideologije in tudi na ta način prispevati k
               temu, da bodo naše izdelke na zapadnem tržišču bolj cenili in da bomo dosegli tisto
               ceno, ki je realna.</p>
               <p>Zato se mi zdi zelo nekorektno in čudno, da se na gospodarskem področju toliko v
               zadnjem času približujemo jugoslovanskemu trgu oziroma predvsem sedanji novi
               Jugoslaviji ali kako se že imenuje. Imam podatke oziroma mislim, da je bilo tudi v
               časopisu to napisano, da gre za izredno šikaniranje naših gospodarstvenikov, ko
               pridejo na srbsko področje. Srbski mediji pa tako rekoč pišejo, da Slovenci brez njih
               več ne moremo živeti, in da je pri nas izredno težko in hudo in da bomo seveda morali
               jih kmalu prositi za pomoč. Mislim da, jaz nimam nič proti, da posamezni subjekti
               nastopajo oziroma se povezujejo ali prodajajo v prejšnji Jugoslaviji, ampak naj to
               počnejo na nek diskreten način, ne pa, da z javnimi delegacijami tako rekoč se jim
               hodimo podkupovati oziroma prositi za ne kakršnekoli usluge, oni nam pa to
               ignorantsko potem na neprimeren način vračajo.</p>
               <p>Seveda se to šikaniranje naših delavcev, če lahko navežem tukaj zraven, dogaja tudi
               v podjetjih, kjer so v večinski lasti tujci. Kar nekaj podjetij imamo in dobil sem
               podatke tudi od predstavnikov sindikatov in tudi od delavcev, da so tako rekoč ti
               delavci, prvič izkoriščeni zaradi nizkih plač, delati morajo tudi v neprimernih
               okoljih z nedovoljenimi, tako rekoč na zapadu, kemikalijami. Naše delovne inšpekcije
               pa v bistvu ne posredujejo, ker kolikor mi je tudi znano, sem dobil tudi te podatke,
               da je celo jim prepovedano iz najvišjih državnih nivojev, da bi v takih podjetjih
               posredovali in zahtevali od teh tujih lastnikov, da bi ustvarili ugodne pogoje za
               delo, takšne, kakršne naša zakonodaja predvideva. Te stvari še bo treba razčistiti in
               se tudi pozabavati z njimi v prihodnosti in sam obljubim, da bom na tem področju
               poskušal tem dilemam priti v najkrajšem času do dna.</p>
               <p>No, zdajle jaz pravim, da bi pač morali omogočiti tudi s tistimi sredstvi, ki bi jih
               namenili gospodarstvu na ta način, da bi čimprej, da bi čim lažje lahko
               gospodarstveniki prišli do obratnega kapitala, kajti samo to potrebujejo. Se pravi,
               mogoče celo po brezobrestni meri, predvsem tistemu delu gospodarstva, kot sem prej
               govoril, v delovnointenzivnih panogah, kjer izredno težko najemajo obratna sredstva z
               20 ali več procentnimi obrestnimi merami. Upam, da bo tudi ministrstvo za finance,
               banke, zavarovalnice in vsi odgovorni, ki so odgovorni za to, da bodo poskrbeli, da
               bomo imeli v Sloveniji končno v najkrajšem času, jaz pravim, enoodstotno obrestno
               mero, torej brez tega TOM-a, kajti smatram, da gre pri tem TOM-u za čisto nič drugega
               kot tudi za neke vrste zavajanja, in na ta račun banke brez vsake odgovornosti tisto
               svojo realno obrestno mero postavijo in jim je čisto malo mar, kakšna bo inflacija;
               če bi pa postavili enotno obrestno mero, ki bi, kaj vem, lahko bila v tem trenutku
               mogoče 12 ali 13%, po moji oceni, bi pa banke še kako poskrbele za to, da bi bila
               inflacija čim manjša in da bi potem tudi na ta račun za njihove storitve in za
               njihovo delo ostalo čim več. Tako jim je pa ob taki politiki popolnoma vseeno, kakšen
               je ta TOM, kajti oni ga obračunajo takšnega, kot se pokaže. Prav zaradi tega sem tudi
               predlagal v tistih dodatnih sklepih, da vlada v najkrajšem času poskrbi, da se to
               tako uredi. Kajti menim, da takega sistema obračunavanja obresti v sodobni Evropi
               nikjer ne poznajo.</p>
               <p>Jaz bi, če dovolite, počasi končal, čeprav bi še o gospodarstvu lahko veliko
               govoril. (Medklici iz dvorane.) Prosim?</p>
            </sp>
            <sp xml:id="SDZ2-Izredna-21-1998-04-21.sp11">

               <speaker>PODPREDSEDNIK ANDREJ GERENČER:</speaker>

               <p>Prosim za mir v dvorani, da gospod konča svojo razpravo.</p>
            </sp>
            <sp xml:id="SDZ2-Izredna-21-1998-04-21.sp12">

               <speaker>BRANKO KELEMINA:</speaker>

               <p>Upam, da vse to ne bo ostalo brez končnih rezultatov, da to ni čista utopija, pa
               čeprav ne glede na stanje v dvorani, pa tudi na osnovi tega, ko nekateri pridno
               spite, čeprav ni velikega zanimanja poslancev za to področje, da boste kljub temu
               zdajle na koncu, ko bomo sprejemali te dodatne sklepe - ker mislim, da bodo ti
               pomembni - da jih boste v glavnem podprli in da bomo vsaj s tem dali svoj prispevek
               in neko usmeritev vladi k skupni politiki reševanja gospodarskih problemov v
               Sloveniji.</p>
               <p>Jaz bi se zahvalil za pozornost. Seveda bom še potem pri obrazložitvi, če bo
               potrebno dodatnih sklepov poskušal obrazložiti določena moja razmišljanja za vsak
               sklep posebej. Hvala lepa.</p>
            </sp>
            <sp xml:id="SDZ2-Izredna-21-1998-04-21.sp13">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Kelemina. Nisem opazil, da bi kdo spal zaradi javnosti v tem
               parlamentu danes. Besedo ima gospod Jerovšek, pripravi naj se gospod Petrovič.</p>
            </sp>
            <sp xml:id="SDZ2-Izredna-21-1998-04-21.sp14">

               <speaker>JOŽEF JEROVŠEK:</speaker>

               <p>Hvala lepa. Spoštovani gospod podpredsednik, spoštovane kolegice in kolegi, gospod
               minister! Zgleda, da je večina gospodarskih ministrov že rešila vse probleme
               gospodarstva, zato jih naša debata ne zanima. Kljub temu pa je prav, da smo se končno
               na plenarni seji državnega zbora lotili ene najpomembnejših tem, ocene gospodarskih
               gibanj oziroma ocene gospodarske politike in vprašanja, kam nas sedanja gospodarska
               politika vodi oziroma, da se vprašamo, ali ta država sploh ima konsistentno
               gospodarsko politiko. Ocenjujem, da je zelo slabo, da v tem mandatu šele prvič
               obravnavamo to osrednjo temo vsake države in še do tega smo prišli preko
               zaskrbljenosti odbora za gospodarstvo, ki je to temo že dvakrat dal na dnevni red,
               namesto da bi to storilo vodstvo državnega zbora. Na seji odbora za gospodarstvo,
               kjer so nastopili direktorji nekaterih večjih, predvsem uspešnih podjetij, se je že
               pokazal odnos vlade do gospodarstva, do problematike gospodarstva. Namesto, da bi na
               odbor prišli tudi gospodarski ministri in bi skupaj s poslanci in direktorji se
               soočili z izredno težkim položajem, v katerem se nahaja gospodarstvo, je bilo očitno,
               da se vlada izmika, saj sta ob isti uri predsednik vlade gospod Drnovšek in minister
               Senjur sklicala ločeni tiskovni konferenci, očitno z namenom, da utegneta pozornost
               medijev z odbora in iz te teme, kar jima je v slučaju nacionalne televizije tudi
               uspelo.</p>
               <p>Podobno ne morem razumeti, da se predsednik državnega zbora kljub pozivu ni odločil,
               da na seji s to prolematiko povabi tudi predsednika gospodarstva in obrtne zbornice
               in jima da priložnost za besedo. Spoštovane kolegice in kolegi! Kje se lotiti ocene
               gospodarskih gibanj v Sloveniji, ko pa so kazalci, ki so jih predgovorniki že obilno
               citirali, praktično na vseh segmentih zaskrbljujoči, še posebej pa so zaskrbrljujoči,
               če jih gledamo v luči primerjav z drugimi primerljivimi državami. Predvsem skrbi
               izredno nizka realna rast industrijske proizvodnje, ki se je v Sloveniji po
               korigirani oceni povečala le za 1% v letu 1997. Najprej se lahko ugotovi, da izgleda,
               da se vlada ne zaveda izredne pomembnosti industrije, saj pogosto navaja, da je delež
               storitev v bruto domačem proizvodu 57%, se pravi bistveno večji od industrijskega
               deleža, ki je 38%, in pravi, češ, da industrijska proizvodnja v Sloveniji ni najbolj
               pomembna. Treba pa je seveda reči in to je jasno vsem, ki se resno lotevajo državne
               ekonomije, da je industrijska in kmetijska dejavnost kljub vsemu stabilizator in
               generator razvoja. V jesenskem poročilu Umarja na strani 5 do 7 lahko najdemo podatke
               za Hrvaško, Madžarsko, Slovaško in vidimo, da je imela Hrvaška 4% rast industrijske
               proizvodnje, Madžarska v prvih šestih mesecih kar 7,8% višjo industrijsko
               proizvodnjo, Slovaška pa je med vsemi članicami Cefta celo najvišjo to je 6,9%
               gospodarsko rast.</p>
               <p>Še bolj kot samo 1% rast industrijske proizvodnje, pa skrbi notranja struktura rasti
               po posameznih panogah. Zdi se mi, da je z vidika prihodnosti, najbolj neprijetno to,
               da je imela podpovprečno rast, se pravi manj od 1%, tudi proizvodnja kemikalij,
               kemičnih izdelkov in umetnih vlaken ter hrane, pijače in tobačnih izdelkov.</p>
               <p>Kaj to pomeni? Pomeni, da se je upehal tudi paradni konj slovenske industrije. Ker
               pa je področje kemije tehnološko eno najzahtevnejših, to ne pomeni zgolj upehanosti,
               ampak lahko pomeni dolgoročno izgubo sape, koraka z drugimi. In to v kemijski
               industriji, ki se je v času tranzicije, ob izgubi južnih trgov nekako najbolj uspešno
               prestrukturirala oziroma ohranila proizvodnjo. Vemo, da na tem sektorju ni propadel
               noben gigant, v kemijski industriji nismo imeli Tamov in Litostrojev in tega, in
               sedaj vse kaže, da je takšna gospodarska in razvoja politika v zadnjih letih
               pripeljala tudi to branžo v položaj, ko izgublja konkurečni boj, izgublja naročila,
               izgublja kvalitetne konkurenčne izdelke. Kljub temu, da ima kadre, ki so sposobni
               razvoja. Tudi ta branža zaradi instrumentov tekoče gospodarske politike, ki
               onemogočajo povečanje razvojno tehnološke intenzivnosti, zastaja pri kvaliteti in
               konkurenčnosti proizvodov. Tu bom citiral gospoda Stantiča, podpredsednika
               gospodarske zbornice, ki pravi: "Konkurenčno je kritična. Trenutka konkurečnost naše
               izvozno usmerjene industrije, kritična in je tudi posledica relativno nizke
               tehnološke ravni oziroma premajhne naložbe v tehnološko posodobitev. Pretežni del
               naše industrije dosega v povprečju le četrto do šesto stopnjo tehnološke zahtevnosti,
               svojih proizvodov na lestvici od ena do petnajst. Proizvodnja in razvoj zahtevnih
               izdelkov nad sedmo stopnjo v zadnjih nekaj letih celo drastično upadata. Še bolj
               drastično je zaostajanje pri dodani vrednosti na zaposlenega, ki je v povprečju
               4-krat nižja kot v razvitih državah Evropske zveze. Potrebujemo več naložb in večjo
               učinkovitost gospodarstva. Pa ne le v njegovih izvozno usmerjenih delov, temveč tudi
               tako imenovanega javnega sektorja". Konec citata.</p>
               <p>Kot vzrok padanja konkurenčne sposobnosti vlada često navaja naraščanje plač, kar je
               v neki meri res, vendar pa je indeks rasti vseskozi višji v negospodarstvu oziroma v
               javnem sektorju, kjer ima vzgled in vpliv na oblikovanje plač vlada.</p>
               <p>Če vemo, da se je samo v letu 1997 število zaposlenih v proizvodnih dejavnostih
               zmanjšalo za 9 tisoč, v javni upravi pa se je zvišalo za 2 tisoč, nam prejšnje
               ugotovitve postanejo jasne. Ob že sedaj nizki konkurenčni sposobnosti naše industrije
               je še kako na mestu bojazen, kaj se bo zgodilo oziroma kaj je sposobna storiti vlada,
               če se uresničijo najnovejše napovedi OECD, da bo azijska kriza udarila tudi v Evropi.
               Jasno je, da bodo poleg sedanjih težav izvoznikov zaradi nizkega tečaja marke,
               nastopile nove težave. Položaj izvoznih podjetij se bo dodatno poslabšal in to le ne
               v delovnointenzivnih panogah. Posledično se bodo zmanjšale devizne rezerve, ker se bo
               plačilna bilanca prevesila v negativno. Se na vladi pripravljajo na tako situacijo?
               Bodo ob nastopu recesijskih posledic azijske krize pripravljeni na kakšno ukrepanje v
               prid gospodarstva?</p>
               <p>Po dosedanjih izkušnjah v to dvomim. Slovenska podjetja se poleg razmer, o katerih
               vsi govorimo, soočajo še s težavami in bojaznimi, ki so povezane z lastninjenjem.
               Tudi tu se zdi, da država predvsem v primerih zelo uspešnih podjetjih, preko
               kapitalskega, odškodninskega in razvojnega sklada ne igra čiste igre oziroma ne ščiti
               slovenskega javnega interesa. Zakaj ti sklada, ki jih kontrolira vlada, ne prodajo
               paketov delnic tujcem tudi v slučaju kakšnega rizičnega podjetja. So pa ti skladi
               zraven, ko na hitro prodajo ali kažejo, hočejo prodati delnice visoko akumulativnih
               podjetij. Lahko navedem primer Vesne Maribor, ki so ti skladi prodali svoj paket
               delnic ACM Zagreb, ki je dolžnik Vesne, vendar je podjetje kupil preko tega in
               logična je globoka zaskrbljenost zaposlenih, na odbor za gospodarjenje so nam poslali
               pismo in tu se tudi sprašujejo, kako je mogoče, da se država oziroma vlada tako
               nezainteresirano obnaša. Gre pa seveda za visoko akumulativno podjetje, ki je v letu
               1997 zaključilo z 265 milijoni bruto dobička ob kapitalu približno 900 milijonov
               tolarjev in ni čudno, da postavljajo vprašanja sindikati, čeprav mogoče v sindikalni
               luči, ampak vendar so ta vprašanja pomembna. Kako to, da je dovoljeno, da paradržavne
               institucije, v oklepaju družbe za opravljanje in skladi, prodajajo tako velike delnic
               velikih podjetij, brez licitacij in brez posvetovanja s podjetji. Kako to, da je
               možno prodati delnice tujcu brez vsake kontrole države, zlasti, če je kupec iz
               Hrvaške, s katero ima Slovenija še vrsto nerešenih problemov. Po kakšni ceni so bile
               preprodane delnice podjetja in, ali se upošteva dejanska vrednost podjetja ter tekoči
               dobiček ter bodoči donosi po ocenjeni vrednosti podjetja ali pa lahko ceno med sabo
               določi nekaj posameznikov.</p>
               <p>Podoben primer se je skoraj zgodil preteklo leto v slučaju podjetja Domel iz
               Železnikov. Tudi tam je podjetje, ki obvladuje 20% evropskega trga in isto so ti
               skladi bili pripravljeni prodati nekritično svoj paket delnic. Tu gre za vprašanje
               spoštovanja zakona o prevzemih, v slučaju Domela še tega zakona ni bilo. Takih
               primerov je še več.</p>
               <p>Spoštovane kolegice in kolegi, spoštovani gospodje iz vlade! Ne nasprotujem in nihče
               ne nasprotuje tujemu kapitalu, celo potreben je. Samo pripeljite investitorje z
               novimi programi, ne pa zgolj prevzemnikov podjetij s strani konkurence in to
               najboljših podjetij. Dobri manedžerji naj pač poskrbijo, da bodo tujci pripeljali
               nove programe in tudi ugriznili v kakšno kislo jabolko. Poleg tega poznam tri večja
               uspešna podjetja, ki se tresejo, da bodo ti državni skladi prodali pakete njihovih
               delnic konkurenčnim firmam, ki jih bodo potem zaprle. Rotili so me, naj ne navajam
               imen firm, ker se bojijo maščevalnosti posameznikov, ki imajo pri tem osebne interese
               in imajo hkrati izredno močan vpliv oziroma zveze na nekaterih ministrstvih. Še
               enkrat trdim, da so v zakulisju tega nečedni osebni interesi, slovenski gospodarski
               subjekti pa pri tem prihajajo v težak položaj.</p>
               <p>Spoštovane gospe in gospodje! Posebna zgodba je Litostroj, kjer se kaže popolna
               dvotirnost in razglašenost vlade ter pomanjkanje skupnega interesa vlade za uspešno
               sanacijo ali prodajo Litostroja pod nesramotnimi pogoji. Kako naj sanacija uspe
               oziroma slovenska varianta, če po kuloarjih ljudje, poslanci in funkcionarji Ljudske
               stranke in konkurenčne koalicijske stranke, govorijo, da Litostroj ne sme uspeti, saj
               se bo na ta način najbolj ponižalo in utišalo koalicijsko stranko oziroma njihovega
               predsednika. Pravijo, "tu jih bo dobil po nosu" oziroma še bolj sočne izraze
               uporabljajo. Podpredsednik vlade jih bo dobil po nosu in se potem dobesedno
               naslajajo.</p>
               <p>Gospe in gospodje, sedaj je že jasno, da bi bilo za nacionalno gospodarstvo bistveno
               boljše, če bi bil v preteklosti prioriteten projekt sanacije podjetij in ne
               prioritetna sanacija bank; če bi imeli zdravo gospodarstvo, bi bilo to zdaj v stanju
               sanirati tudi banke.</p>
               <p>Stanje v gospodarstvu je izredno resno. Ni resnega direktorja podjetja, ki ne bi
               opozarjal na izredno težko situacijo, v kateri so se znašla podjetja iz celotne
               proizvodne sfere, kot so to opozarjali tudi direktorji, ki so svoje izkušnje
               predstavili na odboru za gospodarstvo.</p>
               <p>Morda je še bolj zaskrbljujoče stanje na področju kmetijstva, zlasti po veljavnosti
               protokola številka 6, ki je začel veljati 1. aprila. Po prvih analizah posledic
               protokola številka 6 o sprostitvi trgovanja na področju kmetijstva med državami CEFTE
               je jasno, da je Slovenija sklenila izredno slab in škodljiv sporazum. Očitno je, da
               si je zabila avtogol, kot je zapisal novinar v Večeru. Postavljajo se enaka
               vprašanja, kot jih postavlja novinar Večera in mnogi gospodarstveniki iz
               kmetijstva.</p>
               <p>Ali naši pogajalci niso vedeli, kaj podpisujejo, niso imeli drugega izhoda, so se
               sprenevedali, ali so skrivali prava dejstva, dokler so jih lahko? Da pa je bilo o tem
               mnogo opozarjanja, smo lahko v teh dneh obilno prebrali in dr. Emil Erjavec je
               poudaril, če naj slovenska kmetijska politika popravi nerazumljive in neracionalne
               odločitve podpisnikov sporazuma, bo morala zagotoviti bistveno večja proračunska
               sredstva. Tudi citiram iz tega članka: "Ugotovitve strokovnjakov so tako hude, da bi
               jih bilo mogoče primerjati z naravno katastrofo. Ampak naravna katastrofa se zgodi
               nepričakovano, ob tem primeru pa gre meddržavni sporazum, ki ga je Slovenija
               razglasila kot svoj uspeh, dosežen, kot je bilo takrat rečeno." Nadaljnji naslovi:
               "Vlada izpušča kmetijstvo iz rok." Zgodnje opozorilo že iz 1995. leta dr. Erjavca,
               pravi: "Že takrat je naš vodilni agrarni ekonomist in vodja skupine, ki je navezovala
               učinke protokola št. 6 na slovensko kmetijstvo v bistvu opozoril, da se zgodba s
               Cefto ne bo srečno razpletla." Takšno je stanje v gospodarstvu in takšni so pogoji
               gospodarjenja.</p>
               <p>Spoštovane kolegice in kolegi! Če k temu dodamo še naraščanje števila brezposelnih,
               potem se lahko čudimo pomirjevalnim tabletkam premiera in ministrov na začetku te
               razprave, ki so jih skušali razdeliti v tem državnem zboru. Način je bil isti, kot so
               ga uporabljali leta 1929 strokovnjaki ameriške vlade in ameriški predsednik Hoover,
               ko so tik pred zlomom Wall Streeta poudarjali "gospodarstvo je trdno, nobenega
               razloga za preplah ni". Kako se je odvilo takrat vemo, kako se bo pod to vlado pri
               nas pa s strahom pričakujemo. V sobotnem Delu smo si lahko prebrali, kako guverner
               Banke Slovenije ocenjuje in kaj je slišal na mednarodni svetovni banki. Upam, da smo
               si vsi ogledali. Spoštovane kolegice in kolegi! Kaj lahko pričakujemo v situaciji, ko
               si vodilni stranki pri eminentnih gospodarskih projektih želita neuspeha partnerske
               stranke? Kaj lahko pričakujemo, ko tretji koalicijski partner DeSUS ne želi vedeti za
               tegobe nacionalnega gospodarstva, za probleme podjetij, ampak premišljeno, kot so
               poudarjali, blokira pokojninsko reformo. Kaj lahko pričakujemo, ko skoraj vsak dan
               zvemo za milijardne neraščiščene finančne malverzacije ljudi pod okriljem državnih
               institiucij, včeraj je bila ena objavljena. To so prave teme, o katerih je potrebno
               seznaniti in osvestiti naše ljudi. To pa je blodnjak, v katerega nas je pripeljala
               sedanja politika, katere obnašanje nikakor ne kaže, da vlada vidi izhod iz tega
               blodnjaka. Zato bi bilo tudi dobro, da bi tisti ki pišejo naročene nizkotne članke na
               temo blodnjaka, da pišejo o tem pravem blodnjaku in o tem, kar se v tem blodnjaku za
               te ljudi v Sloveniji dogaja. Hvala lepa.</p>
            </sp>
            <sp xml:id="SDZ2-Izredna-21-1998-04-21.sp15">

               <speaker>PODPREDSEDNIK ANDREJ GERENČER:</speaker>

               <p>Hvala. Ena replika je. Dr. Franc Zagožen.</p>
            </sp>
            <sp xml:id="SDZ2-Izredna-21-1998-04-21.sp16">

               <speaker>DR. FRANC ZAGOŽEN:</speaker>

               <p>Hvala za besedo. Samo dopolnitev. Gospod Jerovšek je govoril o Cefti in o pogodbi in
               o posledicah za kmetijstvo. Te ocene so bile enake leta 1995 pred podpisom pogodbe.
               Zdaj seveda ni mogoče več, kot kaže odlašati izvajanje te pogodbe in zato bodo
               posledice postale tudi dejstvo, dejstvo ki je znano od leta 1995, da utegne ta
               pogodba stati slovenski proračun dodatnih 300 milijonov mark ali pa propad
               kmetijstva. Jaz bi zelo rad videl, ko se bo treba o tem odločati, kako se bodo prav
               vse stranke obnašale, kajti takrat leta 1995 je bila samo ena, to je bila naša, ki je
               vstopu v Cefto nasprotovala. Rešitvi sta seveda dve: ali se zagotovi ta dodatni denar
               ali pa se prekine pogodba s Cefto, izstop iz Cefte. Treba bo oceniti, kaj je manj
               škodljivo, ker storiti bo treba eno ali drugo. Dopustiti to, kot je bilo rečeno,
               naravno katastrofo, da teče svojo pot v skladu s pogodbo, ki jih je to pot začrtala,
               bi bila seveda najslabša rešitev. Hvala.</p>
            </sp>
            <sp xml:id="SDZ2-Izredna-21-1998-04-21.sp17">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Petrovič ima besedo. Je replika, gospod Jerovšek? Prosim.</p>
            </sp>
            <sp xml:id="SDZ2-Izredna-21-1998-04-21.sp18">

               <speaker>JOŽEF JEROVŠEK:</speaker>

               <p>Hvala lepa. V bistvu ni replika, je dopolnitev, oziroma vsaj tudi doktor Zagožen ni
               rekel, da gre za repliko. Me pa veseli, da se je končno oglasil nekdo iz koalicijskih
               strank, kajti ministri te nacionalne katastrofe, kot je doktor Zagožen in kot je v
               tem članku navedeno, niso omenjali. Toliko zaradi korektnosti, mislim, da sem
               prečital tudi to, da je doktor Erjavec, ki se ve, da je blizu Ljudski stranki ali pa
               mogoče celo član, že leta 1995 svaril na te katastrofalne posledice. Je pa dobro, da
               danes tukaj nismo slišali, noben minister se na to ni, in te številke, katere je
               doktor Zagožen navajal, so zaskrbljujoče in upam, da bo to iz teh vrst prišlo do
               razmišljanja na to temo še v teku te razprave in te debate. Hvala lepa.</p>
            </sp>
            <sp xml:id="SDZ2-Izredna-21-1998-04-21.sp19">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Petrovič.</p>
            </sp>
            <sp xml:id="SDZ2-Izredna-21-1998-04-21.sp20">

               <speaker>PETER PETROVIČ:</speaker>

               <p>Spoštovani predsedujoči, kolegice in kolegi, gospod minister, priznam, da sem se kar
               precej ukvarjal s tem, ali priti na to govornico v tem trenutku ali ne. Tudi, ker sem
               dal pisno najavo, sem razmišljal, da bi jo celo umaknil. Namreč po vseh teh nastopih
               iz opozicijskih vrst je zelo težko na nek način nastopati, če prihajaš iz konca
               koalicije. Ampak moram vam zagotoviti, da nobenem trenutku na samomor pa res nisem
               pomislil, tako da vendarle ostajam pri tem svojem nastopu.</p>
               <p>Ambicija, ki jo imam pravzaprav ni nobena ambicija, ker bi bilo nesmiselno,
               neprijetno, neumno, ali kakorkoli že, da bi človek poskušal prikazati nekaj drugega,
               kakor smo tukaj poslušali že zadnjič in tudi danes.</p>
               <p>Gre za interpretacijo situacije, govorimo seveda o gospodarstvu, ki je zelo širokega
               področja, ima zelo veliko dejavnosti, pa smo slišali tukaj že o raznih podrobnosti,
               tudi tako, da človek pravzaprav težko najde na nek način neko nit. Kup gradiva, ki
               smo ga dobili je zajetni in velik, to vsi dobro poznamo in naredi lahko dober vtis,
               da gre za res pomembno točko dnevnega reda. Lahko seveda tudi pomaga, da si najdemo
               veliko podatkov, lahko pa tudi koristi za tako ali drugačno interpretacijo.</p>
               <p>Jaz sem bom torej poskusil v tem trenutku, v tem mojem nastopu usmeriti na nekaj
               citatov, oziroma nekaj delov sklepov in stališč, ki jih imamo v gradivu. In to
               predvsem zaradi tega in zato tudi sem ostal pri tem svojem nastopu, ker je na te
               sklepe in stališča bilo posredovanih že kar precej tudi amandmajev oziroma sprememb
               in torej pomeni, da niso tako zelo dobra, kakor smo jih na odboru za gospodarstvo
               obravnavali in tudi sprejemali, kljub temu, da je to gradivo nastajalo kar dolgo
               časa, o čemer je seveda predsednik odbora že tukaj tudi govoril.</p>
               <p>V 2. točki govorimo oziroma govorijo stališča o tem, da državni zbor meni, da je
               kljub relativno ugodnim gibanjem makroekonomskih kazalcev ob koncu leta 1997, mogoče
               ugotoviti, da je stanje v gospodarstvu zaskrbljujoče. V katerem pa to ni? V kateri
               državi je to drugače? Mislim, da je gospodarstvo dejavnost, da je to neko zelo
               kompleksno dogajanje v katerem se vedno pojavljajo tudi kritične stvari. Pogoji niso
               vedno idealni, odlični in torej zaskrbljujoče je najbrž prav povsod v vseh državah,
               tudi v tistih za katere se nam zdi, da so se pojavila presenečanja, o čemer smo že
               slišali tudi iz azijskega konca in tako dalje.</p>
               <p>Nadalje govorimo o temeljnih problemih in govorimo tu o strukturnih problemih,
               strukturne narave in pomanjkanju lastnega kapitala ter o finančnih problemih.</p>
               <p>Poglejte - strukturne narave, problemi. Jaz mislim, da je več kot jasno in očitno,
               da se tudi Slovenci izobražujemo. Da Slovenci prehajamo iz manuelnega dela, iz dela z
               živimi rokami, z svojimi rokami in z živim delom v neko drugo obliko, v neko višjo
               stopnjo. To je nesporno proces, ki se dogaja povsod, nemara pri nas celo ne tako
               hitro, kot bi si želeli, ampak vendarle pomeni izjemni strukturni premik. To pomeni,
               da seveda nekatera delovna mesta niso več aktualna, da pa za nekatera delovna mesta
               že imamo izobražene ljudi, še jih pa ni na voljo. O tem menim, da bi bilo zelo dobro
               govoriti, vsaj v tem trenutku se mi zdi, da v teh zaključkih ne najdem nekega
               smiselnega pojasnila na to dilemo oziroma nekih odgovorov.</p>
               <p>Glede pomanjkanja lastnega kapitala. Absolutno je to res, pogoji so komplicirani,
               zahtevni, gospodarstvo tudi to naše ni nastalo z začetkom te države Republike
               Slovenije, ampak ima korenine že v prejšnjem stoletju, pa še nazaj, v nekih drugih
               dogodkih, v neki drugih državah in tako dalje. Zato bi bilo smiselno in možno, tudi
               tako interpretirati stvari, da se pomanjkanje lastnega kapitala vleče ali se
               posledično pojavlja tudi že iz preteklih obdobij, v katerih seveda imamo različne
               možnosti ali so bile dane različne možnosti tako bančnemu sektorju kot sektorju
               industrije, kmetijstva, storitvene dejavnosti in tako dalje znotraj gospodarstva.</p>
               <p>Ampak, če se spomnim je minister za finance, gospod Gaspari tukaj za to govornico v
               okviru razprave o proračunu, dejal nekaj o tem, da je prispevna stopnja za
               pokojninsko in invalidsko zavarovanje bila znižana in da v okviru tega so se pojavile
               neke finančne možnosti v gospodarstvu, kar bi lahko bilo tudi izrabljeno za
               investicije, oziroma za kaj drugega, vendar žal so ugotovitve pokazale, da se je
               veliko tega porabilo za ne najbolj produktivne namene.</p>
               <p>Nadalje govori v tem tekstu, v 2. točki: "vsa podjetja niso uspešna konkurenčnemu
               boju, nekatera so bolj, druga so manj." Različni so pogoji v katerih se podjetja
               pojavljajo, ampak imajo tudi različne menegmente. Verjetno bi lahko to splošno, ta
               splošni pojem, to splošno frazo o podjetju kot takem tudi pripisali bolj ali manj
               njihovim menedžmentom in jaz mislim, da je kar nekaj podjetij, ki imajo uspešne
               menedžmente, ki se uspešno borijo tudi v teh pogojih, ki jih imamo in na nek način
               dosegajo tudi rezultate, ki so evropsko primerljivi, če hočete.</p>
               <p>V 3. točki državni zbor ugotavlja, da stanje in gibanje v slovenskem gospodarstvu
               oziroma pospešitev aktivnosti. Mi z našo diskusijo tukaj, nisem prepričan, da
               prispevamo k tej pospešitvi, pa moram tukaj precej kritično reči, o tem sem govoril
               že tudi v lanskem letu na enem od mojih nastopov, imam občutek in si bom to dovolil
               ponoviti, da je na nek način delo v tem parlamentu tako, da zavira razvoj države, če
               hočete, razvoj odnosov, ki v državi naj pospešujejo ali naj zavirajo tudi gospodarski
               sektor. Jaz sem zadnjič bil na nek način navdušen ali se mi je zdelo, da se bo zgodil
               premik, ko je kolega Hvalica govoril nekaj zelo vzpodbudnih zadev v zvezi z
               delovanjem državnega zbora, ampak potem sledi tisto normalno razočaranje, ker je več
               kot pol ure "nakladal", tako da mi je prav žal, da seveda tudi nekateri premiki, ki
               bi se lahko miselno izrazili oziroma, ki so izraženi, potem na koncu koncev pokažejo,
               da vendarle ne želimo napredka, ne želimo pospeševanja, ampak v glavnem delamo tako,
               da se seveda zaradi političnih interesov stvari tudi ovira in pa zavirajo.</p>
               <p>V drugi alinei 3. točke je govora o tem, da že v letu 1998 naj bo izvedena reforma
               davčnega sistema. Jaz bi na tem mestu si dovolil dati v zvezi s tem spreminjevalni
               predlog, nisem ga še prej vložil, ga bom zdaj dal vodstvu državnega zbora današnje
               seje in sicer predlagam, da se druga alinea 3. točke sklepov in stališč spremeni
               tako, da se glasi: "Že v letu 1998 se izvajajo aktivnosti za reformo davčnega
               sistema." Tukaj je povedano, za to govornico ne davno tega, da v letošnjem letu
               seveda ne bomo izvedli in ne bo izvedena reforma davčnega sistema in jaz menim, da je
               za to utemeljen tudi tale moj predlog spreminjevalnih stališč. Če dovolite, ga vam
               posredujem. Hvala lepa.</p>
               <p>Tretja alinea v tej isti 3. točki govori precej o reformi na področju finančnega
               sektorja, katerega eden izmed ključnih ciljev je v bistvu znižanje obrestnih mer itd.
               O tem smo veliko slišali. Jaz sem pozorno poslušal gospoda doktorja Franca Arharja,
               ki je govoril tukaj v okviru razprave oziroma, ja, ob proračunu in tedaj je prav
               posebej poudaril, da govori in da pove to, kako razmišlja centralna banka, ker včasih
               citiramo osebo, pa se za tokrat tudi jaz sam korigiram, da gre pravzaprav za to, kar
               je sam povedal. On je posebej opozoril na nekatere stvari in sicer posebej da segment
               gospodarstva, ki proizvaja in v glavnem prodaja oziroma trži na domačem terenu, v
               glavnem terja nove cene, ima mnogo teh zahtevkov itd., ob vseh elementih, ki so
               vezani na to, koliko država regulira še cene in koliko pravzaprav ne in s tem seveda
               povzroča ali daje velik poudarek oziroma tudi vzpodbuja samo inflacijo. Tukaj v tem
               njegovem nastopu je približno, je tako navedeno. Pravi: "Stroški so enostavno v
               Sloveniji previsoki." Šele na četrtem ali - petem ali ne vem na katerem mestu, so
               potem obresti in tečaj. To se pravi vse druge stvari ali veliko drugih stvari je že
               prej in zato ponovno poudarjam, kot sem prej omenil menedžmentu, nekatera podjetja
               da, druga manj uspešno, veliko, to se pravi je odvisno tudi od umnega gospodarjenja,
               od razumnega gospodarjenja, ne samo umnega in seveda tudi od tega, kako zmoremo ali
               znamo v menedžmentu obvladati situacijo, ki je na terenu, tako v smislu
               razpoložljivih kapitalov, inflacije, ki je povezana z mnogimi dejavniki, kadar
               nastane itd. Tako in toliko seveda gospod Arhar o tem zelo pomembnem segmentu.</p>
               <p>Nadalje se mi zdi v 4. točki, da ni najbolj umestno ali je nemara celo nepotrebno,
               da govorimo v teh zaključkih o tem, citiram: "Vlada naj pospeši tudi aktivnosti za
               razrešitev vseh odprtih problemov z Republiko Hrvaško, zlasti aktivnosti za
               čimprejšnjo sklenitev sporazuma o premoženjsko-pravnih odnosih." Nesporno gre za
               problem, ki je odprt in za problem, ki je resen. Ta problem na nek način tudi vpliva
               na gospodarski segment v naši državi. Menim pa, da v takih zaključkih seveda
               citirati, da s sosednjo državo na tak način in da bi bilo primerno, ampak če se ne
               motim, so tako ali tako nekateri drugi že v svojih predlogih tudi pokazali, s
               spremembo predlogov pokazali na to točko.</p>
               <p>Veliko je bilo govora v zadnjih nastopih in v zadnjih dneh tudi o tem, da je
               potrebno dati posebno pozornost razreševanju problema v delovno intenzivnih panogah,
               posebej je bila tu tekstilna in pa usnjarsko-predelovalna navedena. Jaz se spomnim,
               da je vlada na kritične razmere v teh segmentih, v tem sektorju že predlani
               odgovorila z interventnimi ukrepi. Tedaj je bil predvsem minister za delo, družino
               itn. zadolžen, ministrstvo za razreševanje teh problemov, tako s svojimi intenzivnimi
               obiski podjetij na tem segmentu, na tem področju, kot tudi z nekaterimi finančnimi
               poskusi. Kje in koliko je to dalo rezultatov? Ali so bili poskusi dovolj obsežni ali
               ne oziroma tudi aktivnosti? O tem se da nesporno razpravljati in na to temo ste
               slišali tudi že kar nekaj razpravljalcev.</p>
               <p>Šesta točka govori, da naj vlada državnemu zboru čimprej predloži v drugo obravnavo
               predlog zakona o spodbujanju skladnejšega regionalnega razvoja. To je pa zelo resno
               vprašanje. Poglejte, jaz imam tukaj izpis - državni zbor je 21.2.1996 razpravljal in
               glasoval o zakonu o spodbujanju regionalnega razvoja v prvem branju in od tedaj
               naprej nismo dobili naslednjega teksta. Jaz menim, da tisto, kar bomo dobili, tako
               ali tako ne bo več aktualno, ne bo primerno; o tem se že vodijo tudi razprave in
               nesporno bo treba na tem področju imeti tekst, ki bo aktualen, ki bo resnično lahko
               reševal določene probleme, tako v smislu, tudi če hočete, novih teženj o
               strukturiranju države, kakor tudi o tem, kaj pravzaprav so definicije o posameznih
               pojmih, kot je demografsko ogroženo območje, obmejno območje in tako dalje in tako
               dalje. Skratka, jaz apeliram predvsem na to oziroma želim, pričakujem, da bomo dobili
               nek tekst, ki bo veliko bolj aktualen in bo resnično lahko dal neke podlage za
               rešitev.</p>
               <p>No, v zadnjih dneh smo slišali precej interpretacij, precej misli o kaosu, o
               katastrofi; recimo, tu sem si zapisal eno stvar - industrija Slovenije je dobesedno v
               razsulu in tako naprej. Jaz ne morem prikimati, ne morem se strinjati s takimi
               tezami, to želim zelo jasno tukaj povedati. Moram reči, da je veliko podjetij - jaz
               si bom tu dovolil navesti vsaj nekaj teh, če hočete, iz Slovenj Gradca, od koder jaz
               prihajam, je TUS Prevent Slovenj Gradec, nesporno podjetje (tudi danes je tam velik
               praznik, dobili so nove certifikate), kjer menedžment in vsi zaposleni, ampak
               predvsem menedžment uspešno obvlada vse situacije, vse probleme in spadajo, veste v
               katero panogo. Zadnjič smo slišali o pomembni nagradi, ki jo bo dobilo podjetje
               Hermes Sofla (?) in njihova Rast. Z mojega konca, če želite, tudi Eurocity Slovenj
               Gradec, storitvene dejavnosti. Vsak dan se vozim počasi, zaradi tega, ker je promet
               pač takšen, kakršen je, mimo industrijske cone v Trzinu. Mene navdušuje, kar tam
               videvam. Mislim, da se tam dogajajo velike stvari in da je zelo dinamično in tako
               dalje. Torej, skratka, da ne bi preveč časa jemal, v svojem nastopu je predsednik
               vlade kakor tudi ministri z gospodarskega področja, so povedali, da podpirajo in se
               strinjajo tako z razpravo, predvsem pa s sklepi in zaključki, ki jih bomo mi
               sprejeli. Jaz upam, da bodo dopolnitve sklepov in stališč, ki so bila vložena, ter
               tudi končni teksti - jaz upam, da bo neka redakcija narejena - taki, da bodo
               spodbudili k razmišljanju, dajali določeno možnost tudi gospodarstvu, da bo lahko ob
               teh zaključkih in sklepih videlo nekaj svojih možnosti, kakor tudi, da bodo
               upoštevali tiste realne možnosti, ki se nesporno pojavljajo tako v trenutku kot tudi
               v našem prostoru na področju gospodarstva. Hvala lepa.</p>
            </sp>
            <sp xml:id="SDZ2-Izredna-21-1998-04-21.sp21">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Petrovič. Končali smo s prijavami za neomejeno razpravljanje. Sedaj
               smo na 5 minut, prvi je gospod Vincencij Demšar. Pripravi naj se Bojan Kontič.</p>
            </sp>
            <sp xml:id="SDZ2-Izredna-21-1998-04-21.sp22">

               <speaker>VINCENCIJ DEMŠAR:</speaker>

               <p>Hvala lepa za besedo in lep pozdrav! Upam, da smo ostali tudi tisti, ki nas zanima
               gospodarstvo ne glede na to, ali smo večji poznavalci gospodarstva ali pa manjši.
               Seveda bi bilo lepše govoriti o naši uspešnosti, če bi bilo to dejansko res. Tako pa
               vidim, da je očitno nekaj pri nas narobe, ker te publikacije, ki smo jih dobili,
               dobili smo tole - Konjunkturna gibanja. Kaj pomeni konjunktura mislim, da vsi
               približno vemo, kaj stagnacija in kaj recesija. Torej, revija ki izhaja šest let,
               šest let pa je odkar je padla Demosova vlada. Torej, odkar je padla Demosova vlada
               imamo pri nas konjunkturo. Ali je res to konjuktura, da se je za 300 milijard v
               šestih letih povečal državni proračun? Vas vprašam, če bi tisti, ki delajo v
               gospodarstvu temu pritrdili?</p>
               <p>Naslednja stvar, ki smo jo dobili je tole Ekonomsko ogledalo. Da ne bi vsega bral,
               če se komu ljubi, naj vzame to v roke, na drugi strani so, Ekonomsko gledalo,
               poudarki in naslovi so enkratni. Jaz sem jih označil s plusi, krogci če je nevtralen,
               in pa z minusi. Pri tem sem naredil samo dva minusa, enkrat vprašaj, drugače pa sami
               plusi. Vse je pozitivno. Posebej poglejte na to. Zato pravim, da je očitno nekaj
               narobe, ker smo se začeli tako hvaliti, kako smo dobri. Mene to spominja na tiste
               čisto še otroške čase, ko je bil še kakšen nemški politkomisar, jaz ne bom tu omenjal
               imen, da se ne bi kdo čutil prizadetega, oni so imeli za to posebne ljudi, da so
               skrbeli za propagando. Ampak prosim, tole dvoje je tipičen primer take propagande.</p>
               <p>Zdaj, da ne boste rekli, da nekaj na pamet govorim, se bom vrnil na področje, ki ga
               pa dobro poznam, to je naš škofjeloški okraj, loško gospostvo. Žal gospostvo ni več
               tako gosposko, kot je bilo po letu 1990. Podatki so pa taki za naš celoten okraj. Mi
               smo imeli vsa leta po letu 1990 najmanjšo brezposelnost. Tam je bila okoli 5 do 6%.
               Lansko leto je bila 9%, letos je že žal 10% in pomeni, da imamo 1669 brezposelnih
               ljudi.</p>
               <p>Zaskrbljujoč je zame podatek, da prvo zaposlitev išče 11,9%, skoraj 12% in da je
               21,5% ljudi, ki so stari do 26 let in iščejo zaposlitev. Naslednji podatek, ki mi
               tudi nekaj pove, sicer je mogoče nekoliko zastarel, ampak ne v mnogih letih, da je
               2800 ljudi v podjetjih, v obrti zaposlenih, kjer imajo več ali manj probleme z
               blokado žiro računov. Iz teh podatkov, konkretnih, tam to na naše področje in kjer
               smo bili prepričani, da smo v Sloveniji med boljšimi, če ne med najboljšimi, se
               bojim, da so ti podatki, ki smo jih tu dobili in sklepi, ki so tu predlagani niso
               tisti, ki bi bili dejanski. Zlasti bi želel, da bi se naša vlada lotila nekaterih
               ključnih problemov. Nekateri smo bili, smo imeli to srečo, da smo lahko marsikaj
               izvedeli o pokojninskih sistemih v Švici in pa na Nizozemskem. In pri nas vidim, ni
               te korajže, da bi se lotili tega problema. Vlada, ki se ga ni lotila zdaj v prvih
               dveh letih zelo dvomim, da se ga bo lotila v zadnjih dveh letih.</p>
               <p>Ker je bil čas omejen, jaz sem sicer želel še marsikaj reči, bi pa želel reči samo
               to. Ravno pokojninska reforma, ki mislim, da je tako bistvena, bi morala ta vlada in
               mi poslanci med seboj iskati soglasja in kdaj pa kdaj tudi upoštevati mnenja tistih,
               ki smo v opoziciji, ker ne gre za samo nagajanje, vendar se Ropa zelo dobro spomnim,
               ko smo bili v Švici, ko je omenil, da bomo na tem področju morali najti soglasje, pri
               reformi pokojninskega sistema. Kdor ne zbira, ta raztrese in zato predlagam, da že
               zdaj začnemo delati v tej smeri, da se bomo našli tudi že mi v tem mandatu tam, da
               bomo našli skupen jezik za reformo pokojninske zakonodaje. S tem bomo oblikovali v
               bodočnosti tudi močan pokojninski kapitalski fond, ki je mnogokje izredno pomemben za
               razvoj gospodarstva kot celote. Hvala lepa.</p>
            </sp>
            <sp xml:id="SDZ2-Izredna-21-1998-04-21.sp23">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Kontič.</p>
            </sp>
            <sp xml:id="SDZ2-Izredna-21-1998-04-21.sp24">

               <speaker>BOJAN KONTIČ:</speaker>

               <p>Hvala lepa. Spoštovani! Veseli me, da so gospodarska gibanja v naši državi pozitivna
               in optimistična. Inflacija ne dosega dvoštevilčne številke, če seveda odmislimo
               decimalko. Imamo jo sicer v višini okoli 9%, prav zanimivo je, kako je možno rast
               ustaviti ravno pri tej številki in morda ne malo prej. Kljub inflaciji vrednost
               tolarja ne pada, na čase celo narašča. Naši izvozniki pa, kolikor jih jaz poznam, kar
               poskakujejo od veselja. Statistična gibanja so torej spodbudna, gospodarstvo cveti,
               razcvetelo pa se bo dokončno, ko bomo popolnoma odprti za tuj kapital oziroma tuje
               naložbe.</p>
               <p>Že mogoče! Toda to me nehote spominja na čase, ko smo vedno nekaj čakali. Nekaj
               boljšega, kar smo v tistem trenutku imeli. Pa se nam je vedno zataknilo ravno oziroma
               tik pred zdajci. Ali nam je res usojeno, da venomer živimo v nekakšni tranziciji.
               Tokrat gospodarsko lastninski. Vse od takrat, ko je bilo vse od vseh, pa od nikogar,
               do tedaj, ko je bilo s pomočjo certifikatov nekaj dano vsem, čeprav osebno menim, da
               je to bila potegavščina desetletja, do transmisije državnega premoženja le k
               nekaterim, ki pa jih danes niti obdavčiti ne znamo, ne zmoremo ali morda celo ne
               smemo.</p>
               <p>Prav je, da kljub težavam vlada gleda na stanje v državi zmerno optimistično. Kajti
               to je edina možnost premika na bolje. Vendar ne na način, kar bo pa bo, oziroma bo ko
               bo.</p>
               <p>Danes je namreč še čas, kajti jutri bo morda žal prepozno, da ugotovimo, da je
               število brezposelnih doseglo maksimum, da je število revnih doseglo višino, ki je
               nesprejemljiva. Da mladi in manj mladi nimajo zagotovljenih osnovnih eksistenčnih
               potreb. Da se bodo vedno bolj šolali le tisti, ki imajo denar ali bogate starše, da
               je vprašljiva njihova zaposlitev, tako tistih visoko izobraženih, kot tistih malo
               manj izobraženih. In da o ureditvi stanovanjskega vprašanja lahko mnogi le sanjajo.
               Za vse to smo odgovorni tudi poslanke in poslanci, ne le vlada.</p>
               <p>Ampak v osnovi je vlada tista, ki mora o teh zadevah razmišljati najbolj intenzivno.
               Pa ne zgolj razmišljati, ampak ukrepati a ne na način, da omejuje pravice tistih, ki
               so že brez tega najbolj prikrajšani. V javnosti se ustvarja prepričanje, mnenje, da
               so brezposelni, ki so sedaj prijavljeni na zavodu za zaposlovanje, pretežno lenuhi,
               ki prejemajo nadomestilo in delajo na črno.</p>
               <p>Revni so pač revni, ki jih pa ima tako ali tako tudi vsaka država. Lahko so izjeme,
               večinoma pa temu ni tako. Če pogledate oglase, povpraševanje po delavcih in zavrtite
               številko tistega, ki je oglas dal v časopis, ugotovite, da ko dopolnite 40 let, niste
               več zanimivi za delodajalce. Počasi, a zanesljivo ti ljudje postajajo trajno
               brezposelni. Kaj bo z njimi? Ima vlada na to vprašanje odgovor?</p>
               <p>Včasih smo se ozirali na vzhod in iskali krivce. Od osamosvojitve dalje smo sami
               odgovorni za svoje početje. Danes se vse več državljank in državljanov zbira pred
               parlamentom in pred vladno palačo. Po mojem mnenju, upravičeno. Usoda gospodarstva je
               žal v rokah politike, vendar to ni nič novega. Hvala lepa.</p>
            </sp>
            <sp xml:id="SDZ2-Izredna-21-1998-04-21.sp25">

               <speaker>PODPREDSEDNIK ANDREJ GERENČER:</speaker>

               <p>Hvala. Dr. Jože Zagožen.</p>
            </sp>
            <sp xml:id="SDZ2-Izredna-21-1998-04-21.sp26">

               <speaker>DR. JOŽE ZAGOŽEN:</speaker>

               <p>Hvala lepa. Razpravljamo o izredno važnem vprašanju, ki je na nek način paradoksalne
               narave, saj vse makroekonomske študije govorijo ali poskušajo prikazati stanje mnogo
               boljše, kot pa je potem stanje v podjetjih. V podjetjih pa je stanje dobesedno
               alarmantno. Poglejte, danes, in mislim, da ne slučajno, je bil objavljen podatek o
               3,8% gospodarski rasti. V uradnih gradivih je zaslediti, da je industrijska rast bila
               1,3%, v predelovalni industriji samo 0,8%. Potem pa so prišli v marcu tega leta
               popravki statističnega urada za marec, kjer so ugotovili, da je bila industrijska
               rast še manjša, torej samo 1%, in v predelovalni industriji ne 0,8, ampak 0,2%. Danes
               so prišli ponovni popravki, da je skupna gospodarska rast, kot rečeno, 3,8%. Ni treba
               biti poseben strokovnjak, da je v tem videti nelogičnost. Ne vem, ali je država s
               svojim uradništvom prispevala k tej rasti ali izvoz, kot piše, vendar je nemogoče, da
               naj bi ob tako nizki, skorajda stoječi industrijski rasti in celo padcu predelovalne
               industrije dosegali tako visok skupen bruto domači proizvod.</p>
               <p>Dovolite mi še to. Jaz vem, da je stanje v gospodarstvu posledica večih dejavnikov
               in da je vlada samo eden od teh mnogih dejavnikov in, kot sem že zadnjič rekel, ne bi
               želel niti tega, da se ji pripiše preveč krivde, niti preveč zaslug za stanje,
               kakršno konec koncev je, čeprav je res, da je nazadnje pa le vlada oziroma oblast
               tista, ki morda ni ustvarila vseh pogojev za boljše gospodarjenje. Vzemimo samo
               problem lastninjenja. Danes je vendar v Sloveniji situacija taka, da imajo podjetja
               lastnika pod sabo, ne nad sabo. Preko 70, če se prav spomnim, odstotkov slovenskih
               podjetij se je lastninilo tako, da preko 60% v strukturi predstavljajo zaposleni,
               bivši zaposleni, upokojenci in tako naprej, skratka občani, in seveda takšno
               razpršeno lastništvo ni v funkciji lastnika, ki bi pritiskal in zahteval ustrezne
               rezultate od poslovodstva. Seveda je tudi za to stanje oblast odgovorna ali vsaj
               soodgovorna.</p>
               <p>In drugo, kar je, tehnologija v naših podjetjih je zastarana, mi nimamo nobenega
               pravega programa prestrukturiranja in v tem smislu bi morala ekonomska politika vladi
               dati jasne odgovore na to, kje bo na primer finančni sektor suportiral, podpiral
               realni sektor, kako bomo vzpodbudili naložbe iz tujine, kako bomo aktivirali lastnike
               in podobno. Skratka, procesi internacionalizacije so pred vrati in menim, da smo na
               to dokaj slabo pripravljeni. In še to na koncu. Gospodarsko stanje ali pa
               negospodarsko stanje tudi vpliva in predvsem stanje v bančništvu, dve največji banki
               še nista olastninjeni in na tem področju je še vrsta zadev odprtih, ki tudi zavirajo
               priliv tujega kapitala. S tem bi zaključil. Predlagam, da te sklepe, ki jih je odbor
               predlagal, sprejmemo. Gre za dokaj mile sklepe glede na stanje in menim, da za to tu
               ne bi smelo biti posebnih težav. Hvala lepa.</p>
            </sp>
            <sp xml:id="SDZ2-Izredna-21-1998-04-21.sp27">

               <speaker>PODPREDSEDNIK ANDREJ GERENČER:</speaker>

               <p>Hvala lepa, doktor Zagožen. Izčrpali smo prijavljene za razpravo. Gospod Špiletič
               želi še besedo.</p>
            </sp>
            <sp xml:id="SDZ2-Izredna-21-1998-04-21.sp28">

               <speaker>BOGOMIR ŠPILETIČ:</speaker>

               <p>Hvala za besedo. No, jaz bi se tudi oprl na današnje novice v časopisih in sicer na
               dejstvo, da je lanski družbeni bruto proizvod bil realno večji kar za 3,8%. Zdaj v
               sami obrazložitvi, kako je prišlo do tako visoke rasti oziroma kaj je pripomoglo k
               tej rasti, je v časopisu zapisano naslednje: "Ob tem so minimizirali pomembnost
               industrijske proizvodnje - ob izračunavanju tega indeksa namreč - za izračunavanje
               sodobnega bruto domačega proizvoda, poudarili pa lansko realno vrednost povečanja
               slovenskega izvoza ter priznali, da jih je pri izračunu opogumil tudi te dni
               objavljen izračun lanskega poslovanja gospodarskih družb v Sloveniji." No, jaz sem
               šel sam potem pogledati najprej prvi argument, to je opogumljanje iz naslova izvoza.
               V podatkih agencije za plačilni promet, kjer so obdelani podatkih vseh gospodarskih
               družb v Sloveniji, je razvidno, da so čisti prihodki od prodaje na tujem trgu, torej
               ti opogumljajoči prihodki od izvoza, narasli v primerjavi s predhodnim letom le za
               1,3%-ne točke v strukturi ustvarjenih prihodkov, tako da ne vem, kako je lahko ta
               1,3%-ne točke tako pomembno vplivala k porastu družbenega bruto proizvoda. Pogledal
               sem pa tudi bilanco stanja za gospodarstvo v letu 1997 in jaz moram reči, da pa ta
               bilanca stanja mene niti malo ne opogumlja. Nasprotno, to je bilanca stanja podjetja,
               ki brede v težave. Naj navedem samo nekaj podatkov. Izredno močno se je povišala
               zadolženost v gospodarstvu, tako dolgoročna zadolženost kot tudi kratkoročna
               zadolženost. Namreč celotna pasiva in aktiva gospodarstva se je povečala z indeksom
               116, medtem ko pa so dolgoročne obveznosti porasle z indeksom 130 oziroma za 30%.
               Prav tako pa so porasle tudi kratkoročne obveznosti za preko 17%. Tudi strukturni
               premiki so izredno pomembni. Namreč, če so dolgoročne obveznosti v letu 1996
               predstavljale 13,5% v celotni strukturi virov sredstev, so se te povečale v letu 1997
               na 15,1; tudi pri kratkoročnih obveznostih zasledimo porast v strukturi in sicer iz 6
               28,6 na 26,9.</p>
               <p>Naslednje, kar je izredno pomembno je to, da je osnovni kapital rasel bistveno
               počasneje, kot pa porast celotne pasive gospodarstva. Seveda gotovo na račun večjega
               zadolževanja oziroma za zadolževanje je bilo potrebno ta nizek porast nadomestiti. In
               porastel je zgolj z indeksom 102,8, v strukturi pa se je iz 31,5 zmanjšal na 27,8%.</p>
               <p>Razvidno pa je tudi naslednje. Terjatve ostajajo neizterjane, te so namreč porasle
               in sicer z indeksom 119 in se tudi v strukturi povečale iz 15,8 na 16,1. Pa še nekaj
               je značilno. Podjetja pravzaprav nimajo več finančnih viškov, finančne naložbe so
               izredno skromne. Če so celotna sredstva naraščala z indeksom 116, so dolgoročne
               finančne naložbe naraščale zgolj z indeksom 108 in v strukturi so se iz 10,4
               zmanjšale na 9,7. Tisti, ki se kolikor toliko spozna na branje bilanc, ne more na
               podlagi teh podatkov zaključiti, da so to tako ohrabrujoči podatki, na podlagi
               katerih bi bilo mogoče izračunavati višjo stopnjo družbenega domačega bruto
               proizvoda, kot je navedeno v izjavi urada za statistiko Republike Slovenije. Tako, da
               bi bilo izredno dobro, če bi tu imeli predstavnika tudi tega urada, da pojasni,
               kateri so tisti ponderji, ki so jih uporabili pri izračunu, da so dobili stopnjo 3,8.
               V nasprotnem primeru, če pojasnil ne bo in ker se mi čas izteka, se bom očitno moral
               še enkrat priglasiti, pa bom lahko zaključil na podlagi tega, kar lahko preberem v
               sredstvih javnega obveščanja in kar izhaja iz poročil na tiskovni konferenci vladnega
               urada za statistiko, da gre za friziranje oziroma prikrajanje rezultatov. Hvala
               lepa.</p>
            </sp>
            <sp xml:id="SDZ2-Izredna-21-1998-04-21.sp29">

               <speaker>PODPREDSEDNIK ANDREJ GERENČER:</speaker>

               <p>Hvala. Želi še kdo razpravljati? Prosim, gospod Zmago Jelinčič.</p>
            </sp>
            <sp xml:id="SDZ2-Izredna-21-1998-04-21.sp30">

               <speaker>ZMAGO JELINČIČ:</speaker>

               <p>Hvala lepa, gospod predsedujoči. Jaz mislim, da ta razprava o slovenskem
               gospodarstvu, ne vem če bo prinesla kakšno posebno pozitivno zadevo in kakšen
               pozitiven premik.</p>
               <p>Mislim, da smo izgubili precej časa, nismo prišli do nobenih bistvenih zaključkov.
               Predvsem pogrešam tistega, kar bi vlada morala pripraviti - strategijo za vlaganja
               slovenskega gospodarstva, za reševanje najbolj osnovnih problemov nezaposlenosti,
               napačne zaposlenosti, napačnih vlaganj, trošenja denarja brez kakršnegakoli koncepta
               in predvsem tudi tega, da se zelo malo oziroma nič ne ozira na socialni status
               določenih segmentov slovenskega prebivalstva, ki je zaposleno v gospodarstvu.</p>
               <p>Še eno zadevo pogrešam. V vseh normalnih zahodnih državah oziroma v tistih, ki jim
               je nekaj do trgovanja, ki jim je nekaj do zaslužka, ki razmišljajo v smislu
               prosperitete lastne države, gospodarski sektor deluje z roko v roki tudi s sektorjem
               za zunanje zadeve, ali z drugimi besedami, zunanja politika vsake pametne države je
               najtesneje povezana z gospodarsko politiko. Pri nas tega ni; dela se na pamet. Če
               vzamemo samo en sam primer nekakšnega nojevskega tiščanja glave v pesek, ko govorimo
               o možnosti prodora na trge bivše Jugoslavije ter na trge bivše vzhodne Evrope in tudi
               na trge bivših neuvrščenih držav, tukaj Slovenija ni naredila popolnoma nič. In
               vendar je ravno tukaj velik segment možnosti za proboj slovenskega gospodarstva.
               Izgleda, da je v slovenski vladi prevladalo mnenje, da "saj ni pomembno karkoli se
               dogaja, ni važno, če imamo tržišča, glavno, da ugajamo Avstrijcem, Nemcem in
               Italijanom", potem se pa že kar neha. Izhodišča, ki bi jih vsaka vlada morala imeti
               na tem področju, enostavno ne obstojajo. Mislim, da se vlada s tem tudi ne ukvarja.
               Vlada se bolj ukvarja s posameznimi primeri posameznih inštalacij posameznih
               funkcionarjev na posamezna mesta. Ali z drugimi besedami, vsakdo se več ali manj
               ukvarja s samim seboj in pozablja, da je okoli njega tudi neka Slovenija, ki ni v
               dobrem položaju, ki je pravzaprav v slabem gospodarskem položaju. Navkljub temu, da
               statistike govorijo vse mogoče in v veliki meri pozitivno, ne smemo pozabiti, da se
               statistiko vedno da prikrojiti na ta način, da so kazalci pozitivni. Ne moremo pa
               mimo tega, da ima Slovenija že skoraj 140.000 brezposelnih; ne moremo mimo tega, da
               se zadeve dražijo iz dneva v dan; ne moremo mimo tega, da je košarica vedno manjša,
               in ne moremo mimo tega, da tudi naša mladina pravzaprav nima nobene perspektive.
               Tukaj pridemo pa v kontakt z gospodarskim resorjem na eni strani in z resorjem
               izobraževanja na drugi strani. Tudi tukaj slovenska vlada nima nobenega koncepta
               razvoja, nobene skupne strategije, nobenih usmeritev.</p>
               <p>Ne kaže najboljše vse skupaj. Mislim, da ta razprava tudi ni kaj prispevala k
               izboljšanju stanju. Govoriti bi se dalo še o marsičem, govoriti bi se dalo tudi o
               monetarni politiki, ki je v veliki meri, ne bom rekel zgrešena, do neke mere je
               opravičljiva, vendar pa v določenem segmentu gospodarskega razvoja nikakor ne nosi
               pravih rezultatov in na tak način kot se izvaja, takih rezultatov tudi ne more
               nositi. Socialni segment, ki pogojuje dobro rast gospodarstva in razvoj v
               gospodarskem sektorju, je tudi zanemarjen. Še vedno nimamo pravega zakona o - samo,
               da zaključim misel, gospod predsedujoči - še vedno nimamo prave zakonodaje za
               reševanje teh vprašaj in čeprav dvomim, upam, da bo vlada vendarle pripravila kaj
               pozitivnega za napredek in razvoj, ne samo gospodarstva, ampak vse Slovenije.
               Hvala.</p>
            </sp>
            <sp xml:id="SDZ2-Izredna-21-1998-04-21.sp31">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Jelinčič. Boris Sovič ima besedo. Prosim.</p>
            </sp>
            <sp xml:id="SDZ2-Izredna-21-1998-04-21.sp32">

               <speaker>BORIS SOVIČ:</speaker>

               <p>Cenjene dame, spoštovani! Mi smo prej slišali nekaj pomislekov o tem, ali so
               podatki, ki jih danes na nek način dobivamo o tem, da se je bruto domači proizvod
               povečal več kot je bilo sprva načrtovano, realni ali ne. Res je, da je prišlo do
               spremembe. Še pred dnevi smo v gradivih, ki nam jih je vlada poslala, brali oceno, da
               bi se naj povečal bruto domači proizvod v lanskem letu za 3 in četrtino odstotka,
               zadnja ocena govori o 3,8. Jaz mislim, da se mi to niti ne zdi tako neverjetno, ker
               je tudi dejstvo, da je sam način izračunavanja bruto domačega proizvoda tudi stvar
               nekega procesa in statistiki sami priznavajo, da tudi oni potrebujejo neko obdobje,
               da bodo v celoti celo svojo metodologijo in zajemanje podatkov prilagodili načinom in
               metodologijam, ki jih uporablja Evropska zveza, tako da se mi ta stvar ne zdi
               neverjetna. Mislim, da je bolj kot sam podatek o tem, za koliko je porasel bruto
               domači proizvod, mimogrede, v regiji Slovenija ni edina s takšnim procentom, Hrvaška
               ima celo višjega, mislim da okoli 5%, torej bolj kot podatek o tem, koliko je porasel
               bruto domači proizvod, je pomembno vprašanje, kakšne razlike so znotraj naše države
               in današnja razprava ne more mimo spoznanja, da se žal te razlike večajo. Večajo se
               tako v socialnem smislu, približno 15% ljudi v tej državi je pod pragom revščine,
               torej revščina na velika vrata prihaja v to državo, kot tudi v regionalnem smislu,
               velike razlike so med posameznimi regijami in tudi, kot smo videli iz nekaterih
               podatkov, vedno večje razlike so tudi znotraj posameznih regij. Regija, iz katere
               prihajam, je že tak primer. Stopnja brezposelnosti v večini občin v tej regiji je
               večja od 20%, v nekaterih dosega celo 30%. To je seveda znak, da je potrebno zelo
               resno pretehtati, kaj poleg obstoječih instrumentov, ki jih država ima, še storiti za
               to, da bi se ta problem razrešil. To ni mali problem, ker na nek način zajeda v
               perspektive ene cele regije na pragu seveda velikih sprememb, ki jih bomo na nek
               način deležni, ko bo Slovenija postala članica Evropske zveze.</p>
               <p>In drugo, kar bi rad povedal, je to, da bi rad opozoril na velik pomen, ki ga ima na
               nek način tehnološko zaostajanje slovenske industrije. Vrsta kazalcev kaže, da je
               opremljenost slovenske industrije takšna, da ne daje dobrega upanja v to za to, da bi
               slovenska industrija lahko na pragu novega stoletja bila konkurenčna izzivom, ki so
               pred njo. In še več, država na nek način, vsaj tak vtis se vzbuja, sistematično na
               nek način oži prostor za vzpodbujanje tehnološkega razvoja. Kako drugače naj
               komentiramo dejstvo, da je lani bil v tem državnem zboru na nek način narejen napor
               za to, da je bil ukinjen tehnološko-razvojni sklad. Letos so sredstva za vzpodbujanje
               tehnološkega razvoja za več kot tretjino realno nižja, kot so bila v lanskem letu in
               če temu prištejemo še organizacijsko nedodelanost, da ne rečem zmedo v vladnih
               resorjih, ki bi morali pokrivati to področje, mimogrede, še vedno država nima
               državnega sekretarja za tehnologijo, potem je slika pravzaprav popolna in se samo še
               vprašamo, kaj bo naslednji korak k demontaži tehnološkega razvoja v tej državi.</p>
               <p>Zato se mi zdi, da je na nek način smiselno opozoriti na dejstvo, da če bo slovenska
               industrija imela takšne stopnje rasti, kot jih ima sedaj, bo vsaj po podatkih
               gospodarske zbornice, nivo proizvodnje iz leta 1986 dosegla šele v 20-ih letih
               naslednjega stoletja. Ob tako mali skrbi za tehnološki razvoj, pa se zna zgoditi, da
               bo to dosegla še kasneje. Hvala.</p>
            </sp>
            <sp xml:id="SDZ2-Izredna-21-1998-04-21.sp33">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Sovič. Ker ni več razpravljavcev zaključujem splošno razpravo.
               Prehajamo na sklepe in stališča. Odpiram razpravo o sklepih odbora in vloženih
               amandmajih. Prijavil se je gospod Feri Horvat. Dr. Jože Zagožen, za njim. Feri
               Horvat.</p>
            </sp>
            <sp xml:id="SDZ2-Izredna-21-1998-04-21.sp34">

               <speaker>FRANC (FERI) HORVAT:</speaker>

               <p>Hvala za besedo gospod predsednik. Spoštovane kolegice in kolegi! Tudi jaz sem se
               spraševal tekom te razprave, podobno kot kolega Zmago Jelinčič, koliko učinka bo dala
               ta dosti obsežna razprava. Seveda ni toliko odvisno od nas, ampak predvsem je to
               odvisno od vlade, koliko bo hotela prisluhniti in upoštevati to, kar smo v razpravi
               rekli in predlagali, oziroma kar bomo sprejeli v zaključkih.</p>
               <p>Jaz upam, da lahko verjamemo predsedniku vlade, ki je tu pokazal uvodoma zelo veliko
               kooperativnost in zelo eksplicitno napovedal, da bo vlada prisluhnila temu, kar bomo
               rekli in kar bomo sklenili. Ugotoviti moram tudi, da sta tudi predvsem minister dr.
               Senjur in minister Dragonja, ki je tudi danes edini žal iz vlade prisoten pri tej
               razpravi, da tudi poznavajoč njuno dosedanje ravnanje, da bosta zagotovila, koliko bo
               v njunem vplivu, da bi se sklepe, ki jih bomo sprejeli, tudi poskušalo
               uresničiti.</p>
               <p>Meni se tudi ne zdi toliko pomembno, ko govorimo o ocenah ali so te bolj
               optimistične ali bolj pesimistične, ampak se mi zdi bolj pomembno, kakšno je in
               predvsem kakšno bo tudi po tej razpravi ravnanje vlade pri uresničevanju ekonomske
               politike in tudi pri upoštevanju teh sklepov.</p>
               <p>Res, da je to za letošnje leto že v glavnem prepozno, da je to pravzaprav priprava,
               če bo vlada hotela in koalicija, je to priprava za naslednji proračun oziroma za
               naslednja dva proračuna.</p>
               <p>Dejstvo je, da kakorkoli ocenimo to razpravo in različnost ocen gospodarske
               situacije, da ukrepanje vlade ni bilo zadovoljivo in da ni zadovoljivo. Zlasti na
               ključnih točkah za gospodarski razvoj. To je rast, to je izvoz, to je prenova zlasti
               industrije, skladnejši regionalni razvoj, in kot smo malo prej slišali, tehnološki
               razvoj. Dokaz za to trditev imamo najbolje izražen v proračunu, kjer so prav ti
               segmenti podcenjeni, zanje je zagotovljenih premalo sredstev. Tem ugotovitvam odbora
               in tudi naši razpravi v bistvu tudi ni oporekal nihče od predstavnikov vlade, in bili
               so najbolj avtoritativni možje tukaj prisotni v tej razpravi.</p>
               <p>Zato smo v združeni listi mnenja, da je potrebno predlog sklepov, ki ga je predložil
               odbor, kjer sem tudi sam sodeloval z drugimi kolegi in smo imeli o tem veliko razprav
               - moram reči, kar je bilo spodbudno, da so v teh razpravah aktivno sodelovali tudi
               koalicijski poslanci, sem pa pogrešal njihov prispevek v tej dosedanji razpravi,
               razen izjem, pa ne vem, ali so spremenili mnenje ali se jim to ne zdi problem, ali so
               dobili nalogo, da čim manj razpravljajo. Zato smo v združeni listi pripravili ta
               dopolnila k predlogu, ki ga je pripravil odbor. Tisti, ki ste jih pozorno pogledali,
               ta dopolnila ne pomenijo nasprotovanja stališčem oziroma predlogom sklepov odbora,
               ampak pomenijo dopolnitve. Predvsem smo ocenili, da je na nekaterih točkah potrebno
               sklepe opredeliti bolj jasno, manj splošno, bolj določno in konkretno in pa predvsem
               za vlado bolj obvezujoče, da opredelijo sklepi usmeritve in naloge za vlado, predvsem
               za bolj aktivno razvojno in ekonomsko politiko. To je pravzaprav tudi bistvenega
               pomena za priprave za Evropsko unijo, če se res hočemo v njo vključiti. V tem smislu
               smo pripravili dopolnitve in predlagam - ne bi zdaj tukaj podrobno razlagal, da ne bi
               izgubljali še več časa, imate jih na papirju - in predlagam, da jih sprejmete. Dajejo
               predvsem te poudarke na spodbujanje rasti, na zaposlovanje, na konkurenčnost, na
               večje usklajevanje politike med Banko Slovenije in vlado, da ne bo izgovarjanja, da
               ima vsak svoje pristojnosti, kar je popolnoma jasno. Predlagamo pa tudi nekatere
               dodatne alinee in še nekatere dodatne sklepe. Predvsem v točki 6 predlagam še dodatni
               sklep... (Pisk za časovno omejitev razprave)..., da se poleg zakona o skladnejšem
               regionalnem razvoju čimprej predloži temu zboru tudi strategija in boljša
               organiziranost. Hvala.</p>
            </sp>
            <sp xml:id="SDZ2-Izredna-21-1998-04-21.sp35">

               <speaker>PODPREDSEDNIK ANDREJ GERENČER:</speaker>

               <p>Hvala. Dr. Jože Zagožen.</p>
            </sp>
            <sp xml:id="SDZ2-Izredna-21-1998-04-21.sp36">

               <speaker>DR. JOŽE ZAGOŽEN:</speaker>

               <p>Spoštovani gospod podpredsednik, drage kolegice in kolegi! Odbor za gospodarstvo je o
               tej tvarini razpravljal trikrat in tudi sklepi, ki so predlagani, so skrbno
               pretehtani in posledica vseh razprav na trikratnih sejah. So tudi preverjeni s strani
               uglednih strokovnjakov, ki so sodelovali na teh sestankih, predvsem direktor Urada za
               makroekonomske analize in razvoj. Zato sem glede na razpravo, ki je tukaj potekala,
               predvsem pričakoval, da bo vlada tokrat povedala, kako in kdaj in s kakšnimi sredstvi
               bo te sklepe uresničila. Pričakoval sem torej, da bomo dobili na mizo nosilce in roke
               za izvedbo posameznih sklepov oziroma še dodatno, kar tu na nek način manjka, da bo
               vlada povedala, kdaj in kakšno zakonodajo bo sprejela, da bi takšno stanje sanirala,
               katere državne investicije bo morda izvedla, kako bo zmanjšala in po potrebi
               beneficirala obrestne mere, kje in kakšen sistem državnih garancij bo predložila,
               kako in kdaj bo uskladila tečaj tolarja, ki je še zlasti v teh dneh izjemno pomembno
               vprašanje, kako bo kljub enormnemu proračunu vendarle zmanjšala javne izdatke, kako
               bo vključila banke v sanacijo realnega sektorja, in pa zlasti, kdaj in kako bo
               uresničila maastrichtske kriterije za vstop v Evropsko unijo, ki se tičejo
               gospodarstva.</p>
               <p>Vidite, namesto vsega tega smo dobili dva predloga amandmajev, ki sicer nista v
               nekem nasprotju s sklepi odbora, vendar mi dovolite, da bi ju na kratko komentiral. V
               prvem amandmaju se ugotavlja, da je stopnja gospodarske rasti stabilna, ne pove pa
               se, da je premajhna. Vsi vemo, da je bila leta 1995 3,9%, 1996. leta 3,5% in 1997.
               leta 3,8% in da bi po mnenju uglednih strokovnjakov morala biti vsaj okrog 7%.
               Skratka, je premajhna in toliko hrabrosti, da bi to priznali, bi tukaj vsekakor
               morali imeti.</p>
               <p>V drugem spreminjevalnem predlogu je predlog, da naj bi državni zbor ugotovil, da je
               nezaposlenost strukturni problem in da je dosežena stopnja vse bolj problem zaradi
               svoje trdoživosti. Skratka, dvakrat naj bi ugotovili, da je problem. To je dejansko,
               vendar ni tudi predlagane rešitve. To je samo neko priznanje stanja in naj na tem
               mestu povem to, da se delež mladih in prvih iskalcev zaposlitve veča, da 28%
               brezposelnih sploh več ne išče dela in se v statistikah več ne pojavlja in da
               predvsem narašča število mladih in prvih iskalcev zaposlitve. Skratka, brezposelnost
               je dejansko problem in pričakoval bi, da bomo dobili kakšen predlog, kako bi se to
               čim bolje razrešilo. Hvala lepa.</p>
            </sp>
            <sp xml:id="SDZ2-Izredna-21-1998-04-21.sp37">

               <speaker>PODPREDSEDNIK ANDREJ GERENČER:</speaker>

               <p>Hvala lepa, dr. Zagožen. Želi še kdo besedo? (Ne želi.) Zaključujem razpravo o
               predlogu sklepov in stališč in prehajamo na odločanje o vloženih amandmajih. Pred
               sabo imate pregled z datumom 16.4. V pregledu niso amandmaji poslanskih skupin LDS,
               SDS in DeSUS, potem Petra Petroviča in Ferija Horvata. Vse imate tudi na mizi. Bomo
               šli počasi, da bomo imeli pregled nad glasovanjem.</p>
               <p>K 1. točki je vložen amandma dr. Zagožna. Želi kdo o tem razpravljati? (Nihče.) Smo
               končali z razpravo. Ugotovimo sklepčnost! (52 prisotnih.)</p>
               <p>Kdo je za? (23 poslancev.) Je kdo proti? (12 poslancev.)</p>
               <p>Ugotavljam, da je amandma sprejet.</p>
               <p>K 2.točki imamo amandma poslanskih skupin, ki ga nimate v pregledu, ste ga pa dobili
               na mizo. Ugotovimo sklepčnost! Torej, najprej bomo glasovali o predlogu spremembe 2.
               točke. (55 prisotnih.) (Glas iz dvorane.) Glasujemo o prvem k 2. točki sklepov, ki se
               nanaša na prvi odstavek. Lahko vam preberem: "V 2. točki sklepov in stališč se
               spremeni prvi odstavek tako, da se glasi: Državni zbor meni, da je kljub relativno
               ugodnim gibanjem makroekonomskih kazalcev ob koncu leta 1997 mogoče ugotoviti, da je
               stopnja gospodarske rasti stabilna, a na nekoliko nižji ravni kot v nekaterih
               primerljivih tranzicijskih državah."</p>
               <p>Kdo je za ta predlog? (41 poslancev.) Je kdo proti? (8 poslancev.)</p>
               <p>Ugotavljam, da je predlog sprejet.</p>
               <p>Še drugi, ki se glasi: "Državni zbor ugotavlja, da je nezaposlenost strukturni
               problem in da je dosežena stopnja vse bolj problem zaradi svoje trdoživosti." Prosim,
               obrazložitev glasu, gospod Horvat.</p>
            </sp>
            <sp xml:id="SDZ2-Izredna-21-1998-04-21.sp38">

               <speaker>FRANC (FERI) HORVAT:</speaker>

               <p>Hvala za besedo. Spoštovane kolegice in kolegi! Jaz predlagam, da te spremembe ne
               sprejmemo, kajti prvič je strokovno zelo problematična, tu se nam bo vsak resen
               ekonomist smejal. In drugič, to enostavno ne drži. Zamenjujemo vzroke in posledice,
               da je brezposelnost trdoživa, to je res, ne moremo pa reči, da je trdoživost
               brezposelnosti glavni vzrok za to, da je brezposelnost visoka oziroma da se ne
               zmanjšuje. Ne vem, ali si sami iz sebe delamo norca. Tako, da predlagam, da ostane
               prvotni tekst, ki je dosti korekten.</p>
            </sp>
            <sp xml:id="SDZ2-Izredna-21-1998-04-21.sp39">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Jelinčič, obrazložitev glasu.</p>
            </sp>
            <sp xml:id="SDZ2-Izredna-21-1998-04-21.sp40">

               <speaker>ZMAGO JELINČIČ:</speaker>

               <p>Kolega Horvat je že povedal nekaj podobnega, kar mislim tudi jaz. Predvsem pa se jaz
               sprašujem o smiselnosti takšnih spreminjevalnih predlogov, kot piše tukaj. To bi bil
               lahko, kaj vem, lahko bi bil ugotovitveni predlog, lahko bi bil razlagalni, lahko
               spremljevalni, predvsem je pa zelo nesmiseln. Hvala.</p>
            </sp>
            <sp xml:id="SDZ2-Izredna-21-1998-04-21.sp41">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Jerovšek, obrazložitev glasu.</p>
            </sp>
            <sp xml:id="SDZ2-Izredna-21-1998-04-21.sp42">

               <speaker>JOŽEF JEROVŠEK:</speaker>

               <p>Hvala lepa. Strinjam se s predgovornikoma, ampak ker sem v zadnjem trenutku - na nek
               način sem vesel takega skupnega predloga koalicijskih strank. Verjetno pa je to, da
               koalicijske stranke moti to, da so brezposelni trdoživi, da se brezposelnost
               odpravlja po biološki poti, da tako dolgo živijo brezposelni, ker če bi ne bili
               trdoživi, bi vlada reševala na biološki način...</p>
            </sp>
            <sp xml:id="SDZ2-Izredna-21-1998-04-21.sp43">

               <speaker>PODPREDSEDNIK ANDREJ GERENČER:</speaker>

               <p>Obrazložitev glasu, ni razprave!</p>
            </sp>
            <sp xml:id="SDZ2-Izredna-21-1998-04-21.sp44">

               <speaker>JOŽEF JEROVŠEK:</speaker>

               <p>Ja, zaradi tega, ker si tako razlagam, sem seveda proti temu predlogu sklepa. Hvala.
           </p>
            </sp>
            <sp xml:id="SDZ2-Izredna-21-1998-04-21.sp45">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Špiletič, obrazložitev glasu.</p>
            </sp>
            <sp xml:id="SDZ2-Izredna-21-1998-04-21.sp46">

               <speaker>BOGOMIR ŠPILETIČ:</speaker>

               <p>No, jaz bom glasoval proti temu spreminjevalnemu predlogu, ker je sam po sebi
               tavtologija in očiten prikaz nesmisla ali pa eden od dodatnih nesmislov, ki smo jih
               že veliko sprejeli v tem državnem zboru. Res je, da je brezposelnost strukturni
               problem in da je trdoživ. Vendar imam tukaj podatke iz enega izmed Economistov za
               številne države, ki se borijo z brezposelnostjo, in tukaj jih je vsaj petnajst, in
               skoraj vse od teh so uspele po letu 1995 to brezposelnost zmanjšati za 1%, 2%, za 3%.
               Mi bomo pa očitno rekli, brezposelnost je tu, to je naša stalnica, nihče ni kriv,
               brezposelni pa... ne vem.</p>
            </sp>
            <sp xml:id="SDZ2-Izredna-21-1998-04-21.sp47">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Anderlič.</p>
            </sp>
            <sp xml:id="SDZ2-Izredna-21-1998-04-21.sp48">

               <speaker>ANTON ANDERLIČ:</speaker>

               <p>Seveda se lahko tudi ironično o tem problemu pogovarjate in gospod Feri Horvat je
               očitno spregledal prvi del stavka, ki govori, da je nezaposlenost strukturni problem,
               in strukturni problem je v teoriji in v praksi popolnoma jasno določen pojem in ga ni
               treba tukaj posebej razlagati - je strukturni problem v tej državi. Mi smo se
               posvetovali z ministrstvom in s tistimi, ki so na teh problemih delali, in jasno,
               ravno zaradi tega, ker je strukturni problem, je tudi vse bolj problem in je zaradi
               tega toliko bolj trdoživ. Tako je treba te stvari razumeti. Mogoče je ta beseda
               "trdoživ" lahko povzročila to polemiko; če pa ne berete prvega dela stavka, jasno,
               tudi drugega dela ne morete akceptirati tako, gre pa za poudarek na prvem delu.
               Glasoval bom za ta sklep. Hvala.</p>
            </sp>
            <sp xml:id="SDZ2-Izredna-21-1998-04-21.sp49">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Pukšič.</p>
            </sp>
            <sp xml:id="SDZ2-Izredna-21-1998-04-21.sp50">

               <speaker>FRANC PUKŠIČ:</speaker>

               <p>Če sem prav razumel, je to obrazložitev glasu.</p>
            </sp>
            <sp xml:id="SDZ2-Izredna-21-1998-04-21.sp51">

               <speaker>PODPREDSEDNIK ANDREJ GERENČER:</speaker>

               <p>Tako je.</p>
            </sp>
            <sp xml:id="SDZ2-Izredna-21-1998-04-21.sp52">

               <speaker>FRANC PUKŠIČ:</speaker>

               <p>Spoštovani predsedujoči! Ne vem, če so vsi to rekli. Torej, jaz bom seveda glasoval
               proti temu predlogu, ker v Slovenskih Goricah in v Podravju kljub temu, da imamo
               dvakrat večjo brezposelnost - malo prej sem seveda govoril o teh podatkih, žal pa je
               res, da večina poslancev in poslank vladajoče koalicije tega ni slišala, ker ni bila
               prisotna, sedaj ob glasovanju so se zbrali, torej bom glasoval proti temu. V
               Slovenskih Goricah pa vsekakor po biološki poti verjamem, da brezposelnosti ne boste
               odpravljali. Jaz verjamem, da boste, spoštovani gospod minister, to prenesli tudi
               ostalim...</p>
            </sp>
            <sp xml:id="SDZ2-Izredna-21-1998-04-21.sp53">

               <speaker>PODPREDSEDNIK ANDREJ GERENČER:</speaker>

               <p>Obrazložitev glasu, gospod Pukšič.</p>
            </sp>
            <sp xml:id="SDZ2-Izredna-21-1998-04-21.sp54">

               <speaker>FRANC PUKŠIČ:</speaker>

               <p>Še vedno o tem govorim, to je obrazložitev in sem povedal, da bom glasoval proti. Ne
               me prekinjati, prosim lepo!</p>
            </sp>
            <sp xml:id="SDZ2-Izredna-21-1998-04-21.sp55">

               <speaker>PODPREDSEDNIK ANDREJ GERENČER:</speaker>

               <p>Mir v dvorani, prosim! Prosim za mir v dvorani!</p>
            </sp>
            <sp xml:id="SDZ2-Izredna-21-1998-04-21.sp56">

               <speaker>FRANC PUKŠIČ:</speaker>

               <p>In seveda upam, da boste to prenesli tudi ostalim ministrom, sploh pa predsedniku
               vlade, glede na problem v Podravju, takšen kot je, res pa je, da me je presenetilo in
               da sem sedaj izvedel nekaj novega, da je razlaga strukturnega problema trdoživost,
               tega pa tudi nisem vedel. Hvala lepa.</p>
            </sp>
            <sp xml:id="SDZ2-Izredna-21-1998-04-21.sp57">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Kelemina, obrazložitev glasu.</p>
            </sp>
            <sp xml:id="SDZ2-Izredna-21-1998-04-21.sp58">

               <speaker>BRANKO KELEMINA:</speaker>

               <p>Hvala lepa. Da ne bom tudi jaz govoril proti, mislim proti pravilu, moram reči, da
               bom pač glasoval proti temu predlogu. Bi pa samo obrazložil, zakaj bom glasoval
               proti, da bo pač bolj jasno. Poglejte, jaz se mogoče strinjam s tem, da je tudi v
               strukturi, po vaše zaradi strukturnih problemov, tu mislim predvsem tudi pri
               oblikovanju podjetij in pri lastninjenju, nastala ta brezposelnost, samo vseeno menim
               pa, da je veliko te nezaposlenosti nastalo na račun tega, ker namesto, da bi vlada in
               pa tudi management, ki je upravljal z določenimi podjetji, reševal zaposlenost na ta
               način, da bi iskal trge, da bi iskal kapital, da bi resnično naredili vse, da bi se
               zaposlenost čim manj povečevala, so izbrali najlažjo pot, in to tako, da so odvečne
               delavce enostavno odpuščali in pustili samo tista zdrava jedra, ki so bila ekonomično
               opravičljiva in ki so prinašala dobiček. Po moji oceni se nihče ni hotel spustiti v
               zadrževanje zaposlenih in s tem ubral druge poti, predvsem pa bi oblast kot taka v
               tistih kritičnih trenutkih morala sprejeti ukrepe, s katerimi bi to zaposlenost
               zadržala. Mislim, da to zdaj ni opravičilo, tale predlog, češ struktura je bila
               tista, ki je povzročila nezaposlenost, ampak mislim, da so dejansko razlogi tudi
               marsikje drugje. Hvala.</p>
            </sp>
            <sp xml:id="SDZ2-Izredna-21-1998-04-21.sp59">

               <speaker>PODPREDSEDNIK ANDREJ GERENČER:</speaker>

               <p>Hvala. Lahko preidemo na glasovanje? Se opravičujem, gospod Sovič.</p>
            </sp>
            <sp xml:id="SDZ2-Izredna-21-1998-04-21.sp60">

               <speaker>BORIS SOVIČ:</speaker>

               <p>Spoštovani! Obstoječi tekst se s predlogom, ki ga imamo, na nek način nadomešča. Tri
               poslanske skupine predlagajo formulacijo: "Državni zbor ugotavlja, da je
               nezaposlenost strukturni problem in da je dosežena stopnja vse bolj problem zaradi
               svoje trdoživosti." Če pogledamo, kateri del teksta bi radi nadomestili s tem,
               vidimo, da je osnovni tekst naslednji: "Državni zbor ugotavlja, da dosežena stopnja
               gospodarske rasti ne ustvarja novih delovnih mest in dokaj visoka stopnja
               nezaposlenosti postaja vse bolj konstanta v slovenskem gospodarstvu." Če primerjamo
               oba teksta, se meni zdi originalni tekst res boljši. Mislim, da ta ni najboljše
               formuliran. Zlasti je problem ta, da se mi zdi, da ta novi predlog ni dovolj
               proaktiven, ni dovolj naravnan v tem smislu, da bi jasno pokazal, kje vidimo enega od
               vzvodov za to, da bi problem brezposelnosti zmanjšali. Jaz mislim, da je v
               gospodarski rasti zanesljivo treba iskati eno od zdravil za to, da bi se problem
               brezposelnosti zmanjševal. Res pa je, da to ni edino zdravilo. Tudi prestrukturiranje
               je pri tem pomembno, in če želite, da zelo odkrito povem, mislim da nobena od teh
               dveh formulacij ni najbolj, bi rekel, precizna. Vendar, če se moram odločati med
               obema, se mi zdi, da je obstoječi tekst boljši, in zato predlagam, da se ta predlog
               ne sprejme. Hvala.</p>
            </sp>
            <sp xml:id="SDZ2-Izredna-21-1998-04-21.sp61">

               <speaker>PODPREDSEDNIK ANDREJ GERENČER:</speaker>

               <p>Hvala. Prehajamo na odločanje. Ugotovimo sklepčnost! Bomo ponovili. Ugotovimo
               sklepčnost! (51 prisotnih.)</p>
               <p>Kdo je za? (23 poslancev.) Je kdo proti? (22 poslancev.)</p>
               <p>Ugotavljam, da je sklep sprejet.</p>
               <p>Prehajamo k 3. točki. Združena lista socialnih demokratov, pod točko 1. Ugotovimo
               sklepčnost! Prosim za mir v dvorani. Ugotovimo sklepčnost! Gospodje poslanci, lepo
               prosim, še malo zbranosti. Ugotovimo sklepčnost! (51 prisotnih.)</p>
               <p>Kdo je za amandma? (17 poslancev.) Je kdo proti? (18 poslancev.)</p>
               <p>Ugotavljam, da amandma ni sprejet.</p>
               <p>Pod točko 2. Ugotavljamo prisotnost! (53 prisotnih.)</p>
               <p>Kdo je za? (20 poslancev.) Je kdo proti? (21 poslancev.)</p>
               <p>Ugotavljam, da ni sprejet.</p>
               <p>Gospod Čebulj? Nič, v redu.</p>
               <p>Gremo k amandmaju poslanca Petra Petroviča. Opozarjam, njegov amandma se nanaša na
               3. točko, na drugo alineo 3. točke. Da se beseda "izvede" nadomesti z "izvaja
               aktivnost za". Ugotavljamo prisotnost! (59 prisotnih.)</p>
               <p>Kdo je za? (39 poslancev.) Je kdo proti? (3 poslanci.)</p>
               <p>Ugotavljam, da je amandma sprejet.</p>
               <p>Prehajamo na amandma poslanske skupine združene liste, 3. točka. Ugotavljamo
               prisotnost! (55 prisotnih.)</p>
               <p>Kdo je za? (14 poslancev.) Je kdo proti? (26 poslancev.)</p>
               <p>Ugotavljam, da 3. točka ni sprejeta.</p>
               <p>Prehajamo na 4. točko, poslanska skupina združene liste. Ugotavljamo prisotnost! (55
               prisotnih.)</p>
               <p>Kdo je za? (18 poslancev.) Je kdo proti? (25 poslancev.)</p>
               <p>Ugotavljam, da ni sprejeto.</p>
               <p>Prehajamo na 5. točko, združena lista. Ugotavljamo prisotnost! (55 prisotnih.)</p>
               <p>Kdo je za? (26 poslancev.) Je kdo proti? (20 poslancev.)</p>
               <p>Ugotavljam, da je 5. točka sprejeta.</p>
               <p>Prehajamo na 6. točko, združena lista. Ugotavljamo prisotnost! (58 prisotnih.)</p>
               <p>Kdo je za? (37 poslancev.) Je kdo proti? (6 poslancev.)</p>
               <p>Ugotavljam, da je 6. točka sprejeta.</p>
               <p>Prehajamo na 7. točko, Združena lista socialnih demokratov. Ugotavljamo prisotnost!
               (58 prisotnih.)</p>
               <p>Kdo je za? (35 poslancev.) Je kdo proti? (7 poslancev.)</p>
               <p>Ugotavljam, da je 7. točka sprejeta.</p>
               <p>Prehajamo na 8. točko, prav tako poslanska skupina združene liste. Ugotavljamo
               prisotnost! (55 prisotnih.)</p>
               <p>Kdo je za? (27 poslancev.) Je kdo proti? (12 poslancev.)</p>
               <p>Ugotavljam, da je 8. točka sprejeta.</p>
               <p>Prehajamo na 9. točko, prav tako združena lista. Ugotavljamo prisotnost! (60
               prisotnih.)</p>
               <p>Kdo je za? (34 poslancev.) Je kdo proti? (7 poslancev.)</p>
               <p>Ugotavljam, da je točka 9 sprejeta.</p>
               <p>Točka 10, združena lista. Ugotovimo prisotnost! (58 prisotnih.)</p>
               <p>Kdo je za? (34 poslancev.) Je kdo proti? (10 poslancev.)</p>
               <p>Ugotavljam, da je tudi točka 10 sprejeta.</p>
               <p>K točki 6 imamo amandma gospoda Ferija Horvata, ki ni vpregledu, dobili ste ga na
               mizo. Ugotovimo prisotnost! (53 prisotnih.)</p>
               <p>Kdo je za? (33 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>Imamo predlog za novo 7. točko, ki je v pregledu, predlaga ga Združena lista
               socialnih demokratov. Ugotovimo prisotnost! (55 prisotnih.)</p>
               <p>Kdo je za? (36 poslancev.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>Tu so amandmaji za nove točke, najprej Branka Kelemine. Obrazložitev glasu, Branko
               Kelemina, prosim.</p>
            </sp>
            <sp xml:id="SDZ2-Izredna-21-1998-04-21.sp62">

               <speaker>BRANKO KELEMINA:</speaker>

               <p>Hvala lepa. Mislim, da bomo zdajle imeli priložnost tukaj pri teh mojih dodatnih
               predlogih k sklepom določene stvari sprejeti, seveda če bo, glede na to, da ni prej v
               razpravi koalicija toliko sodelovala - upam, da boste zdaj sprejeli te predloge. In
               sicer, če obrazložim prvi predlog, mojo prvo točko, v kateri sem predlagal, da bi v
               naslednjem obdobju proračun oblikovali tako, da ne bi bilo proračunskega
               primanjkljaja. Kot veste, smo nedolgo tega uzakonili tako rekoč 110-milijardno
               zadolževanje, in mislim, da je tisto popolnoma dovolj, da ne bi imelo smisla, pa tudi
               ne bi bilo spodbudno za gospodarstvo, če bi se še naprej zadolževali prek
               proračunskega primanjkljaja, in da bo to vsaj neka obveza za to, da bomo vsaj
               nekoliko zadostili tistemu, kar smo danes govorili in kar je bilo tudi o proračunu
               govorjenega. Ker se to nanaša na gospodarstvo, bi bilo prav, da zavzamemo neko tako
               usmeritev. Zato bi vas prosil, da glasujete za ta predlog in tudi za vse ostale. Tudi
               sam bom, seveda, glasoval za predlog, ker mislim, da je izredno pomembno, da v
               bodočnosti ne bi več proračuna obremenjevali oziroma gospodarstva obremenjevali s
               proračunskim primanjkljajem. Hvala lepa.</p>
            </sp>
            <sp xml:id="SDZ2-Izredna-21-1998-04-21.sp63">

               <speaker>PODPREDSEDNIK ANDREJ GERENČER:</speaker>

               <p>Hvala. Prehajamo na odločanje. Ugotovimo prisotnost! (57 prisotnih.)</p>
               <p>Kdo je za? (25 poslancev.) Je kdo proti? (24 poslancev.)</p>
               <p>Ugotavljam, da je amandma sprejet.</p>
               <p>2. točka. Ugotovimo prisotnost! Prosim, gospod Richard Beuermann. Prosim za mir v
               dvorani!</p>
            </sp>
            <sp xml:id="SDZ2-Izredna-21-1998-04-21.sp64">

               <speaker>RICHARD BEUERMANN:</speaker>

               <p>Jaz se opravičujem, res, pozabil sem glasovati in prosim, če lahko ponovimo
               glasovanje.</p>
            </sp>
            <sp xml:id="SDZ2-Izredna-21-1998-04-21.sp65">

               <speaker>PODPREDSEDNIK ANDREJ GERENČER:</speaker>

               <p>Dobro. Torej ponovili bomo glasovanje. Ugotovimo prisotnost! (56 prisotnih.)</p>
               <p>Kdo je za to, da ponovimo glasovanje? (53 poslancev.) Je kdo proti? (1
               poslanec.)</p>
               <p>Ugotavljam, da je sklep sprejet.</p>
               <p>Ponovili bomo glasovanje o prvem amandmaju Branka Kelemine. Ugotovimo prisotnost!
               (57 prisotnih.)</p>
               <p>Kdo je za? (23 poslancev.) Je kdo proti?(32 poslancev.)</p>
               <p>Ugotavljam, da amandma ni sprejet.</p>
               <p>2. točka, Branko Kelemina. Obrazložitev glasu.</p>
            </sp>
            <sp xml:id="SDZ2-Izredna-21-1998-04-21.sp66">

               <speaker>BRANKO KELEMINA:</speaker>

               <p>Hvala lepa. Imate pač vso pravico, da se odločate tako, kot hočete. Jaz bom seveda
               tudi v drugem primeru glasoval za ta predlog oziroma za drugi dopolnjeni predlog,
               kajti menim, da nekje enkrat moramo postaviti neko mejo. Vsi govorimo o tem oziroma
               veliko smo govorili, da je potrebno nekje zmanjšati tudi zaposlovanje v državni
               upravi, in to bi bila ena od takih usmeritev in ena bolj, ne preveč stroga, obveznost
               vlade, da bi resnično poskušala do leta 2003 zmanjšati zaposlenost v državni upravi.
               Seveda prav bi pa bilo, da bi jo tudi naredila bolj učinkovito in to bi bilo nekako
               tudi zasledovanje evropskih usmeritev glede učinkovitosti državne uprave.</p>
               <p>Kar se pa tiče prejšnjih glasovanj pa, meni je pač žal, da niste sprejeli tega
               predloga, ampak v bistvu ste samo pokazali svoj odnos do tega vprašanja. Hvala
               lepa.</p>
            </sp>
            <sp xml:id="SDZ2-Izredna-21-1998-04-21.sp67">

               <speaker>PODPREDSEDNIK ANDREJ GERENČER:</speaker>

               <p>Ugotovimo prisotnost! (59 prisotnih.)</p>
               <p>Kdo je za amandma pod številko 2? (19 poslancev.) Je kdo proti? (28 poslancev.)</p>
               <p>Ugotavljam, da amandma ni sprejet.</p>
               <p>Amandma številka 3, prav tako Branko Kelemina. Ugotovimo prisotnost! (55
               prisotnih.)</p>
               <p>Kdo je za? (16 poslancev.) Je kdo proti? (27 poslancev.)</p>
               <p>Ugotavljam, da amandma ni sprejet.</p>
               <p>Amandma pod številko 4, Branko Kelemina. Ugotovimo prisotnost! (54 prisotnih.)</p>
               <p>Kdo je za? Prosim, gospod Jelinčič bo obrazložil svoj glas.</p>
            </sp>
            <sp xml:id="SDZ2-Izredna-21-1998-04-21.sp68">

               <speaker>ZMAGO JELINČIČ:</speaker>

               <p>Hvala lepa. Mislim, da je ta predlog gospoda Kelemine smiseln. Konec koncev bistvo
               diplomatskih predstavništev povsod po svetu je to, da skrbijo v veliki meri za
               gospodarske kontakte in za izvajanje, kot pravi on gospodarskih poslov. Mislim, da je
               smiselno ta amandma podpreti.</p>
            </sp>
            <sp xml:id="SDZ2-Izredna-21-1998-04-21.sp69">

               <speaker>PODPREDSEDNIK ANDREJ GERENČER:</speaker>

               <p>Hvala. Prehajamo na odločanje. Ugotovimo prisotnost! (56 prisotnih.)</p>
               <p>Kdo je za? (29 poslancev.) Je kdo proti? (22 poslancev.)</p>
               <p>Ugotavljam, da je amandma sprejet.</p>
               <p>Smo pri petem amandmaju, prav tako Branka Kelemine. Ugotavljamo prisotnost! (50
               prisotnih.)</p>
               <p>Kdo je za? (17 poslancev.) Je kdo proti? (30 poslancev.)</p>
               <p>Ugotavljam, da amandma ni sprejet.</p>
               <p>Potem imamo še amandma Ferija Horvata, ki ni v pregledu. Dobili ste ga na mizo.
               Ugotavljamo prisotnost! (48 prisotnih.) Torej naj ponovim: "Doda se nova točka, ki se
               glasi: "Vlada Republike Slovenije naj pospeši aktivnosti za učinkovito in racionalno
               organiziranost države, upoštevajoč predloge stroke in evropske usmeritve, in pri tem
               zagotovi večjo obočasno usklajenost procesa ustanavljanja novih občin, reorganizacijo
               uprave in organiziranja pokrajin."</p>
               <p>Kdo je za? (45 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>Na glasovanje dajem sklepe in stališča odbora, in sicer predlog stališč v celoti.
               Ugotovimo prisotnost! (56 prisotnih.)</p>
               <p>Kdo je za predlog stališč in sklepov v celoti? (55 poslancev.) Je kdo proti? (1
               poslanec.)</p>
               <p>Ugotavljam, da je predlog sklepov in stališč sprejet.</p>
               <p>S tem zaključujem to točko dnevnega reda. Jutri bomo začeli točno ob 10. uri,
               opozarjam točno, s 55. točko dnevnega reda 8. redne seje in potem po dnevnem redu
               naprej. Hvala lepa. <title>(SEJA JE BILA PREKINJENA 21. APRILA 1998 OB 17.57 URI.)
               </title>
               </p>
            </sp>
         </div>
      </body>
   </text>
</TEI>
