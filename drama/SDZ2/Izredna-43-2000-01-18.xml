<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Izredna-43-2000-01-18">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|27E69720EB0B82B2C125686C00322102</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=27E69720EB0B82B2C125686C00322102</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Izredna-43-2000-01-18.DZ" n="43">
               <name>Izredna</name>
               <date when="2000-01-18"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Izredna-43-2000-01-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">43. izredna seja</stage>
            <stage type="date">(18. januar 2000)</stage>
            <stage type="chairman"> Sejo je vodil Janez Podobnik, predsednik državnega zbora.</stage>
            <stage type="time"> Seja se je pričela ob 14.09 uri. </stage>


            <sp xml:id="SDZ2-Izredna-43-2000-01-18.sp1">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice poslanke, kolegi poslanci, gospe in gospodje! Pričenjam 43.
               izredno sejo državnega zbora Republike Slovenije, ki sem jo sklical na podlagi prvega
               in drugega odstavka 51. in 54. člena poslovnika državnega zbora.</p>
               <p>Obveščen sem, da so za prvi dan, torej za 18. januar, zadržane naslednje poslanke in
               poslanci: Miran Potrč, Borut Pahor, Peter Hrastelj, Roman Jakič za pričetek seje
               <stage>(ampak sem ga že videl)</stage>, Branko Janc, Jožef Košir in Darja Lavtižar-Bebler, ki je
               pravkar vstopila v dvorano.</p>
               <p>Prosim, da ugotovimo prisotnost v dvorani. Prisotnih je 72 poslank in poslancev; zbor
               je sklepčen in lahko odloča.</p>
               <p>Na sejo sem povabil predsednika vlade in ostale člane vlade Republike Slovenije,
               predstavnika urada predsednika Republike Slovenije, predstavnika državnega sveta
               Republike Slovenije, ustavnega sodišča Republike Slovenije, računskega sodišča
               Republike Slovenije in predstavnika varuha človekovih pravic, guvernerja banke
               Slovenije, dr. Franceta Arharja in generalnega direktorja zavoda za pokojninsko in
               invalidsko zavarovanje, gospoda Janeza Prijatelja, ter generalnega direktorja zavoda
               za zdravstveno zavarovanje Slovenije, gospoda Franca Koširja.</p>
               <p>Prehajamo na določitev dnevnega reda te izredne seje. Prejeli ste ga s sklicem 14.
               januarja 2000. O predlogu dnevnega reda bomo odločali v skladu z drugim odstavkom 64.
               člena poslovnika.</p>
               <p>Sprašujem, ali obstaja kakšen predlog za umik katere od predlaganih točk dnevnega
               reda! <stage>(Ni predlogov za umik.)</stage></p>
               <p>Prehajamo na razširitve Ali želi kdo predlagati razširitev dnevnega reda? <stage>(Ne
               želi.)</stage></p>
               <p>Prehajamo na odločanje o predlogu za sprejem predloga zakona po hitrem postopku.</p>
               <p>Vlada Republike Slovenije je v obravnavo zboru predložila predlog zakona o
               izvrševanju proračuna Republike Slovenije za leto 2000 in zboru predlaga, da ga
               sprejme po hitrem postopku. Matično delovno telo podpira predlog za sprejem
               navedenega predloga zakona po hitrem postopku. Ali želi besedo predstavnik vlade? <stage>(Ne
               želi.)</stage> Ali želi besedo poročevalec matičnega delovnega telesa? <stage>(Ne želi.)</stage> Želi besedo
               predstavnik sekretariata? <stage>(Ne želi.)</stage> Želijo besedo predstavniki poslanskih skupin?
               <stage>(Ne želijo.)</stage></p>
               <p>Na glasovanje dajem predlog za sprejem navedenega predloga zakona, to je zakon o
               izvrševanju proračuna Republike Slovenije za leto 2000, po hitrem postopku. Ugotovimo
               prisotnost! <stage>(61 prisotnih.)</stage></p>
               <p>Kdo je za navedeni predlog? <stage>(49 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je predlog sprejet.</p>
               <p>Prehajamo na glasovanje o dnevnem redu v celoti.</p>
               <p>Na glasovanje dajem predlagani dnevni red, kot ste ga prejeli. Ugotovimo prisotnost!
               <stage>(65 prisotnih.)</stage></p>
               <p>Kdo je za predlagani dnevni red v celoti? <stage>(58 poslancev.)</stage> Je kdo proti? <stage>(2
               poslanca.)</stage></p>
               <p>Ugotavljam, da smo sprejeli dnevni red 43. izredne seje državnega zbora.</p>
               <p>Preden preidemo na 1. točko, bi vas rad obvestil - o tem smo se tudi pogovarjali na
               zadnji seji kolegija - da bi se pri delu te izredne seje organizirali tako, da bi jo
               dokončali najkasneje do četrtka, da bi lahko državni zbor v petek, 21. januarja ob
               10.00 uri pričel 18. redno sejo. V ta namen tudi predlagam, da bi državni zbor jutri
               zasedal do 19.00 ure. V četrtek pa bi državni zbor sejo podaljšal tako, da bi jo tudi
               poskušal dokončati.</p>
               <p>Prehajamo na <title>1. TOČKO DNEVNEGA REDA - OBRAVNAVA UGOTOVITVE PRENEHANJA MANDATA
                  POSLANCU DRŽAVNEGA ZBORA.</title>
               </p>
               <p>Poslanec Jože Lenič je dne 27.12.1999 obvestil državni zbor, da je bil dne 22.12.1999
               imenovan na funkcijo predsednika uprave kapitalskega sklada pokojninskega in
               invalidskega zavarovanja, kar je po določbah zakona o poslancih nezdružljivo z
               opravljanjem funkcije poslanca in zato te funkcije ne sme opravljati. O obvestilu je
               razpravljala tudi mandatno-imunitetna komisija državnega zbora in je zboru tudi pisno
               poročala. Ali želi poročevalec komisije besedo? <stage>(Ne želi.)</stage> Ali želi besedo
               predstavnik sekretariata? <stage>(Ne želi.)</stage> Besedo dajem predstavnikom poslanskih skupin!
               Besedo dajem poslankam in poslancem! Pisno se je k tej točki prijavil poslanec Ivo
               Hvalica. Prosim.</p>
            </sp>
            <sp xml:id="SDZ2-Izredna-43-2000-01-18.sp2">

               <speaker>IVO HVALICA:</speaker>

               <p>Hvala lepa za besedo, z željo, da ne bom prekinjen oziroma izklopljen.</p>
               <p>Spoštovane kolegice in kolegi! V stilu novoletne voščilnice, ne božične, novoletne
               voščilnice državnega zbora za leto 2000 bi vam moral zaželeti srečno bivanje. Drugače
               bom rekel. Veliko uspešnega dela in uspešne volitve v letu 2000.</p>
               <p>Najprej bi uporabil ta moj nastop, za katerega sem se prijavil, za proceduralno
               zadevo. Ne vem, kako se lahko zgodi vodstvu državnega zbora, da nas naredi tako
               produktivne, ker v sklicu, ki je podpisan, piše, <q>"sklicujem 43. sejo državnega
               zbora"</q>. To ni res. To je 43. izredna seja, to je bistvena razlika. Do sem še nismo
               prišli, da bi imeli 43. redno sejo. Toliko o proceduri.</p>
               <p>Oglašam se k 1. točki dnevnega reda, tako kot sem se že drugikrat ob takih
               priložnostih, pri čemer bi prosil, da uslužbenke, uslužbence in tako dalje pošljete v
               skladu s poslovnikom iz poslanskih klopi, potem bom nadaljeval.</p>
            </sp>
            <sp xml:id="SDZ2-Izredna-43-2000-01-18.sp3">

               <speaker>PREDSEDNIK JANEZ PODOBNIK:</speaker>

               <p>Prosim, kolegice in kolegi, da zavzamete svoja mesta, strokovni svetovalci poslanskih
               skupin pa prav tako, da zavzamete mesta, ki so določena po naših pravilih.</p>
            </sp>
            <sp xml:id="SDZ2-Izredna-43-2000-01-18.sp4">

               <speaker>IVO HVALICA:</speaker>

               <p>Ne slišijo. Ne, ne bom, dokler bo nemir tukaj. Ker vi zelo spoštujete poslovnik, bi
               vas prosil, da ga tokrat dosledno.</p>
            </sp>
            <sp xml:id="SDZ2-Izredna-43-2000-01-18.sp5">

               <speaker>PREDSEDNIK JANEZ PODOBNIK:</speaker>

               <p>Ja, prosim, kolega Hvalica, imate besedo. Mislim, da lahko normalno nastopate.</p>
            </sp>
            <sp xml:id="SDZ2-Izredna-43-2000-01-18.sp6">

               <speaker>IVO HVALICA:</speaker>

               <p>Zdaj pa bom. Hvala lepa. Torej, jaz bom pogrešal poslanca Leniča, ker sem se vedno
               spotikal ob njegovo telefoniranje med sejo državnega zbora. Seveda, jaz nisem vedel,
               da si on takrat ureja službo. Jaz sem mislil, da s Kopačem mogoče počneta kaj
               drugega, na borzi, on si je pa urejal službo na kapitalskem skladu. Jaz mu k temu, k
               dosegu te funkcije ne čestitam, ker po evropskih merilih je funkcija poslanca daleč
               nad funkcijo, daleč, višje, kot jo je šel opravljat poslanec Lenič. To je še ena
               diskreditacija tega parlamenta in zanimivo je, po vrsti hodijo LDS-ovski poslanci in
               po vrsti na institucije, javna podjetja, ki so sigurno boljše plačana od tega mesta,
               torej poslanca v državnem zboru, kar je tudi žalostno po svoje. Ob tem, ko poslanec
               Lenič zapušča poslanske klopi, pa ne zapušča poslansko klop samo kot poslanec, brez
               funkcije, ampak zapušča to poslansko klop tudi kot vodja delegacije v parlamentarni
               skupščini Nata. In zdaj me zelo zanima, kaj bo predsednik odbora za mednarodne
               odnose, ki je pred dvema letoma poskrbel za to, da je na vsak način mojo kandidaturo
               za to mesto potem, ko je s tega mesta odšel kolega Janša, kaj bo predsednik odboraza
               mednarodne odnose naredil sedaj, koga bo sedaj določil za vodjo delegacije v
               parlamentarni skupščini Nata. Gre še za neko drugo vprašanje. Gospod Lenikč je kot
               vodja delegacije v parlamentarni skupščini Nata obljubil, da bo Slovenija v maju
               letos, leta2000, priredila tako imenovani Rose-Roth seminar, ki je ena od špic
               dejavnosti parlamentarne skupščine Nata. Kdo bo to sedaj izpeljal? Predsednik Lenič
               je pač ravnal v tej delegaciji kot <q>"one man band"</q>, in moram reči, da me zadnjič ni
               niti počakal, ko je zasedala parlamentarna skupščina Nata v Amsterdamu, in sem prišel
               na plenarno zasedanje, njega pa ni bilo več, on je odšel brez besed, nič mi ni rekel,
               ali je s kom govoril, ali je kaj naredil, ali je preklical to ali ni preklical.
               Skratka, ko sem ga potempobaral tu v klopi, <q>"ja, ja, bi se morali pogovoriti..."</q>.
               Seveda, on je že bil na kapitalskem skladu. Sedaj me prav zanima, kako bo naš
               parlament razrešil to stvar. Verjamem, da velecenjeni gospod Kacin lahko - upam, da
               ne bom prekinjen - tudi novi naslednici, poslanki, poveri to nalogo; vprašanje pa je,
               če nekdo, ki pride na novo, lahko to funkcijo zadovoljivo opravi. Ne, ne, naj
               nekateri vzdihujejo, kakorkoli hočejo, pokazalo se je, kako je predsednik odbora za
               mednarodne odnose s svojim manevriranjem -ker to je bilo dva meseca manevriranja
               takrat - v bistvu ne samo udaril v prazno, udaril nazaj, pač s svojim načinom
               reševanja tega problema. Sedaj odhaja ven, njega to ne briga, mogoče tudi prenekatere
               poslance ne briga, kako bo z našim ugledom vizavi parlamentarne skupščine Nata -
               mogoče, verjamem, da nekatere ne briga, nekateri so celo proti, ampak pustimo to.
               Sicer pa velja za ta parlament nek konsenz, torej sporazum, bom rekel, parlamentarnih
               strank, tako za vključevanje v Evropsko unijo kot za vključevanje v Nato. Znašli smo
               se pred neljubo situacijo, ki je posledica odhoda poslanca Leniča na bolje plačano
               mesto. To je žalostna zadeva. Naj gre, bog mu daj zdravje, naj naredi tam čim manj
               škode, ampak škodo je naredil temu parlamentu in to nedvoumno, s tistim, kar sem do
               sedaj povedal. Hvala lepa.</p>
            </sp>
            <sp xml:id="SDZ2-Izredna-43-2000-01-18.sp7">

               <speaker>PREDSEDNIK JANEZ PODOBNIK:</speaker>

               <p>Hvala, kolega Hvalica. Glede vaše opombe, da je bil sklic zapisan brez besedice
               <q>"izredno"</q>, se opravičujem za to pomoto. Sam pa sem pri vodenju seje striktno
               uporabljal izredno sejo, tako da je razumljivo, da smo danes na izredni seji.</p>
               <p>Ali želi še kdo od poslank in poslancev besedo? <stage>(Ne želi.)</stage> Razpravo zaključujem.</p>
               <p>Na podlagi 9. člena zakona o poslancih državni zbor seznanjam z naslednjim
               ugotovitvenim sklepom:</p>
               <p><q>"Državni zbor Republike Slovenije ugotavlja, da je bil poslanec, gospod Jože Lenič,
               imenovan za predsednika uprave kapitalskega sklada pokojninskega in invalidskega
               zavarovanja, d.d., in je nastopil funkcijo predsednika uprave s 1.1.2000, kar je po
               12. členu zakona o poslancih nezdružljivo z opravljanjem funkcije poslanca. Zato mu v
               skladu s tretjo alineo prvega odstavka in drugim odstavkom 9. člena zakona o
               poslancih preneha mandat z današnjim dnem."</q></p>
               <p>Preden bi zaključil točko dnevnega reda, bi se rad v svojem lastnem imenu, in
               prepričan sem, da tudi v imenu poslank in poslancev, dosedanjemu kolegu Jožetu Leniču
               zahvalil za njegovo delo v funkciji poslanca državnega zbora. Zaželel bi mu, da bo na
               odgovornem delu, ki ga je pričel opravljati, prav tako uspešen. <gap n="..."/> <stage>(Aplavz v
               dvorani.)</stage> <gap n="..."/></p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - OBRAVNAVA PREDLOGA PRORAČUNA REPUBLIKE
                  SLOVENIJE ZA LETO 2000 IN DOPOLNJENEGA PREDLOGA PRORAČUNA.</title>
               </p>
               <p>Zboru ju je predložila vlada Republike Slovenije in sta bila objavljena v
               Poročevalcu, številka 74 do 74/13 ter v Poročevalciu, številka 1/I in 1/II.</p>
               <p>Državni zbor je na 17. seji opravil splošno razpravo o predlogu državnega proračuna
               in sprejel sklep, da se razprava o državnem proračunu nadaljuje. Vlada Republike
               Slovenije je dne 29. decembra 1999 zboru predložila dopolnjen predlog proračuna za
               leto 2000. Ali želi predstavnik vlade besedo? <stage>(Ne želi.)</stage> Želi. Besedo ima državni
               sekretar mag. Cvikl.</p>
            </sp>
            <sp xml:id="SDZ2-Izredna-43-2000-01-18.sp8">

               <speaker>MAG. MILAN MARTIN CVIKL:</speaker>

               <p>Hvala lepa za besedo. Poslanke in poslanci! Dovolite mi, da na kratko predstavim
               mnenje vlade Republike Slovenije in amandmaje k predlogu proračuna in dopolnjen
               predlog proračuna za leto 2000.</p>
               <p>Pri tem je potrebno povedati, da je vlada pri oblikovanju mnenja vlade k amandmajem
               državnega zbora Republike Slovenije - kot je znano, je bilo oblikovanih 247
               amandmajev, od tega trije na splošni del in ostali na posebni del proračuna -
               izhajala iz določb zakona o javnih financah in na tej podlagi oblikovanih amandmajev
               državnega zbora oziroma poslancev državnega zbora.</p>
               <p>Amandmaji za proračun leta 2000 so morali biti oblikovani tako, da so zmanjševali
               proračunske postavke, konte pri enem uporabniku, v kolikor smo seveda želeli povečati
               pravice uporabe pri drugem proračunskem uporabniku. Ker je skozi odločanje v odborih
               državnega zbora prišlo do tega, da je od 247 amandmajev bilo samo 36 amandmajev
               podprtih, bodisi s strani matičnega delovnega telesa za ustrezno ministrstvo, v
               kolikor je amandma zmanjševal sredstva pri istem ministrstvu ali v kolikor je prišlo
               do strinjanja obeh odborov, tako tistega, ki je predlagal, da se povečajo sredstva
               pri določenem ministrstvu, kot tistega, ki se je strinjal s tem, da se sredstva pri
               drugem ministrstvu zmanjšajo, je na podlagi odločitve vlade bilo vseh teh 36
               amandmajev poslancev sicer zavrnjenih, vendar jih vlada podpira v svojih amandmajih.
               In je vseh 36 amandmajev poslancev državnega zbora, ki so doživeli podporo v odborih
               in ne nasprotovanje s strani seveda kontra odbora, doživelo tudi podporo pri
               oblikovanju mnenja vlade.</p>
               <p>V zvezi s tem se je potem oblikoval predlog državnega proračuna oziroma dopolnjen
               predlog državnega proračuna z oblikovanjem amandmajev vlade. Tukaj seveda moramo
               povedati, da je vlada najprej s svojimi amandmaji povzela teh 36 amandmajev. To so
               nekateri amandmaji, ki pri uradu za narodnosti povečujejo oziroma zagotavljajo
               dodatna sredstva za varovanje narodnih skupnosti, amandma pri uradu vlade za
               informiranje, amandma, ki znotraj ministrstva za gospodarske dejavnosti prerazporeja
               in vključuje program rudnika Laško, Huda jama, v program revitalizacije Zasavske
               regije, amandma pri ministrstvu za kmetijstvo, amandma poslancev pri ministrstvu za
               promet in zveze, ki povečuje program direkcije za ceste z zmanjšanjem avtocestnega
               programa, in amandma poslancev za zagotavljanje sredstev pri ministrstvu za zdravstvo
               za zagotavljanje investicij v investicijo in opremo kliničnega centra, pediatrično
               kliniko in investicijo v adaptacijo objekta Stara gora, paviljon 4. Prav tako je
               prišlo do nekaterih sprememb znotraj ministrstva za šolstvo in šport in amandma, ki
               je na podlagi sklepov odbora za notranjo politiko, zagotavlja dodatna sredstva za
               najemnine okrožnih sodišč in ki zagotavlja dodatna sredstva za materialne stroške
               sodišč ter amandma, ki zagotavlja dodatna sredstva za okrožna državna tožilstva
               zaradi vzpostavitve postopkov dela poravnav.</p>
               <p>Poleg tega je vlada, ko je najprej seveda povzela te v državnem zboru potrjene
               amandmaje - moram povedati, da v preteklih letih je vlada vse amandmaje zavračala,
               ker so ti zaradi oblikovanja amandmajev posegali v tekočo oziroma proračunsko rezervo
               in jih je bilo nemogoče podpreti - poleg tega je pa vlada oblikovala nekaj
               amandmajev, pri katerih je upoštevala tiste zakonske spremembe, ki so se dogodile od
               predložitve državnega proračuna do oblikovanja dopolnjenega predloga proračuna. Tako
               vlada predlaga amandma, s katerim se zagotavljajo prva sredstva za vzpostavitev
               drugega stebra pokojninskega sistema za zaposlene v državni upravi in tudi prva
               sredstva, ki na nek način vzpostavljajo sistem in tudi dejejo denar za vzpostavitev
               tega stebra.</p>
               <p>Dalje se v skladu s spremembami pristojnosti veterinarske uprave Republike Slovenije
               spreminja oziroma prerazporeja denar iz financiranja javnih služb na veterinarsko
               upravo in podobno se pri ministrstvu za malo gospodarstvo in turizem zagotavlja
               dokapitaliziranje sklada malega gospodarstva za zmanjšanje odhodkov pri ministrstvu
               za kmetijstvo. Vlada je v skladu z oblikovanim zakonom o izvrševanju proračuna za
               leto 2000 predlagala tudi 28. členu skladen amandma, ki pri ministrstvu za kulturo
               zagotavlja dodaten ali pa zagotavlja dodatna sredstva za prenos finančnih obveznosti
               javnih zavodov kulture na občine, glede seveda na namero zakona o spremembah in
               dopolnitvah zakona o financiranju občin.</p>
               <p>Vlada je poleg tega predlagala tudi nekatere amandmaje, ki so bili predlagani zaradi
               spremembe pristojnosti in so tudi povezani z zakonodajo v tej zvezi. Gre za zakon o
               standardizaciji in nekatere druge zakone in gre za spremembe znotraj ministrstva.
               Vlada je poleg tega predlagala še 50 tehničnih amandmajev, kjer pa gre za to, da se
               zaradi sistema priprave proračuna in zaradi seveda tehnične prilagoditve tem
               finančnim načrtom, metodologiji priprave proračuna ustrezno določa državni proračun.
               S tem vlada seveda za približno 10 milijard ali 1% spreminja notranjo strukturo
               državnega proračuna, na globalni ravni pa se po predlogu vlade prihodki povečujejo
               samo za 420 milijonov, zaradi 300 milijonov prenosa nekaterih virov iz zavodov v
               državni proračun, zato gre pri veterini, in zaradi tega, ker se predvideva v letu
               2000, da bo prišlo do 120 milijonov vplačila nedavčnega prihodka, povezano z
               nadomestilom zmanjšanega pretoka v Murski Bistrici. V zvezi s tem se seveda državni
               proračun praktično ohranja v enakem globalnem obsegu 1.021 milijard in seveda tudi
               globalni odhodki državnega proračuna so predlagani skupaj v višini 1.060 milijard 108
               milijonov.</p>
               <p>Še to bi dodal, da na podlagi oblikovanega mnenja odbora za finance in monetarno
               politiko vlada v odboru podprte amandmaje oziroma oblikovane amandmaje podpira, da pa
               vlada ne podpira v odboru državnega zbora za finance in monetarno politiko podprtega
               amandmaja komisije državnega zbora Republike Slovenije za lokalno samoupravo. Vlada
               meni, da je s sprejemom s strani vlade podprtih amandmajev državni proračun po obsegu
               in notranji strukturi primerna podlaga za izvajanje nalog neposrednih in posrednih
               proračunskih uporabnikov v letu 2000. Hvala lepa.</p>
            </sp>
            <sp xml:id="SDZ2-Izredna-43-2000-01-18.sp9">

               <speaker>PREDSEDNIK JANEZ PODOBNIK:</speaker>

               <p>Hvala državnemu sekretarju, mag. Cviklu. Predlog proračuna je obravnaval odbor za
               finance in monetarno politiko kot matično delovno telo. Prosim poročevalca,
               predsednika odbora, mag. Kopača, da predstavi mnenje odbora.</p>
            </sp>
            <sp xml:id="SDZ2-Izredna-43-2000-01-18.sp10">

               <speaker>MAG. JANEZ KOPAČ:</speaker>

               <p>Hvala za besedo. Odbor se je opredelil do vseh vloženih amandmajev, pri čemer je imel
               podobno stališče kot vlada, ne pa v celoti identično. Odbor tako, ker je že vlada v
               svojih amandmajih, ki sta jih podprla najmanj dva odbora državnega zbora, povzema
               vsebino teh amandmajev.</p>
               <p>Glede na signal, ki je prišel iz državnega zbora, kaj poslanci bolj podpirajo kot kaj
               drugega, je bil tudi odbor tega istega mnenja in je na ta način podprl amandmaje
               vlade. Ni se pa strinjal z amandmaji drugih predlagateljev, pri čemer se mi zdi še
               enkrat korektno poudariti, da je najmanj 35 teh pomembnejših oziroma obsežnejših
               amandmajev poslancev oziroma poslanskih skupin povzetih v amandmajih vlade.</p>
               <p>Odbor je imel v zvezi z dopolnjenim predlogom proračuna zanimivo diskusijo, ki se
               tiče sistemskega zakona o javnih financah. Zakon o javnih financah smo sprejeli konec
               septembra lansko leto oziroma v začetku oktobra, in ta pravi, da predlogov za
               spremembe proračunskih izdatkov ni moč dajati tako, da bi ti predlogi povečevali
               obseg zadolževanja ali da bi črpali iz splošne proračunske rezervacije oziroma, v
               stari terminologiji, tekoče proračunske rezerve.</p>
               <p>V svojem dopolnjenem predlogu proračuna je vlada predlagala - dopolnjeni predlog
               proračuna pa je po tolmačenju komisije za poslovnik sklop amandmajev, zato za njih
               velja identična poslovniška določba oziroma zakonska določba kot za amandmaje
               poslancev. Vlada pa je v skupini 87 amandmajev, ki predstavljajo dopolnjeni predlog
               proračuna, 12 amandmajev vložila tako, da so črpali iz splošne proračunske
               rezervacije. Pri tem je imela tudi svojoutemeljitev, ker so se v vladi zavedali te
               spornosti glede na določbe zakona o javnih financah, in v resnici ni moč odrekati
               logike tej utemeljitvi; resnici na ljubo pa je zakonska dikcija in poslovniška
               dikcija taka, da po mnenju odbora tega ne omogoča.</p>
               <p>Zato odbor teh amandmajev vlade - gre za amandmaje s številkami 1, 3, 4, 6, 61, 62,
               63, 64, 84, 85 in 86 - ni podprl oziroma, korektneje, se do njih ni opredeljeval, pač
               pa jih je vse po vrsti, brez izjeme, povzel v dveh svojih amandmajih, od katerih en
               predstavlja amandma na enega od amandmajev vlade, drugi pa je amandma, ki povzema 11
               teh, po mnenju odbora spornih amandmajev.</p>
               <p>Vlada je poleg tega predlagala še en amandma, ki se nanaša na obrazložitev in ki je
               bil po mnenju odbora prav tako brezpredmeten, zato ker se obrazložitve ne sprejema v
               državnem zboru.</p>
               <p>No, odbor pa je bil pri svojem delu - to moram, na žalost, reči - tudi nekoliko
               nekonsistenten, saj je s tem, ko je podprl dopolnjeni predlog proračuna, kot ga je
               predlagala vlada, razen teh izjem, o katerih sem sedaj govoril, in predlagal celo
               svoj amandma, že v naslednjem koraku ali pa pri naslednjem glasovanju bil žal
               nekonsistenten sam s seboj. Govorim o podpori amandmaju komisije za lokalno
               samoupravo, kajti ta se prekriva po svoji vsebini oziroma nasprotuje po svoji vsebini
               amandmaju, ki ga predstavlja dopolnjeni predlog proračuna. V kolikor bi ta amandma
               bil sprejet, bomo morali nedvoumno ugotoviti, da je predlog proračuna neusklajen po
               delih. Poleg tega se mi zdi, da je potrebno dodatno opozorilo, s kakršnim se
               srečujemo prvič. V preteklih letih takega primera ni bilo. Letos pa so sedaj glede na
               vložene amandmaje k zakonu o izvrševanju proračuna že trije taki primeri.</p>
               <p>Gre za to, da posamezni poslanci oziroma poslanske skupine ali delovna telesa
               predlagajo v proračunu nekaj, kar nima svojega zakonskega pokritja kje drugje. Če bo
               sprejeto eno in drugo ne, in v dveh od treh omenjenih primerov tega drugega niti ni v
               proceduri, potem sam ne vem, kako bomo ravnali. Verjetno pa bo enostavno
               nedvoumnomorala biti ugotovitev taka, da je predlog proračuna oziroma da je sprejeti
               proračun neusklajen. To pomeni - odvisno je od tolmačenja komisije za poslovnik,
               predsedujočega in tako naprej - ampak pomeni hude proceduralne zaplete in morebiti
               ponovno vložitev predloga proračuna.</p>
               <p>Odbor se podrobneje z vsebino proračuna v tej fazi, torej v fazi, ko se je
               opredeljeval do predloga proračuna, ni ukvarjal. S splošnimi izhodišči za pripravo
               proračuna se je ukvarjal v tako imenovani prvi obravnavi. Proračun ima tri. Ena je
               splošna obravnava, druga je amandmajska in tretja je v obliki dopolnjenega predloga
               proračuna. Pri splošni obravnavi smo bili z izhodišči za proračun, kot smo to tudi
               predlagali državnemu zboru, načeloma zadovoljni.</p>
               <p>Menim, da kaže opozoriti na to, da se tudi v tem predlogu proračuna, tudi na podlagi
               amandmajev, ki predstavljajo dopolnjen predlog proračuna, kažejo neki trendi v
               proračunu, ki jih bo treba nekoč v prihodnosti preusmeriti. Sicer to ne bo dobro za
               vse nas. Govorimo o konstantnem povečevanju transferjev posameznikom in podjetjem, ki
               se izkazujejo v državnem proračunu in naraščajo po stopnji 14% letno od leta 1996
               naprej. Kar je bistveno več od stopnje rasti inflacije in to zajema vseskozi večji
               del v strukturi proračuna.</p>
               <p>S sprejetjem pokojninske reforme smo nek trend uspeli zaokreniti s sprejetjem zakona
               o državnih pomočeh. Upam, da bomo poskušali zaokreniti ali pa da je dana podlaga za
               zaokrenitev nekega drugega trenda, vsekakor pa se seštevek vseh preteklih nesprejetih
               odločitev kažev strukturi, kakršna je in ki, na žalost, zahteva tudi proračunski
               primanjkljaj v višini 1% bruto domačega proizvoda. V kolikor trendi ne bodo
               zaobrnjeni v prihodnje, volilno leto pa žal grozi s tem, ne da ne bodo zaobrnjeni,
               ampak da bodo še pospešeni, potem bo proračunski primanjkljaj v prihodnjih letih še
               večji.</p>
               <p>Toliko okrog posameznih amandmajev. Nekoliko mi je kot predsednikun odbora
               neprijetno, da moram povedati, da so odločitve odbora na enem mestu nekonsistentne,
               kar sem že razložil, sicer pa odbor predlaga, da sprejmete dopolnjeni predlog
               proračuna oziroma proračun v celoti. Hvala lepa.</p>
            </sp>
            <sp xml:id="SDZ2-Izredna-43-2000-01-18.sp11">

               <speaker>PREDSEDNIK JANEZ PODOBNIK:</speaker>

               <p>Hvala gospodu Kopaču. Ali želi besedo predstavnik sekretariata? <stage>(Ne želi.)</stage></p>
               <p>Prehajamo na obravnavo in odločanje o posameznih delih predloga proračuna, pri čemer
               je kot posamezen del proračuna šteti: prvič, splošni del proračuna, in drugič,
               posebni del proračuna.</p>
               <p>K tej točki sem povabil tudi predstavnike vseh tistih uradov in državnih institucij,
               ki sem jih pri sprejemanju dnevnega reda že omenil in jih tudi pozdravil. Če bodo
               želeli, bodo dobili besedo tudi v razpravi.</p>
               <p>Prehajamo torej na splošni del proračuna, na obravnavo prvega, splošnega dela, torej
               na obravnavo 11 vloženih amandmajev, ki so pripravljeni tudi v pregledu amandmajev z
               dne 14. januarja, od točke 1 do točke 13 - pet vloženih amandmajev, ne 11, se
               opravičujem. Splošni del proračuna je objavljen v Poročevalcu, številka 74, 22.
               oktober 1999.</p>
               <p>Ali želi kdo besedo o splošnem delu proračuna oziroma o teh petih vloženih
               dopolnilih? Dr. Jože Zagožen, nato gospod Feri Horvat in gospa Zbačnikova.</p>
            </sp>
            <sp xml:id="SDZ2-Izredna-43-2000-01-18.sp12">

               <speaker>DR. JOŽE ZAGOŽEN:</speaker>

               <p>Hvala lepa, spoštovani gospod predsednik. Drage kolegice in kolegi! Dovolite mi, da
               na tem mestu vendarle povem, da nas proračun v splošnem okviru in v strukturi, tak
               kot je, ne zadovoljuje.</p>
               <p>Mačehovsko je naravnan do realnega sektorja, še zlasti do industrije, širokogruden pa
               je do raznih finančnih institucij in do paradržavnih ustanov. Vsak proračuna, tudi
               naš, trasira nek razvoj, s tem ko opredeljuje materialno podlago neke bodoče
               politike, vendar v tem proračunu, ki ga danes tu sprejemamo, je prek 80% fiksnih in
               garantiranih obveznosti, samo 6% je predvidenih za razvoj, vključno z Darsom in z
               železnico, in od leta 1995 je narasel za 38% in je realno rasel dvakrathitreje, kot
               pa je rasla poraba. Tudi primanjkljaj je prevelik, znaša 1,3%, moral pa bi biti
               ustaljen tam nekje na pol odstotka. Neto zadolžitve danes znašajo več kot 40 milijard
               tolarjev. Tudi osnove, iz katerih ta proračun izhaja, menimo, da niso realne da je
               rast bruto domačega proizvoda 3,75% premajhna, to ne bo omogočalo razvoja, nasprotno
               pa je stopnja rasti inflacije 6,2%, ki je anticipirana v proračunu, prevelika. Takšen
               materialni okvir ne bo mogel izboljšati stanja v gospodarstvu, za katerega vemo, da
               se že več let stopnja nezaposlenosti giblje na 14%, da je inflacija najmanj tri do
               štirikrat večja kot v Evropski zvezi, zadnje čase se je povečala s 7% na 8%. Da je
               delež javne porabe v bruto domačem proizvodu še vedno mnogo prevelik, znaša 44,5%, da
               izvoz stagnira, uvoz se povečuje, da je prisoten primanjkljaj v tekoči plačilni
               bilanci, da devizni dolgovi presegajo devizne rezerve, da je zunanji dolg dva in
               polkrat večji, kot je bil v nekdanji SFRJ. Da takšna finančna politika, ki je okvir
               temu proračunu, izčrpava gospodarstvo, zmanjšuje njegovo izvozno usposobljenost in
               povzroča stalno upadanje dodane vrednosti na zaposlenega. To se potem odseva tudi v
               splošnem, zlasti socialnem stanju, odseva v neusklajenem regionalnem razvoju in v
               drastičnem upadanju tujih vlaganj. Skratka, ni rezerve za razvoj, na drugi strani pa
               se kot z lopato meče denar v nekatere industrijske gigante, za katere se je že
               vnaprej vedelo, da ne bodo dali pravih učinkov. Se pravi, ni vlaganja v razvoj, ampak
               v saniranje nekih socialnih ali političnih situacij v nekaterih okoljih. Skratka,
               kako pospešiti razvoj gospodarstva, kako povečati izvozno usposobljenost? Kako
               povečati blaginjo? To so ključna vprašanja. Nasprotno temu pa v tem proračunu ni
               ukrepov, ki bi zagotavljali rast zaposlenosti. Ta pojem ni prioriteta v tem proračunu
               in ga ne omogoča, pa bi morala biti. Nasprotno temu se ta proračun ukvarja z
               odprodajo zemljišč in objektov za kritje proračunskega primanjkljaja. Na drugi strani
               z vsakim zakonom skorajda, ki ga sprejmemo ustanovimo tudi kakšno paradržavno
               institucijo. Nihče ne ve, koliko to stane. Nihče ne dela natančnih izračunov
               finančnih posledic. Tako, da je obseg izvenproračunske porabe postal enormen.</p>
               <p>Na drugi strani pa opažamo, da ni niti volje niti predlogov prave strukturne reforme.
               In dokler teh ne bo, tudi ta proračun ne bo mogel ali zmogel zagotoviti ustreznih
               razvojnih korakov. Kot takšen, kot materialna podlaga bodoči politiki, je proračun
               brez manevrskega prostora. To je proračun golega preživetja, ne pa razvoja. Nad tem
               bi se moral državni zbor zamisliti in ustrezno tudi se odločiti pri amandmajih, za
               katere kot opozicija že vnaprej vemo, da bodo, da bo dobro deloval glasovalni stroj
               in da bo ne glede na moč argumenta zmagoval argument moči v tej dvorani.</p>
               <p>Zato z zaskrbljenostjo in tudi žalostjo spremljam ali pa pričakujem potek te
               proračunske razprave. Hvala lepa.</p>
            </sp>
            <sp xml:id="SDZ2-Izredna-43-2000-01-18.sp13">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo ima gospod Feri Horvat.</p>
            </sp>
            <sp xml:id="SDZ2-Izredna-43-2000-01-18.sp14">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Spoštovane kolegice in kolegi, ministri,
               predstavniki vlade in predstavnice vlade!</p>
               <p>Na kratko se bom omejil samo na obrazložitev amandmaja pod številko 3, ki ga je
               vložila poslanska skupina združene liste. Čeprav vemo, da glede na in stališče vlade
               in glede na razpoloženje in razpravo v delovnih telesih, da ta amandma ne bo sprejet,
               vendar mislim, da je vsaj korektno, da obrazložim njegov namen, še toliko bolj, ker,
               ali je bil napačno razumljen ali pa namenoma ravnamo tako, tudi poslanke in poslanci,
               da v načelu kritiziramo, da je proračun prevelik. Potem ko pa gre za posamezne
               postavke, glede na naše interese, ali afinitete ipd., takrat nam pa so vedno
               posamezne postavke premajhne.</p>
               <p>Kot vidite iz amandmaja številka 3, ki je zelo dolg, poslanska skupina predlaga
               zmanjšanje skupnega obsega za 17 milijard 715 milijonov tolarjev, kar bi pomenilo več
               kot prepolovitev planiranega proračunskega primanjkljaja. Pri tem, presenetljivo za
               nas, ni bilo kaj dosti razprave o tem delu amandmaja. Tudi odmevov v javnosti ne,
               ampak v glavnem je razprava bila potem o tem, kje se predlaga, da se posamezne
               postavke zmanjšajo. Mi smo bili pri pripravi tega amandmaja v dilemi, ali iti bolj po
               liniji manjšega odpora in predlagati enostavno linearno zmanjšane pri vseh resorjih
               oziroma pri vseh uporabnikih, ki se financirajo iz proračuna, in s tem poskušati
               zmanjšati skupni obseg. Pa smo se vendarle potem odločili za to pot, za zmanjšanje
               konkretnih zneskov pri posameznih uporabnikih. Ne zato, in to poudarjam, da bi
               smatrali, da je planirano preveč zaposamezne uporabnike ali za posamezne namene,
               ampak ker smo ocenili, da nekateri programi tudi ne bodo ali nekateri nameni ne bodo
               realizirani, ker še ni pravih programov za to, ali pa na nekaterih postavkah tudi ne
               bi bilo za državo posebne škode, če bi se posamezne postavke zmanjšale.</p>
               <p>Še to bi dodal. Če bi imela vlada voljo, in koalicija, za zmanjšanje skupnega obsega,
               bi lahko, ne oziraje se na ta naš predlog, kje vzeti vire za zmanjšanje oziroma kje
               zmanjšati pri posameznih namenih, lahko poiskala ustreznejše vire za to zmanjšanje.
               Kot je tudi v nekaterih primerih v svojih amandmajih, tudi v dopolnjenem predlogu,
               storila. Zmanjševala je namreč nekatere postavke, ki smo jih tudi mi predlagali za
               zmanjšanje.</p>
               <p>Še to bi dodal v obrazložitev namena tega amandmaja. Res je, da v letu 2000
               predvideva po tem predlogu proračuna, če bo tak, kot je, sprejet, prvič po tolikih
               letih skladnejšo rast oziroma ne hitrejšo rast skupnega obsega proračuna v odnosu na
               predvideno rast bruto domačega proizvoda. Prvič. Tako, da se ne bi preveč s tem
               hvalili, naj navedem podatke, kakšen je trend v zadnjih letih.</p>
               <p>Po stalnih cenah, če pogledamo gibanje bruto domačega proizvoda, prihodkov in
               odhodkov proračuna od leta 1995 do leta 2000, so podatki naslednji. Rast kumulativno
               bruto domačega proizvoda za 17,75%. Rast prihodkov 27,49%. Znatno hitrejše, in kar je
               še slabše, rast odhodkov 38,15%. Sedanja koalicija lahko pravi, predvsem tiste
               stranke, ki so novi člani koalicije v tem mandatnem obdobju bili, <q>"nas ne zanima to,
               kaj ste počeli prej."</q> Tudi združena lista je bila prej v prvotni vladi še del tega
               obdobja teh let, ki jih naštevam, zato naj navedem podatke še za obdobje te
               koalicije, za ta štiri leta. Slika je naslednja. Realna rast bruto domačega proizvoda
               kumulativno 9,6%, realna rast prihodkov skupaj tudi okrog 9%, realna rast odhodkov,
               kar je spet posebej zaskrbljujoče, pa dosti hitrejša, 14,4%. Tako da v tem smo videli
               utemeljitev in potrebo, da predlagamo tak amandma, čeprav ne računam s tem, da bo
               sprejet.</p>
               <p>Dodal bi še to, da to, kar je bilo pa na odborih deležno največje kritike, o
               predlogih, kje naj se posamezne postavke zmanjšujejo, še enkrat, o tem se da
               razpravljati. Če bi bila volja, bi lahko tudi druge postavke našli za to, in še, to
               je osebno mnenje zraven, to povem da tudi mislim, da res morda ni največji problem
               sam obseg proračuna, ampak da je večji problem njegova sestava. Vendar to je tudi
               povezano z obsegom in deloma tudi s tem amandmajem. Hvala lepa.</p>
            </sp>
            <sp xml:id="SDZ2-Izredna-43-2000-01-18.sp15">

               <speaker>PREDSEDNIK JANEZ PODOBNIK:</speaker>

               <p>Hvala. Besedo ima kolegica Zbačnikova.</p>
            </sp>
            <sp xml:id="SDZ2-Izredna-43-2000-01-18.sp16">

               <speaker>MAJDA ANA KREGELJ-ZBAČNIK:</speaker>

               <p>Spoštovane poslanke in poslanci, spoštovani predsedujoči! Lep pozdrav v novem letu!
               Že v prejšnji splošni razpravi sem opozorila na problem investicij v zdravstvu, in
               sicer na vseh nivojih, tako na primarnem, sekundarnem in terciarnem nivoju in sem
               vesela, da je potem po razpravi v našem odboru, kjer smo večino teh amandmajev, ki
               obravnavajo to problematiko, podprli, tudi vlada odločila, da delno podpre vsaj
               izgradnjo nove pediatrične klinike in pa adaptacijo v Stari Gori. Vendar mislim, da
               bi bilo potrebno podpreti tudi še ostala področja, ki so deficitarna in ki jih je
               nujno potrebno urediti, tako porodnišnico v Murski Soboti. Potem je problem tudi
               Novega mesta, dialize Ptuja in še bi lahko naštevala. Tudi naša pediatrična klinika,
               da se vrnem nazaj, bo potrebovala več sredstev, vendar, ker smo pač skromni in ker
               smo navajeni čakati, bomo pač morali tudi s polovičnimi sredstvi začeti graditi,
               čeprav je ta državni zbor že leta 1996 sprejel sklep oziroma zakon o izgradnjinove
               pediatrične klinike, ki je vlado zavezal, da se začne že leta 1997 izplačevati in da
               se konča leta 2001. Sedaj smo že 2000 in so dela komaj se začela in vesela sem, da je
               vlada vsaj toliko prisluhnila in pač omogočila, da bomo začeli začetna dela in potem
               morda drugo leto nekoliko pospešili. Prav tako pa tudi sem vesela, da bodo adaptirali
               oddelek za predšolsko invalidno mladino v Stari Gori, ki je nujno potrebna. Kdor je
               bil tam, je videl, da so to sredstva, ki so krvavo potrebna. Bi bilo pa dobro, če
               boste poslanke in poslanci poskušali podpreti še kakšen drug amandma s področja
               zdravstva, investicij, saj vsi vemo v zadnjem času, kaj se dogaja v zdravstvu, ne
               samo problem organizacije in financiranja, temveč predvsem na področju samega
               vlaganja v obnove aparatur, prostorov. Kajti vse to je povezano z razvojem stroke, ki
               pa v takih pogojih ne more zagotoviti našim ljudem in našim bolnikom kvalitetnega
               zdravljenja v prihodnosti. Zato so sredstva, ki so vložena na področju investicij v
               zdravstvo, sredstva, ki se bodo bogato obrestovala v prihodnjih letih. Hvala
               lepa.</p>
            </sp>
            <sp xml:id="SDZ2-Izredna-43-2000-01-18.sp17">

               <speaker>PREDSEDNIK JANEZ PODOBNIK:</speaker>

               <p>Hvala, gospa Zbačnikova. Besedo ima kolega Špiletič.</p>
            </sp>
            <sp xml:id="SDZ2-Izredna-43-2000-01-18.sp18">

               <speaker>BOGOMIR ŠPILETIČ:</speaker>

               <p>Hvala za besedo. Želim predvsem podati dodatno obrazložitev k amandmaju pod zaporedno
               številko 2, to je k amandmaju, ki zmanjšuje odhodke proračuna v letu 2000, in sicer
               za toliko, da zagotavlja uravnotežen proračun.</p>
               <p>Opozoril bi rad, da smo imeli vse do leta 1996 v Sloveniji izravnan proračun, po tem
               letu pa imamo permanentno izkazan proračunski primanjkljaj, ki znaša enkrat več,
               drugič manj kot 1% bruto domačega proizvoda, vendar približno 1% je stalno prisoten.
               Prizadevanja vlade pa nikakor ne gredo v smer, da bi začela postopek stabilizacije in
               postopno zmanjševanje tega izkazanega proračunskega primanjkljaja, temveč ga upošteva
               kot neko stalnico, ki je pač prisotna vsako leto v predlogih vlade; pa tudi odgovor
               vlade na opozorila, da bi vendarle morali postopno začeti uravnoteževati proračun, je
               tak, da ta odstotek ne predstavlja tako velike stopnje preseganja odhodkov nad
               prihodki, da bi bilo vredno o tem sploh razpravljati.</p>
               <p>S tem v zvezi bi rad opozoril na besede, ki jih je ob predstavitvi proračuna za leto
               2000 izrekel za to govornico guverner banke Slovenije, dr. France Arhar, ki je v
               svojem razmišljanju o proračunskem primanjkljaju dejal naslednje: <q>"Kadar začnemo
               stabilizirati domače gospodarstvo oziroma kadar začnemo stabilizirati javne finance,
               potem mora biti prispevek države največji."</q> In v nadaljevanju je dejal naslednje:
               <q>"Kadar varčuje država, varčujejo tudi drugi, ker so pričakovanja pozitivna. In
               obratno, kadar država napoveduje nove davke, vzbuja negativna pričakovanja in
               usmerjanje v potrošnjo tudi v privatnem sektorju. Učinek je povsem drugačen, kot če
               se državni primanjkljajzapira z zmanjševanjem izdatkov. Prisilno varčevanje za višje
               dajatve vseh vrst vzbuja pesimizem, povečuje inflacijska pričakovanja in jemlje
               kredibilnost stabilizacijskemu procesu."</q> Menim, da so te besede, ki jih izrekel za to
               govornico guverner banke Slovenije, dr. France Arhar, dovolj jasno opozorilo, da ni
               več časa za odlašanje postopnega stabiliziranja javnih financ oziroma vsaj začeti bi
               morali postopno zmanjševati presežek prihodkov nad odhodki. Žal tega v proračunu za
               leto 2000 s strani vlade nismozasledili niti prejeli nobenega predloga v to smer.
               Rezultat tega pa je, da sem predlagal amandma, ki zagotavlja uravnotežen proračun v
               letu 2000.</p>
               <p>Kar se tiče še proceduralno, gospod predsednik. Ne vem, kako ta zadeva poteka naprej.
               Namreč amandma, ki sem ga vložil, se nanaša na proračunski primanjkljaj, ki izhaja iz
               prvotno pripravljenega predloga proračuna, medtem ko se sedaj znesek dopolnjenega
               predloga razlikuje. Ali se to potem reši z uskladitvenimi amandmaji ali moram dati
               popravek amandmaja? Ali lahko pojasnite?</p>
            </sp>
            <sp xml:id="SDZ2-Izredna-43-2000-01-18.sp19">

               <speaker>PREDSEDNIK JANEZ PODOBNIK:</speaker>

               <p>Katero vprašanje?</p>
            </sp>
            <sp xml:id="SDZ2-Izredna-43-2000-01-18.sp20">

               <speaker>BOGOMIR ŠPILETIČ:</speaker>

               <p>Ste preslišali.</p>
            </sp>
            <sp xml:id="SDZ2-Izredna-43-2000-01-18.sp21">

               <speaker>PREDSEDNIK JANEZ PODOBNIK:</speaker>

               <p>Glede uskladitvenega amandmaja.</p>
            </sp>
            <sp xml:id="SDZ2-Izredna-43-2000-01-18.sp22">

               <speaker>BOGOMIR ŠPILETIČ:</speaker>

               <p>Amandma, ki sem ga predlagal, se nanaša na znesek 39 milijard 093 135. To je znesek,
               kot izhaja iz prvotnega predloga proračuna. Ta znesek je v dopolnjenem predlogu
               proračuna nekoliko zmanjšan. Sprašujem: Ali moram sedaj predlagati popravek proračuna
               na ta nižji oziroma veljaven znesek ali se to reši z uskladitvenimi amandmaji v
               primeru, da je amandma podprt?</p>
            </sp>
            <sp xml:id="SDZ2-Izredna-43-2000-01-18.sp23">

               <speaker>PREDSEDNIK JANEZ PODOBNIK:</speaker>

               <p>Obe poti sta možni. Ker ima predlagatelj možnost, da do glasovanja oziroma odločanja
               o amandmaju tega lahko spremeni, bi bilo najlažje, da bi kar sedaj.</p>
            </sp>
            <sp xml:id="SDZ2-Izredna-43-2000-01-18.sp24">

               <speaker>BOGOMIR ŠPILETIČ:</speaker>

               <p>Predlagam, da ostane amandma tak, kot je.</p>
            </sp>
            <sp xml:id="SDZ2-Izredna-43-2000-01-18.sp25">

               <speaker>PREDSEDNIK JANEZ PODOBNIK:</speaker>

               <p>Gre za popravek vašega amandmaja?</p>
            </sp>
            <sp xml:id="SDZ2-Izredna-43-2000-01-18.sp26">

               <speaker>BOGOMIR ŠPILETIČ:</speaker>

               <p>Ne. Sprašujem zaradi tega, ker moja dilema je samo ta, ker se predlog proračuna in
               dopolnjen predlog razlikujeta. Ker želim izenačiti prihodke in odhodke, sprašujem,
               kako pristopiti k tej zadevi, da bomo ravnali prav.</p>
            </sp>
            <sp xml:id="SDZ2-Izredna-43-2000-01-18.sp27">

               <speaker>PREDSEDNIK JANEZ PODOBNIK:</speaker>

               <p>To je pa bolj zapleteno, gospod Špiletič.</p>
            </sp>
            <sp xml:id="SDZ2-Izredna-43-2000-01-18.sp28">

               <speaker>BOGOMIR ŠPILETIČ:</speaker>

               <p>V redu, naj bo uskladitveni amandma.</p>
            </sp>
            <sp xml:id="SDZ2-Izredna-43-2000-01-18.sp29">

               <speaker>PREDSEDNIK JANEZ PODOBNIK:</speaker>

               <p>Hvala, gospod Špiletič. Besedo ima gospod Rejc.</p>
            </sp>
            <sp xml:id="SDZ2-Izredna-43-2000-01-18.sp30">

               <speaker>IZIDOR REJC:</speaker>

               <p>Spoštovani gospod predsednik, gospe in gospodje, predstavniki vlade!</p>
               <p>V tem splošnem delu bi bilo treba povedati še to, da smo danes 18. januarja in da bi
               bila vlada dolžna, da proračun do časa spravi pod streho, kot se temu reče. Smo že v
               letu, ko bi proračun že moral veljati. Menim, da je to ena od pomanjkljivosti, ne bom
               rekel nerodnosti, neodgovornosti, ker smatramo, da ne bi bilo nobenega problema, če
               bi ta proračun prišel malo prej in svoj čas ujel, kot se spodobi, do konca prejšnjega
               leta.</p>
               <p>Glede na to, da je bil predlagan amandma, ki bi usklajeval in ki usklajuje odhodke
               oziroma prihodke z odhodki, ga bom podprl. Gre za to, da je to bilo že zdavnaj
               povedano v dokumentih, ki spremljajo proračun, da bomo izenačevali odhodke in da
               preidemo v čase, v katerih bomo, kot se to v Evropi dela, obvladovali odhodke.</p>
               <p>Ne glede na to, da smo že veliko povedali o naravnanosti tega proračuna, moram še
               enkrat poudariti to, da ne nosi s seboj, bi rekel, posebnosti ali pa tistih
               naravnanosti, ki pomenijo večjo konkurenčnost našega gospodarstva. Kakorkoli bomo
               gledali in kakorkoli opazujemo analize in seveda določene ocene, ki prihajajo iz
               Evropske skupnosti, vsepovsod nas opozarjajo, da smo upočasnjeni, bi rekel, vizavi
               časa, ki smo ga dali kot obvezo, da bomo šli v Evropsko skupnost. To velja seveda
               tudi predvsem za pripravo za evro, ki, kot se vidi, in dobili smo v zadnjih dneh
               dovolj jasen signal, da smo v zamudi in da ne bomo mogli v teh nekaj letih tega
               napraviti, ker to enostavno ne bo mogoče. Enostavno se vidi, da smo zadovoljni z
               inflacijo, ki je in ki seveda ne zagotavlja, bi rekel, takega trenda v tej naši
               monetarni politiki, da bi se dokončno poslovili od tega, bi rekel, temeljne obrestne
               mere in na osnovi tega je gotovo tudi to res, da hote vlečemo čas, v katerem mislimo,
               da bomo s tem navezali varčevanje prebivalstva, po drugi strani pa nas ne zanima, kaj
               bo delalo gospodarstvo, ki bo seveda moralo ves ta voz vleči naprej.</p>
               <p>In ta primanjkljaj, ki je v bistvu 39 milijard, je seveda odločno prevelik in v
               nobenem primeru ne nosi s seboj, bi rekel, naboja oziroma pripravljenosti, da bomo,
               kot se temu reče, te elemente makroekonomskega sistema spravili pod streho.</p>
               <p>Rast je predvidena v določenem procentu, ki je gotovo premajhen. Inflacija je še
               vedno taka, kot vemo, da je. Ne glede na to, da se včasih pobahamo, da je to seveda
               posledica tudi davka na dodano vrednost. Vendar glede na to, da so sprejeti zakoni,
               ki bodo sprostili določene cene, bodisi elektrike ali pa določenih drugih sestavin,
               ki predstavljajo košarico, bo gotovo res to, da bo inflacija bila še vedno prevelika
               in da je tistih nekaj let, se pravi dve ali tri leta, ne bo več moč stisniti na
               recimo 3 oziroma 3 in pol procenta.</p>
               <p>Skratka, ta proračun, prvič, prihaja z zamudo, drugič, kot pravim, nima s seboj
               nobenega posebnega naboja, da bi nekako spodbudili gospodarsko rast in pa predvsem
               usmeritev v izvoz. Menim, da je predvsem v tem pomanjkljiv, ker ne prinaša nobenih
               posebnih novosti, tudi v smeri zaposlovanja, prinaša določene, bi rekel, določene
               denarje, ki naj pomenijo preusmeritve profilov, vendar to praviloma pomeni tudi to,
               da bodo s tem zaslužili mnogi, ki bodo organizirali, bi rekel, določeno izobraževanje
               in seveda leto bo šlo skozi, učinkov pa ne.</p>
               <p>Jasno je tudi da tak proračun, ki je in ki je seveda proračun že novega tisočletja,
               začetka novega tisočletja, pomeni istočasno, bi rekel, proračunski oziroma volilni
               proračun, kar pomeni, da nič posebnega se ne bo zgodilo to leto, naj čaka pač novo
               vlado oziroma novi sklic državnega zbora večja naloga in večja odgovornost.</p>
               <p>To seveda smo videli tudi v sprejemanju zakonodaje, predvsem tudi, bi rekel,
               zakonodaje, ki je pomenila, bi rekel, dopolnitev in novosti v pokojninskem sistemu.
               Podprl bom tudi amandma, ki seveda izenačuje prihodke z odhodki. In jasno je, da ob
               vsem povedanem, kar je bilo, smo pričakovali, da bo sprememba in dopolnitev s strani,
               bi rekel, vlade le kazala na določeno dobro voljo in preusmeritve, vendar tega
               ni.</p>
               <p>Skratka, pred nami je, bi rekel, čas, v katerem bomo pač v nekem, bi rekel, spotoma,
               procesu sprejeli proračun in seveda se vrnili na delo k naslednji seji državnega
               zbora. Hvala lepa.</p>
            </sp>
            <sp xml:id="SDZ2-Izredna-43-2000-01-18.sp31">

               <speaker>PREDSEDNIK JANEZ PODOBNIK:</speaker>

               <p>Hvala lepa, proceduralni predlog gospod dr. Jože Zagožen.</p>
            </sp>
            <sp xml:id="SDZ2-Izredna-43-2000-01-18.sp32">

               <speaker>DR. JOŽE ZAGOŽEN:</speaker>

               <p>Predsednik, predlagam, da presodite, ali ima smisel voditi razpravo o proračunu brez
               prisotnosti ministra za finance. To je tako odgovorna stvar, da menim, da ne moremo
               nadaljevati razprave brez njegove prisotnosti.</p>
            </sp>
            <sp xml:id="SDZ2-Izredna-43-2000-01-18.sp33">

               <speaker>PREDSEDNIK JANEZ PODOBNIK:</speaker>

               <p>Hvala, kolega dr. Jože Zagožen, ker ste me pozvali, naj presodim, mi niste
               predlagali, da je dokončna odločitev. Sam menim, da tukaj prisotni predstavniki
               vlade, številni ministri in državni sekretarji kompetentno zastopajo stališče vlade.
               Mag. Cvikl je omenil finančnega ministra, že predstavil proračun in bo najverjetneje
               kompetentno odgovarjal tudi na kakšno vprašanje. V prostorih državnega zbora se
               nahaja tudi mag. Gaspari in nas posluša. Ali želi še kdo razpravljati o petih
               vloženih amandmajih oziroma o splošnem delu proračuna? Gospod Peterle, gospod
               Demšar.</p>
            </sp>
            <sp xml:id="SDZ2-Izredna-43-2000-01-18.sp34">

               <speaker>ALOJZ PETERLE:</speaker>

               <p>Hvala lepa. Spoštovani gospod predsednik, spoštovani gospod podpredsednik in drugi
               ministri, gospod guverner, poslanke in poslanci! Zelo bi si želel, da bi moral prvi
               nastop v tej hiši v letu 2000 začeti z drugačnimi besedami, kot bom to storil
               sedajle. Ker sodelujem desetič pri odločanju o proračunu Republike Slovenije oziroma
               države Slovenije, bi rad povedal, da gredo zadeve iz leta v leto slabše. O nekaterih
               zadevah sta govorila že predhodnika, poslanec Zagožen in poslanec Horvat, zato tega
               ne bom ponavljal, čeprav bi rad se sprehodil tudi sam skozi številke in tudi skozi
               komentar glede zadolževanja, glede deficita, glede blagovnega primanjkljaja, glede
               plačilne bilance itn. Te zadeve so znane, so zapisane. Mislim pa, da se premalo
               zavedamo, kam ti trendi vlečejo in kaj tak proračun pomeni za to državo. Trdim, da
               nas bo spričo tega proračuna, ne samo zaradi napačne strukture in zaradi prevelikih
               številk, še dolgo bolela glava, kajti ta proračun nas vodi od deklariranih ciljev, ki
               spremljajo to državo od začetka njene demokracije oziroma od začetka njene
               osamosvojitve. To, kar tukaj obravnavamo, ta kup številk in besed, to ni proračun
               normalne demokratične države, ki hoče v evropsko zvezo. To, gospe in gospodje, je
               predvolilni plakat vladajoče koalicije v starih jugoslovanskih barvah in seveda mora
               biti na prvem mestu tako kot pri Petrolu največ rdeče, to pomeni deficit, četrto leto
               zapovrstjo in vsako leto nove milijarde dolga; kakšen je faktor, je povedal že gospod
               Zagožen. Ta zadeva nas bo seveda vlekla navzdol, to bo težko spreminjati v začetku
               naslednjega mandata, in to je zadeva, ki se jo moramo močno zavedati. Zavedati se
               moramo, da v tem proračunu ni niti ene zadeve, ki bi ji lahko rekli, da je to težišče
               neke politike, da gre za izraz neke vizije, za izraz neke strategije, vezane na to
               strategijo. Vprašam samo, kje je pristala znanost, ki je imela leta 1990 in še kakšno
               leto pozneje<gap n="..."/> Torej jaz ne želim motiti kolegov, ki imajo pogovore, pa me
               obvestite, gospod predsednik, ko lahko nadaljujem.</p>
            </sp>
            <sp xml:id="SDZ2-Izredna-43-2000-01-18.sp35">

               <speaker>PREDSEDNIK JANEZ PODOBNIK:</speaker>

               <p>Kolegi in kolegice, prosim, da ne motite govornika. Kolega Peterle, mislim da lahko
               mirno nadaljujete.</p>
            </sp>
            <sp xml:id="SDZ2-Izredna-43-2000-01-18.sp36">

               <speaker>ALOJZ PETERLE:</speaker>

               <p>Torej pravim, da v tem proračunu ni niti ene zadeve, kjer bi lahko rekli, da izraža
               neko težišče ali neko jedro, neke vizije, neke strategije. Znanost, poglejte, kje je
               pristala; ne govorim zato, ker je tam minister te ali one stranke, govorim za
               področje, ki je absolutno podcenjeno oziroma podhranjeno, če temu tako rečem, in se
               nobenemu ne dobrikam, ampak trdim, da je velika napaka te vlade, da znanosti, na
               katero izrazito lahko stavimo pri slovenski prihodnosti, da je postavljena v tak
               položaj in da ji ni bil prisojen tak status kot nekaterim drugim, bi rekel, ne
               področjem, ampak posameznim branžam ali posameznim interesom, da ji ni bil prisojen
               tak status, da bi ji odrezala v tem prerivanju znotraj koalicije kaj več, in je
               seveda ne moremo rešiti sedaj s strani opozicije.</p>
               <p>Potrata je neizmerna, in to, seveda, državna potrata. To je najlažje - najlažje je
               jemati davkoplačevalcem, dokler se pustijo vleči za žep, tako kot se pustijo naši, in
               najlažje je, ko zmanjka, reči, bomo šli pa v deficit oziroma se bomo zadolževali. Tu
               smo presegli jugoslovanske postavke, kakor jih poznamo iz preteklosti. Torej to, kar
               tu obravnavamo in bo koalicija, ki se je zmenila za ta predvolilni plakat, nedvomno
               tudi potrdila, to ni izraz vladanja, temveč je izraz neke posebne potrošnje oziroma
               trošenja, brez ambicije, da bi bila ta država v zadnjem letu mandata te vlade sploh
               še vodena. Torej, to je zame nekaj nezaslišanega in zelo nesrečen izraz te vlade, ki
               s tem dokazuje, da ne zmore vladati oziroma obvladati niti lastnih apetitov in nas
               zaposluje s takimi številkami in s tako strukturo. Takega proračuna ne morem podpreti
               in ga ne bom podprl.</p>
            </sp>
            <sp xml:id="SDZ2-Izredna-43-2000-01-18.sp37">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo ima gospod Demšar.</p>
            </sp>
            <sp xml:id="SDZ2-Izredna-43-2000-01-18.sp38">

               <speaker>VINCENCIJ DEMŠAR:</speaker>

               <p>Lep pozdrav, ker ne vem, kateri ministri so tu, in prihaja tudi do zamenjav, torej
               vsem ministrom in njihovi asistenci, pa tudi vam, poslanke in poslanci, ter
               novinarjem lep pozdrav v tem letu, in upam, da bomo tudi kaj koristnega za to državo
               naredili.</p>
               <p>Oglašam se v zvezi s tem splošnim delom in v zvezi s tem, kar je odbor za finance
               predvidel, da bi vzel po 150 milijonov pri prispevkih delodajalcev za nove zaposlene
               in, seveda, 150 milijonov vzeti za javna dela. Mogoče bo malo domišljavo zvenelo,
               ampak vendar mislim, da na Loškem nismo v največji stiski glede brezposelnosti in
               glede potreb po javnih delih. Ampak vendar se oglašam v tej zvezi, ker menim, da pri
               številki več kot 100.000 brezposelnih, da je to izredno pomembno, če poskušamo
               ohranjati delavce, če bi rekel v športnem izrazu, v kondiciji. 150 milijonov ni tako
               malo denarja ob sodelovanju še potem občin. To pomeni lepo število ljudi, za katere
               bomo skrbeli, da bodo našli delo ali pa vsaj to, da, kot sem rekel, bodo imeli to
               delovno kondicijo, ne bodo ostali brez dela.</p>
               <p>Mi sami vemo, kakšen problem je, ko so ljudje leta in leta brez dela, v kakšno
               psihično stanje tak človek pade. Zato sem tudi v tem parlamentu že nekajkrat rekel,
               da biti brezposeln, pomeni, biti hudo bolan. Za te hude stvari smo mi tu
               pripravljeni: eno je postavka za novo zaposlene, eno je postavka za javna dela, to je
               300 milijonov. Tem, v narekovaju, <q>"bolnikom"</q> bomo mi vzeli ta denar.</p>
               <p>Sedaj se ne vtikam v področje in lobije, ki so lahko kje tudi v zvezi s pediatrično
               kliniko v Ljubljani. V to se jaz ne vtikam. Glede na razmere, ki jih tam poznam,
               soglašam, da je tam treba nekaj narediti. Spomnim se pred leti, upam, da se boste
               tudi ostali spomnili, kakšen vik in krik smo zagnali, ko je ministrstvo reklo, da bo
               zapiralo posamezne bolnišnice na obrobju Slovenije. Bil sem tudi med tistimi, čeprav
               v Škofji Loki tega nimamo, ampak poglejte otrok imamo v Sloveniji žal vedno manj. Ali
               bomo pediatrijo v Kranju in bolnišnico na Jesenicah zaprli, ker je ne bomo več
               rabili? Potem bo vse v Ljubljani. To je Gorenjska, ki jo poznam. Ne vem pa, kaj bodo
               rekli nižje ob Posavju, kaj bodo rekli še kje drugje. V to se jaz ne vtikam in
               verjamem, da je pediatrična klinika v Ljubljani v takem stanju, da je to treba
               urediti.</p>
               <p>Vendar s takimi načrti, to naj presodijo ljudje od stroke in tisti, ki se bolj
               razumejo na to, v to se jaz ne vtikam. Sem pa proti, da se ravno na tem segmentu pri
               javnih delih in za novo zaposlene jemlje 300 milijonov. Hvala lepa.</p>
            </sp>
            <sp xml:id="SDZ2-Izredna-43-2000-01-18.sp39">

               <speaker>PREDSEDNIK JANEZ PODOBNIK:</speaker>

               <p>Hvala kolega Demšar. Replika na vašo razpravo, gospa Zbačnikova.</p>
            </sp>
            <sp xml:id="SDZ2-Izredna-43-2000-01-18.sp40">

               <speaker>MAJDA ANA KREGELJ-ZBAČNIK:</speaker>

               <p>Še enkrat lep pozdrav. Moram replicirati spoštovanemu kolegu Demšarju. Namreč, to ni
               lobij za novo pediatrično kliniko. Ravno v tem parlamentu leta 1996 so kolegi vseh
               poslanskih skupin s konsensom zglasovali posebni zakon za izgradnjo nove pediatrične
               klinike, ker se je izkazalo, da pediatrično kliniko Slovenija in otroci in naši
               mladostniki nujno potrebujejo. Ker pač ni bilo sredstev oziroma nismo prišli v
               program za investicije v zdravstvu, ki so določale investicije do leta 1999, so se
               potem posamezni predstavniki poslanskih skupin, ki so si ogledali pediatrično
               kliniko, ki funkcionira na dveh lokacijah. Ena lokacija je Vrazov trg in tisti, ki
               ste bili tam in ki ste malo poslušali oziroma brali vse razlage, zakaj potrebujemo,
               ste seznanjeni, da je to bivši <q>"dečji dom"</q>, ki je bil zgrajen po vojni s prispevkom
               Slovencev iz zamejstva in z žico okupirane Ljubljane. Že 1982 je zavod za varnost in
               za investicije oziroma za izgradnjo pregledal to stavbo in izdal, tudi pisno imamo
               cel elaborat, kako je ta klinika nevarna in potresno ni varna, ampak ne samo to,
               dotrajane so električne, vodovodne in vse inštalacije. Za popravilo oziroma za varno
               delo in pa življenje v tej stavbi bi potrebovali znatno več sredstev, kot jih
               potrebujemo za izgradnjo nove pediatrične klinike.</p>
               <p>Drugi del pediatrične klinike pa funkcionira v ulici Stare pravde, kjer je pa bolnica
               že od 1889. leta. Prav ta dislokacija dveh pediatričnih klinik zelo, zelo podraži
               delo klinike, kajti potrebujemo dve dežurni ekipi, potrebujemo dve dietni kuhinji in
               še bi lahko naštevala. Največji problem pa je to, da otroci naj bi se obravnavali na
               enem mestu, kjer je združena stroka. Namreč, pediatrična klinika je več kot klinični
               center, saj ima poleg vseh specialnosti kot klinični center še dve subspecialnosti.
               To sta psihiatrija in onkologija ki ju klinični center nima.</p>
               <p>Da lahko te otroke in mladostnike iz vse Slovenije, kolegu bom dostavila seznam
               letnih sprejemov na kliniko, koliko otrok je iz ljubljanske regije in koliko otrok je
               sprejetih in obdelanih iz vse Slovenije, in sicer gre pri nas predvsem za najvišjo
               vrhunsko diagnostiko, terapijo in tudi delno rehabilitacijo. Iz statistike bo videl,
               da ta klinika na Vrazovem trgu ni klinika za Ljubljano in ljubljansko regijo, ampak
               je nacionalnega pomena. Vsi vemo, da za zelo zahtevne bolezni je najbolje, da se
               zdravijo tam, kjer so strokovnjaki, kjer so potrebne aparature, ne pa dislocirano po
               raznih koncih Slovenije, kjer imajo morda tak primer enkrat na leto ali dvakrat na
               leto.</p>
               <p>Tudi vsi kolegi, če boste v takih primerih, boste želeli, da se bo vaš otrok, vaš
               vnuk zdravil na najbolj vrhunski kliniki. In še to, ta klinika ni samo najvišji
               strokovni organ, ta klinika je tudi raziskovalni in učni center. Slovenija pa,
               mislim, da jo potrebuje, zato da bomo lahko stroko, ki gre v korak s stroko v Evropi
               in v svetu, še naprej vodili. Zaradi prenove pediatrične klinike, ki bo zmanjšala
               število postelj, od skoraj 300 postelj na 177 postelj, in praktično ne bo povečala
               površine, saj ima sedaj pediatrična klinika na Vrazovem trgu in na Stare pravde večjo
               površino, kot jo bo imela klinika, ki bo v sklopu kliničnega centra. Ne nazadnje bomo
               tako tudi racionalizirali delo ter izrabili drage aparature, ki so v kliničnem centru
               in ki jih naši najtežje bolni otroci vsakodnevno potrebujejo. Sedaj pa jih moramo
               prevažati po najbolj prometnem delu, s čimer jih potem še dodatno izpostavljamo
               stresu.</p>
               <p>Mislim, da sem vam sedaj na kratko pokazala in povedala, da to ni lobi, temveč je to
               nuja, da je to nacionalni program, da moramo našim otrokom in mladostnikom zagotoviti
               poleg dobre stroke tudi razvoj, raziskave, znanost in kvaliteto, pa tudi čim bolj
               humano bolnišnico, čim več dnevnega hospitala, kar bomo lahko omogočili le v tako
               sodobno opremljeni bolnišnici, zaradi česar pa periferija ne bo trpela. Hvala lepa.
            </p>
            </sp>
            <sp xml:id="SDZ2-Izredna-43-2000-01-18.sp41">

               <speaker>PREDSEDNIK JANEZ PODOBNIK:</speaker>

               <p>Hvala lepa za repliko. Menim, da je šlo za nesporazum - kolega Demšar ni
               problematiziral namena postavke 2.204 - izgradnja pediatrične klinike, temveč je
               govoril o virih. Zato predlagam, da te polemike ne nadaljujete. Vprašanje, ki ga je
               postavil gospod Demšar, je vir, ki ga predlaga odbor, ne pa vlada, odbor je
               predlagatelj tega amandmaja. Še dve repliki, gospod Demšar in gospa Beblerjeva.</p>
            </sp>
            <sp xml:id="SDZ2-Izredna-43-2000-01-18.sp42">

               <speaker>VINCENCIJ DEMŠAR:</speaker>

               <p>Hvala lepa. V svojem govoru sem res uporabil besedo <q>"lobi"</q>, vendar sem jo postavil
               pod vprašaj, ali je tu kakšen lobi ali ne, da se v to ne vtikam. Zato mi, gospa
               Zbačnikova, ne mi sedaj nečesa podtikati, česar nisem govoril.</p>
               <p>Drugič. Če uporabimo tisti pregovor, govoriti <q>"pro domo suo"</q>, nisem govoril <q>"pro domo
               suo"</q>, ker je <q>"domo"</q> zame meja cela Slovenija, vi ste pa govorili z drugačnega vidika.
               Ko sem govoril o ostalih bolnišnicah, sem povedal, da so tu kapacitete in da bi te
               kapacitete lahko uporabili. Meni ni treba govoriti, kakšna je ta pediatrična klinika.
               Gospa Zbačnikova, midva sva bila tam skupaj, pa tudi sicer sem bil tam in te prostore
               poznam. Zato mi tega ni treba pripovedovati, kako je vse dotrajano, koliko ekip je
               potrebnih, to je stvar stroke in v tose ne vtikam. Ampak - tudi to, kar je rekel že
               gospod predsednik - sprašujem se o sredstvih. V tem primeru sem sedaj vmes dobil še
               ta podatek: za prispevke delodajalcev za novo zaposlene, je prvotno bilo predvidenih
               690 milijonov, tu vzamemo 150 milijonov Pomeni, vzamemo skoraj četrtino. Veste, to ni
               tako malo denarja, in to se bo poznalo! Mi pa vedno tudi želimo govoriti v smeri, da
               bi dali denar tja, koder se bo nam še kaj obrnil. Tudi če bomo imeli zdrave otroke,
               pa da bomo imeli dobro pediatrično kliniko, se nam bo denar dobro obrnil. Ampak nekaj
               teh bolnišnic pa tudi imamo in pediatrijo imamo tudi v okolici Ljubljane. Poleg tega
               bi vas spomnil še na to. Mi smo že tolikokrat govorili o enakomernem regionalnem
               razvoju. Ali bomo mi imeli razvito Ljubljano in nerazvito celotno okolico? Če govorim
               o Sloveniji kot geografsko, teritorialno majhni, potem drugod tega ne bomo imeli.
               Zakaj se preveč vozi v Ljubljano, v to se jaz ne bom spuščal, čeprav imam tu lahko
               svoje mnenje, pa bi tudi kakšen primer lahko povedal, da bi se kakšne stvari dale
               tudi kje drugje urediti, ampak, ker je to tako, pa da ne rabim še tiste besede, o
               kateri je gospa Zbačnikova prej reagirala, se stvari potem opravljajo v Ljubljani.
               Hvala lepa.</p>
            </sp>
            <sp xml:id="SDZ2-Izredna-43-2000-01-18.sp43">

               <speaker>PREDSEDNIK JANEZ PODOBNIK:</speaker>

               <p>Hvala. Ne se bati besede <q>"lobij"</q>. Imamo celo vložen zakon o lobiranju. To je v
               parlamentarnem že normalna beseda in ni potrebno, da zaradi tega replicirate.
               Replika, kolegica Beblerjeva, za njo gospa Zbačnikova.</p>
            </sp>
            <sp xml:id="SDZ2-Izredna-43-2000-01-18.sp44">

               <speaker>DARJA LAVTIŽAR-BEBLER:</speaker>

               <p>Hvala lepa. Spoštovane kolegice, spoštovani kolegi! Jaz nimam ničesar proti besedi in
               tudi proti vsebini dela tako imenovanih lobijev. Zatrjujem pa, da tisti, ki smo
               poslanci in tudi prihajamo iz večine poslanskih skupin, ki smo podpisali amandma za
               sredstva, dodatna sredstva za pediatričnokliniko, ne pripadamo nobenemu lobiju.
               Enostavno nas je pri tem vodila samo želja in namen in kot poslanci, ki v končni fazi
               oblikujemo tudi proračun, imamo na to vpliv, da se pač realizira zakon, ki je bil
               sprejet o izgradnji pediatrične klinike, in da pridemo do tovrstne vrhunske
               medicinske ustanove v Sloveniji.</p>
               <p>Ni mi všeč, gospod Demšar, pa ne mi zameriti, ker ste v tej zvezi omenili tudi
               porodnišnico Jesenice. Jaz sem pač od tam doma, zato se moram oglasiti. Porodnišnica
               na Jesenicah nima nobene zveze s katerokoli pediatrično kliniko ali bolnico v
               Sloveniji. To sta pač dve zelo različni dejavnosti. Dejstvo pa je, da tudi v tem
               državnem zboru je bilo že veliko besed izrečenih o tem, da bi morali zvišati
               nataliteto, jaz sem pač pristašica tiste vrste skrbi za mladi rod, ki pravi, ja, prav
               je, da imamo Slovenci čim več otrok, ampak vsaj tako prav je tudi, da potem, ko so
               rojeni, jim zagotovimo vrhunsko potrebno skrb in pomoč, kadar so le-te potrebni.</p>
               <p>Mi podpisniki tega amandmaja, domnevam, da smo pripravljeni tudi odstopiti od njega,
               če bo državni zbor sprejel amandma vlade. Vlada je najbrž že vedela, iz katerega kupa
               sredstev lahko vzame potrebna sredstva za pediatrično kliniko.</p>
               <p>Pa še nekaj bi rekla. Ne vem, vsi poslanci, od koderkoli že prihajamo, vedno se tukaj
               borimo za dodatne, recimo kilometre avtocest po Sloveniji in to je verjetno prav.
               Ampak poglejte, ali je vredno izgubljati toliko besed zaradi sredstev, ki so potrebna
               za pediatrično kliniko, ki jo nedvomno potrebujemo, koliko kilometrov avtocest je
               recimo to. Mislim, da je vsaka nadaljnja debata od tu naprej odveč. Hvala.</p>
            </sp>
            <sp xml:id="SDZ2-Izredna-43-2000-01-18.sp45">

               <speaker>PREDSEDNIK JANEZ PODOBNIK:</speaker>

               <p>Hvala. Formalno govorimo o amandmaju odbora, ki je vsebinsko povzel amandmaje vlade.
               Razlogi so zapisani v opombi na strani 12 v pregledu amandmajev. Še dve repliki.
               Najprej gospa Zbačnikova, nato gospod Demšar.</p>
            </sp>
            <sp xml:id="SDZ2-Izredna-43-2000-01-18.sp46">

               <speaker>MAJDA ANA KREGELJ-ZBAČNIK:</speaker>

               <p>Še enkrat lep pozdrav. Rada bi gospodu Demšarja povedala. Razumem njegovo skrb za
               gorenjsko regijo, vendar razumite tudi vi mene, da kot pediater tukaj zagovarjam tudi
               stroko. Vendar sem res v vlogi politika.</p>
               <p>Vendar, tukaj kot je kolegica pred menoj rekla, tukaj je šlo za potrebo, lobiranje za
               to, kar bi država že morala narediti. Mi imamo zakon, ki je bil sprejet v tem
               državnem zboru in ki državo zavezuje že od leta 1997, da pristopi k potrebnim
               sredstvom za izgradnjo nove pediatrične klinike.</p>
               <p>Leta 1997 teh sredstev ta državni zbor ni zagotovil oziroma vlada ni zagotovila. Lani
               samo minimalna sredstva, letos pa toliko, da ne moreš od tega ne živeti, ne umreti.
               Sedaj dodatno. Ko smo potem poslanci preko odborov in preko določenih ponovnih razlag
               in ponovnih prikazov tudi zahtevali od države, da izpolni svoje zakonsko obvezo, je
               končno le pristala in hvala, da so nam namenili vsaj polovico toliko sredstev, kot
               jih potrebujemo v letošnjem letu, da bomo začeli z izvedbo tega projekta, ki bi moral
               biti končan že do leta 2001.</p>
               <p>Drugič. Vedno bolj in vedno pogosteje se v časopisih pojavlja informacija in
               zavajanje javnosti, da s tem, ko se bo gradila nova pediatrična klinika, se gradi
               megalomanska klinika in sem vam že prej povedala, da bomo zmanjšali število postelj
               od skoraj 300 na 177, da bo površina celo manjša, kot je površina obeh klinik, na
               katerih sedaj deluje, in da je to projekt za vso Slovenijo. Zaradi tega se ne bodo
               ostale bolnišnice zapirale.</p>
               <p>Vprašanje stroke je in načina obravnave, ali bomo šli bolj na dnevni hospital, na
               ambulantno delo. To je vprašanje stroke. Zato bi rada še enkrat to odgovorila, da se
               ne bodo pojavljale zopet v javnosti napačne informacije in laži in zavajanje. Hvala
               lepa.</p>
            </sp>
            <sp xml:id="SDZ2-Izredna-43-2000-01-18.sp47">

               <speaker>PREDSEDNIK JANEZ PODOBNIK:</speaker>

               <p>Replika, gospod Demšar.</p>
            </sp>
            <sp xml:id="SDZ2-Izredna-43-2000-01-18.sp48">

               <speaker>VINCENCIJ DEMŠAR:</speaker>

               <p>Svoj ugovor imam gospe Beblerjevi, ki je rekla, da vlada že ve, od kod jemlje.</p>
               <p>Kar sama mi je ponudila besedo avtoceste, kar sama. Gospa, hvala lepa za to misel.
               Ali se vam ne zdi bolj primerno, da bi kje drugje vzeli, kot pri teh ljudeh, ki so
               brezposelni in za njih ne skrbimo? Včasih nam je tukaj vrženo, kako se nekateri
               poslanci <q>"brihtajo"</q>, kam bo šel, ko bo končal svoj mandat, pa če ne bo izvoljen.
               Torej vsak misli o svoji zaposlitvi. Tu smo pa mi vendar odgovorni tudi do
               brezposelnih. Jaz sem povedal, da je pediatrična klinika potrebna in da nimam nič
               proti njej. Povedal sem pa, da sem proti, da se tu jemlje in zakaj se niso poiskala
               sredstvakje drugje. Vzelo se je sredstva na tako pomembnem vitalnem delu za nas
               Slovence, posebej pa pri brezposelnih. Ko mi očitajo, da govorim za Gorenjsko. Jaz se
               spomnim, da je bilo rečeno pred leti, Brežice bomo zaprli. Tega se natančno spomnim,
               kako je bilo pa se je potem protestiralo in seveda to živi, Zasavje ima svoje še
               naprej, pa prav, da je. Jaz s tem soglašam, da je prav, če govorimo, da bomo
               poskrbeli za nek enakomeren razvoj v Sloveniji, zato jaz ne govorim samo za
               Gorenjsko. Za Gorenjsko lahko toliko več rečem, ker jo nekoliko več poznam, pa tudi
               ne bom se hvalil, da tudi v zdravstvu vse stvari poznam.</p>
               <p>Torej, če lahko zaključim, narobe je bilo razumljeno, da sem jaz proti pediatrični
               kliniki. To je narobe, jaz sem povedal, da sem proti, da se predlagajo sredstva,
               vzeta iz te postavke. Hvala lepa. S tem mislim, da tudi ne bom več repliciral, ker se
               mi zdi, da bo potem že malo neokusno izgledalo. Hvala lepa.</p>
            </sp>
            <sp xml:id="SDZ2-Izredna-43-2000-01-18.sp49">

               <speaker>PREDSEDNIK JANEZ PODOBNIK:</speaker>

               <p>Hvala. Razprava? Se odpovedujete, dr. Ribičič? Ali želi še kdo besedo o splošnem delu
               proračuna in petih vloženih dopolnilih? Gospod Henigman.</p>
            </sp>
            <sp xml:id="SDZ2-Izredna-43-2000-01-18.sp50">

               <speaker>BENJAMIN HENIGMAN:</speaker>

               <p>Hvala za besedo. Ena redkih priložnosti, da človek lahko še enkrat ponovi, da takega
               proračuna ne podpira, ker se ni v ničemer spremenilo od takrat, ko smo ga prvič
               dobili na vpogled v državni zbor in ko so strokovnjaki, ki niso ravno vladni
               strokovnjaki, nekateri pa tudi, ocenili tak proračun kot neprimeren za razvoj države.
               Primanjkljaj, zadolževanje, nenormalno visoka rast in pa seveda amandmaji vlade, ki v
               ničemer ne spreminjajo teh postavk iz začetka. Drugo je pa še netransparentnost, ko
               človek ne ve, kam bi sploh vložil, na katero postavko amandma in kako se bo ta
               postavka potem upoštevala. Kolikor več let sem v državnem zboru, toliko težje je
               vplivatina spremembo proračuna, ki ga predlaga vlada. V bistvu se nam nekoliko, bom
               rekel, oža ali pa krni pravica, ki jo imamo kot poslanci. Mogoče si slovenska javnost
               predstavlja, da poslanci lahko spreminjamo proračunske postavke, kakor si kdo zaželi,
               niti vladni tega ne morejo narediti, kaj šele opozicija. Dobivamo pisma od županov,
               od posameznih lobijev, gospa Zbačnikova, ki nas rotijo, da naj poskušamo nekaj
               storiti. Skoraj nič se ne da storiti. Vlada je inertna, ne pusti blizu.</p>
               <p>Rad bi pa samo še repliciral na pediatrično kliniko. Poglejte, kaj se nam dogaja: v
               imenu neke stroke doktorica medicine zagovarja investicijo v pediatrično kliniko, ki
               je investicija z različnih vidikov. Nimam nič proti boljši pediatriji v Sloveniji,
               zelo me pa skrbi, če se medicinska stroka, doktorji med sabo ne strinjajo, kakšno
               pediatrijo potrebujemo, ali gre za program ali gre za prostore. In če se govori o 300
               posteljah in se jih potem zaradi pripomb v javnosti zmanjša na 177, je že to prvi
               podatek, ki bode v oči, zato se sprašujem, kako je bilo to vse skupaj
               zastavljeno.</p>
               <p>Druga stvar je seveda centralizacija in decentralizacija zdravstva v Sloveniji. Že
               ptički čivkajo, da se zapirajo bolnišnice na podeželju, to je dejstvo, ne glede na
               pediatrično kliniko. Zakaj se zapirajo - zaradi demografske slike. Vendar demografska
               slika Slovenije se najprej pokaže tudi pri otrocih - vso skrb prizadetim in bolnim
               otrokom, vendar je teh otrok vsako leto manj. Zato je tudi velikost in obseg
               pediatrične klinike stvar, ki se jo mora doreči v študijah; te študije so pa
               ekonomske, medicinske, gradbene, zagotovo.</p>
               <p>Gospod Trofenik je vložil amandma, ta tako razvpiti amandma o zniževanju dohodnine na
               30%. Poglejte, kaj piše pod zadnjo številko 5 za letošnje leto: načrti in gradbena
               dokumentacija za pediatrično kliniko. Ja, lepo vas prosim! Ali projekt sploh še ni
               pripravljen, mi ga bomo pa financirali? Ali je temu tako? Na občini se pa kregamo
               oziroma dajemo pripombe, če se postavljajo postavke, ki nimajo osnove za izvedbo v
               tistem letu. Mislim, da mora enako veljati tudi za državni nivo.</p>
               <p>Potem je vprašanje, ali dnevni hospital ali ambulantno delo. Ja, preden gremo v tako
               težko investicijo, je treba razčistiti vse kriterije. Tega ne govorim zaradi tega, da
               bi nasprotoval, govorim zato, da ne moremo volontaristično pristopiti k tako
               pomembnim državnim investicijam. Zelo lepo je nastopati, da se za vse zavzemamo.
               Morem reči, da kdor sedi v parlamentu, pa ne lobira oziroma misli, da ni lobist, v
               smislu, da pridobiva večino na svojo stran, ta naj gre raje zdravit. Hvala.</p>
            </sp>
            <sp xml:id="SDZ2-Izredna-43-2000-01-18.sp51">

               <speaker>PREDSEDNIK JANEZ PODOBNIK:</speaker>

               <p>Zadnje besede nisem razumel. Replika, gospa Zbačnikova.</p>
            </sp>
            <sp xml:id="SDZ2-Izredna-43-2000-01-18.sp52">

               <speaker>MAJDA ANA KREGELJ-ZBAČNIK:</speaker>

               <p>Spoštovani kolega, žal vam moram replicirati. Ne bom tako nesramna, kot ste vi,
               čeprav mislim, da ima tudi zdravnik možnost, in hvala bogu, da je nekaj zdravnikov v
               tem parlamentu, ker je tudi ta parlament zelo bolan in tudi ta parlament potrebuje
               zdravnike. To je prvo. Vendar mi je žal - vi ste tu že drugi mandat, bili ste tu, ko
               ste sprejemali zakon o izgradnji nove pediatrične klinike. Mislim, da so bile vse
               poslanske skupine povabljene v pediatrično kliniko, predstavljeni so vam bili
               projekti. Tako na pamet ter na blef govoriti, da se danes komaj sredstva zbirajo brez
               dokumentacije in papirjev, je, milo rečeno - ne vem, nenajdem izraza, kako bi to
               imenovala. Vsi ste imeli možnosti že v prejšnjem mandatu, da ste videli projekte, da
               ste videli kliniko in da ste dobili na vpogled dokumentacijo. Sama vam bom še enkrat
               povedala. Strokovnjaki, strokovni odbor na pediatrični kliniki, najvišji zdravstveni
               svet pri ministrstvu za zdravstvo je že zadnjič in četrtič septembra lani potrdil
               ustreznost vse dokumentacije, v letošnjem letu pa potrebujemo sredstva za naslednje
               postavke:</p>
               <p>1. odkup zemljišča za nadomestna stanovanja,</p>
               <p>2. komunalni prispevki za uporabo stavbnega zemljišča, energetski prispevek, stroški
               izdaje soglasij, upravni postopki, rušenje obstoječih objektov, prestavitev
               komunalnih vodov, izkop gradbene jame in zaščito.</p>
               <p>Vsa dokumentacija z vsemi trikratnimi revizijami, tudi tujih hiš, kar do sedaj v
               slovenskem prostoru ni bil primer za gradnjo zdravstvenih objektov, so vam na
               razpolagi na upravi za novo pediatrično kliniko.</p>
               <p>In kolega, če želite, vas bom sama peljala tja. Hvala lepa.</p>
            </sp>
            <sp xml:id="SDZ2-Izredna-43-2000-01-18.sp53">

               <speaker>PREDSEDNIK JANEZ PODOBNIK:</speaker>

               <p>Hvala lepa. Kolega Kopač, imate repliko? Replika.</p>
            </sp>
            <sp xml:id="SDZ2-Izredna-43-2000-01-18.sp54">

               <speaker>MAG. JANEZ KOPAČ:</speaker>

               <p>Hvala za besedo. Jaz se v tole ne želim vključevati, ker sem se že zadosti v vseh
               preteklih letih. Ampak to, kar je povedal gospod Henigman, moram reči, da mu dam zelo
               prav. Gospa Zbačnikova, pokažite mi investicijski program za gradnjo te klinike. Jaz
               ga še nisem videl, pa tudi vodstvo pediatrične klinike ga še ni videlo. Jaz sem bil
               pri njih, pa sem jih prosil, če mi dajo en izvod, da to pogledam. V investicijskem
               programu vse piše. Spomnite se razprave o T3. Nisem dovolil, da državni zbor
               razpravlja o T3, dokler nismo dobili na vpogled investicijskega programa. Šele iz
               njega smo lahko videli, kaj se pravzaprav sploh projektira, na kakšnih predpostavkah.
               Za pediatrično kliniko jaz investicijskega programa še nisem videl.</p>
            </sp>
            <sp xml:id="SDZ2-Izredna-43-2000-01-18.sp55">

               <speaker>PREDSEDNIK JANEZ PODOBNIK:</speaker>

               <p>Replika gospod Merlo.</p>
            </sp>
            <sp xml:id="SDZ2-Izredna-43-2000-01-18.sp56">

               <speaker>ALEKSANDER MERLO:</speaker>

               <p>Hvala za besedo gospod predsednik. Spoštovani kolegice, kolegi, pa predstavniki
               vlade.</p>
               <p>Ta razprava, na račun pediatrične klinike je kar v neke čudne vode zašla. Jaz mislim,
               da tukaj sporno ni, da podpiramo vsi to gradnjo pediatrične klinike. Res pa je, da
               smo se v teh mesecih srečevali z različnimi mnenji tudi okolice, na periferiji
               predvsem, z določenimi strahovi, ki so združeni s to gradnjo in podobno. Dejstvo je,
               da tudi ta redukcija števila postelj v tej ustanovi pomeni, da se to že gleda v
               naprej, ko bo treba spremeniti sistem zdravstvenega varstva in zmanjševati število
               hospitalizacij. Veste, da je to zdravstvo, v hospitalih, da so plačane polne
               posteljeoziroma bolniškooskrbni dnevi, to, kar mislimo mi spremeniti in začeti
               plačevati po storitvah. To pomeni, da se bo posteljni fond po vseh ustanovah bistveno
               moral zmanjševati. To pomeni, da bodo tudi na periferiji ostale prazne postelje. To
               pomeni, da če bo ta pediatrična klinika toliko nova, močna, s kadri in podobno, vemo,
               da so centri odločanja v Ljubljani in za periferijo je tu tudi strah, da bo prišlo do
               ukinjanja pediatričnih oddelkov v bolnišnicah, v manjših bolnišnicah, kar je v bistvu
               tudi potencialna možnost in ta nevarnost obstaja.</p>
               <p>Ti strahovi so v ozadju. Ne gre za nasprotovanje gradnji same pediatrične klinike. Ti
               strahovi so zadaj. To je za Slovenijo velik zalogaj in vam bom odkrito povedal, da so
               bile ocene, da tudi s strani eminentnih slovenskih poznavalcev te ekonomike, da je
               Jugoslavija imela Obrovac. Pediatrična klinika bo pa dejansko naš Obrovac. Sigurna ta
               sredstva bodo bistveno večja, kot so sedaj planirana, in vprašanje, kakšna bo zadnja
               številka. Zdravstveni svet je svojo oceno dal. Stroka ni bila čisto enotna. Ko se
               moraš izjasniti pred novinarji, pred javnostjo, da imaš kakšen pomislek, izpade, da
               si proti pediatrični kliniki, kar je grozljivka. Zaradi tega mislim, da je treba še
               enkrat malo prelistati te številke. Morda še malo zreducirati zadeve, da bodo te
               številke nekje znosne in tudi povedati, kaj ta pediatrična klinika pomeni za
               periferne ustanove. Vemo, da smo vsi proti siromašenju periferije.</p>
               <p>To pomeni odliv strokovnjakov, to pomeni, da hvala bogu, da na to kratko razdaljo,
               ker je Slovenija majhna, da se bomo lahko počasi vsi vozili v službo v Ljubljano. To
               so ti strahovi. Mislim, da tukaj sploh ni sporna gradnja pediatrične klinike.
               Postavil bi nekje neko piko na i, tam s temi zakulisnimi zadevami. Mislim, da so vse
               zajete v teh nekaj besedah. Hvala lepa.</p>
            </sp>
            <sp xml:id="SDZ2-Izredna-43-2000-01-18.sp57">

               <speaker>PREDSEDNIK JANEZ PODOBNIK:</speaker>

               <p>Hvala. Replika, gospa Zbačnikova.</p>
            </sp>
            <sp xml:id="SDZ2-Izredna-43-2000-01-18.sp58">

               <speaker>MAJDA ANA KREGELJ-ZBAČNIK:</speaker>

               <p>Še enkrat lep pozdrav. Rada bi gospoda Kopača tudi povabila ali pa vam bom dostavila
               potrebno dokumentacijo, ki mu manjka.</p>
               <p>Gospodu kolegu Merlu pa bi rada odgovorila. Res se zmanjšuje število otrok, vendar
               tudi tukaj v tem parlamentu smo dolžni, da nekaj naredimo, da bomo Slovenci imeli več
               otrok, več novih pokojninskih stebrov, če želimo, da bomo preživeli. V zvezi s tem ne
               bomo zaradi nove pediatrične klinike zapirali perifernih bolnic. Periferne bolnice se
               bodo zmanjševale, če bo stroka več gradila na področju hospitalnega in ambulantnega
               dela.</p>
               <p>Če bomo vsi tukaj, tudi mi, ki sprejemamo zakone, naredili prijazno zakonodajo za
               naše mlade družine, za naše mlade ljudi, da bodo lahko rojevali in se odločali za
               nove aktivne delavce in nove pokojninske stebre, potem se ne bo treba bati za delo in
               tudi perifernim bolnicam in tudi ne porodnišnicam. Hvala lepa.</p>
            </sp>
            <sp xml:id="SDZ2-Izredna-43-2000-01-18.sp59">

               <speaker>PREDSEDNIK JANEZ PODOBNIK:</speaker>

               <p>Hvala lepa. Pravi hrup se je sprožil med vašo repliko. Prosim, da se umirimo. Ali
               imate razpravo kolega Demšar? Repliko? Na razpravo koga? Prosim, replika gospod
               Demšar. Potem pa k delu, pravi gospod Peterle. Replika kolega Luci za njim.</p>
            </sp>
            <sp xml:id="SDZ2-Izredna-43-2000-01-18.sp60">

               <speaker>VINCENCIJ DEMŠAR:</speaker>

               <p>Ko sem gledal podatke, torej repliciram gospe Zbačnikovi.</p>
               <p>Ko sem gledal podatke o brezposelnosti in tiste tabele v katerih občinah imajo več
               otrok, kje je tista populacija, da je 15% večja, sem ugotovil, da se to pokriva. Zelo
               zanimivo. Na našem koncu majhna brezposelnost, pa veliko mladih do 15 let. Torej, to
               se pokriva. Zato sedaj repliciram gospe Zbačnikovi, ko je rekla, da tu moramo nekaj
               narediti. Jaz mislim, da tistim, ki so brezposelni, ne bom rekel, da so vsi v tistih
               letih, da bi lahko kaj prispevali pri nataliteti, ampak dajmo brezposelnim tudi na
               tak način več volje do življenja, pa bomo tudi na tak način reševali, gospa
               Zbačnikova, ne samo tako, kot vi predlagate, ampak da omogočimo ljudem delo, pa boste
               videli, da bo tudi drugače. Govorim izkonkretne slike, sedanje slike zaposlenosti in
               pa mladih ljudi v Sloveniji. Lahko bomo sedaj te stvari še naprej prekladali, ampak
               verjamem, da bomo lahko šli v napačno smer. Bistvo, ki sem ga povedal ob startu, je
               bilo, da se mi ne zdi prav, da smo tam vzeli denar, ne pa za koga sedaj ta denar
               namenjamo. Gospa Zbačnikova, jaz bi vas prosil, ali mi lahko pomagate, da bo denar za
               pediatrično kliniko še, samo da ga bomo vzeli drugje, ne pa pri brezposelnih. Hvala
               lepa.</p>
            </sp>
            <sp xml:id="SDZ2-Izredna-43-2000-01-18.sp61">

               <speaker>PREDSEDNIK JANEZ PODOBNIK:</speaker>

               <p>Replika, kolega Luci. Se odpoveduje. Razprava? Ponovno replika gospa Zbačnikova.</p>
            </sp>
            <sp xml:id="SDZ2-Izredna-43-2000-01-18.sp62">

               <speaker>MAJDA ANA KREGELJ-ZBAČNIK:</speaker>

               <p>Na vprašanje gospoda Demšarja moram odgovoriti, da mu ne morem pomagati, ker ni to
               moj amandma, ampak je amandma vlade, da pa na očitek, naj se borim še drugod, mislim,
               da se v tem državnem zboru ves čas borim za dvig rodnosti, za kvalitetno zakonodajo
               na področju družinske zakonodaje. Mislim, da sem toliko, vsaj toliko ali še več
               amandmajev na tem področju vložila kot spoštovani kolega, tako da tukaj ne igram
               dvojnih vlog in sem celovita osebnost. Hvala lepa.</p>
            </sp>
            <sp xml:id="SDZ2-Izredna-43-2000-01-18.sp63">

               <speaker>PREDSEDNIK JANEZ PODOBNIK:</speaker>

               <p>Hvala. S tem je ta druga veriga replik zaključena. Razprava, kolega Luci.</p>
            </sp>
            <sp xml:id="SDZ2-Izredna-43-2000-01-18.sp64">

               <speaker>MIROSLAV LUCI:</speaker>

               <p>Hvala lepa za besedo, gospod predsednik. Jaz upam, da se bo pediatrična klinika
               vseeno gradila in so velike razprave po mojem celo nekoliko odveč, ker se tudi v
               proračunu vidijo. Bi pa opozoril na neke druge stvari, vsaj v splošnem delu, na eno
               pomembno zadevo, spoštovane kolegice poslanke, kolegi poslanci, predstavniki vlade,
               zlasti, kar se tiče proračuna in amandmaja številka 5 splošnega dela proračuna, ki
               predlaga, da se konto dohodnine poveča na 12 milijard 868 milijonov, odhodki pa se
               potem odvedejo na različne proračunske uporabnike.</p>
               <p>Opozoril bi na dejstvo, ki je pomembno: kako je prišlo do tega amandmaja. Do tega
               amandmaja je namreč prišlo po odločbi ustavnega sodišča, ki je razveljavila 27. člen
               zakona o financiranju občin. Dejstvo je, kako je prišlo do tega amandmaja oziroma
               kako je bil sprejet in povzet na komisiji za lokalnosamoupravo <stage>(gradivo smo dobili na
               mizo)</stage>. Korektno bi se mi zdelo, da bi za ta sredstva, 12 milijard in 800, lahko
               kandidirala vsa področja in tudi vsi poslanci vlagali amandmaje, ki smo sedaj morali
               jemati z raznih drugih postavk. To bi bil korekten način predlaganja amandmajev in na
               ta sredstva, 12 milijard 868, bi tako lahko tudi vlagali amandmaje.</p>
               <p>Seveda bo sedaj zagotovo prišel odgovor ali karkoli, da je to predlagala vlada, ta
               seznam želja, ki se nanašajo na ta sredstva, in da so to prioritete, da je to
               obveznost vlade že nekaj let. Mislim, da ta zadeva ne zdrži. To zadevo so zagovarjali
               na komisiji za lokalno samoupravo državni sekretarji brez pooblastil vlade. Vlada pa
               je tista, ki je dolžna pripraviti proračun v taki obliki, kot je bil pač
               pripravljen.</p>
               <p>Izglasovanje tega amandmaja na komisiji za lokalno samoupravo je torej na nek način
               nenačelno, lahko bi rekli celo nekorektno. Opozoril bi še na to, da bo realizacija
               teh 12 milijard 868 milijonov možna le, če bo sprejet amandma v zakonu o izvrševanju
               proračuna, ki pa občinam, vsem po vrsti, jemlje 5% dohodnine.</p>
               <p>Zato, spoštovane kolegice in kolegi, bodite previdni pri odločanju o tem amandmaju.
               Evropska listina o lokalni samoupravi govori, da morajo občine dobiti vedno več
               nalog, vedno več vsebin in seveda tudi vedno več financ. Občine dobivajo vedno več
               nalog, pri tem pa se finance celo zmanjšujejo. Tak način izvajanja financiranja občin
               se mi zdi dokaj nekorekten. Zato, spoštovane poslanke in poslanci, bodite previdni
               pri amandmaju številka 5! Hvala lepa.</p>
            </sp>
            <sp xml:id="SDZ2-Izredna-43-2000-01-18.sp65">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Juri, razprava.</p>
            </sp>
            <sp xml:id="SDZ2-Izredna-43-2000-01-18.sp66">

               <speaker>AURELIO JURI:</speaker>

               <p>Hvala. Nadaljeval bi tam, kjer je kolega Luci končal. Seveda, pridružujem se
               njegovemu pozivu glede amandmaja pod številko 5.</p>
               <p>Vsi smo prejeli tudi opozorila in stališča stalne konference lokalnih skupnosti.
               Utegnejo tudi nastati posledice zelo občutne. Ne pozabimo, da so občinski proračuni
               ali že dogovorjeni ali oblikovani ali celo že sprejeti.</p>
               <p>Sprejem tega amandmaja pod številko 5, ki vemo, kaj pomeni, bo imel za seboj celo
               vrsto neugodnih in neljubih posledic.</p>
               <p>Tako kot Luci bi rad pozval na to, kar pravi evropska listina, zlasti na načelo
               finančne avtonomije občin. Ne pozabimo, da leto in pol nazaj, ko smo novelirali zakon
               o financiranju občin, da bi pridobili na večji samostojnosti in samozadostnosti naših
               občin, smo omogočili 25 občinam, da so to finančno avtonomijo dosegle. Slabo je, da
               jih imamo samo 25, da ni vseh 192. Ampak še slabše bo, če bo prišlo do zniževanja
               deleža dohodnine in se bomo ponovno srečali s peščico samozadostnih občin.</p>
               <p>Iz tega naslova ne pozabimo tudi na to, da je naša država pred novelo zasedala
               nečastno zadnje mesto, glede odvisnosti občin od državnega financiranja med članicami
               Sveta Evrope. Mislim, da smo se za dve mesti premaknili navzgor z najnovejšo novelo
               in pazimo, da ne storimo koraka nazaj.</p>
               <p>Zato tudi moj poziv, da tega amandmaja komisije za lokalno samoupravo ne podpremo.
               Hvala.</p>
            </sp>
            <sp xml:id="SDZ2-Izredna-43-2000-01-18.sp67">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika kolega Bajc.</p>
            </sp>
            <sp xml:id="SDZ2-Izredna-43-2000-01-18.sp68">

               <speaker>JOSIP BAJC:</speaker>

               <p>Hvala gospod predsednik. Kolegice in kolegi. Imam kratko repliko na izvajanje kolega
               Aurelia Jurija.</p>
               <p>Upam, ko je govoril, da stremimo za tem, da začne evropska listina o lokalni
               samoupravi veljati tudi v Sloveniji - mislim, da je imel v vidu vseh 192 občin in ne
               samo 25 samozadostnih občin, ker je pravilno ugotovil, da smo lansko leto, ko smo
               sprejeli zakon in povišali ta državni zbor, odstopljeni del dohodnine za financiranje
               lokalnih skupnosti s 30% na 35%, da je bila to naša odločitev. S tem, da smo tudi
               takrat rekli, da bodo iz tega povišanega dela odstopnega dela dohodnine lokalne
               skupnosti bile dolžne, razen nekatere in za nekatere zavode s področja kulture,
               financirati te zavode s področja kulture. Tukaj se tudi strinjam s kolegom Aureliom
               Jurijem.</p>
               <p>Vendar kaj se je zgodilo? Teh 25 občin, ko ste pravilno ugotovili, da so sedaj
               samozadostne in so s temi dodatnimi sredstvi lahko financirale tudi te prevzete nove
               naloge. Ostale občine, ki jih ni tako malo, 48 je takih zavodov v Sloveniji, ki naj
               bi se financirale na podlagi 27. člena zakona, ki ga je ustavno sodišče razveljavilo,
               pa tudi s povečanim delom odstopljenega dele dohodnine niso dobile dodatnih sredstev
               za financiranje javnih zavodov s področja kulture, ampak še zmeraj dobivajo finančno
               izravnavo. Jaz ne vem, če je v celoti korekten ta amandma kolega Trofenika. Mislim,
               da, še enkrat ponavljam,velja ta evropska listina, ki ste jo kolega Juri omenili, za
               vse občine, ne samo za 25. In da tudi odločba ustavnega sodišča, ko je rekla, da se
               mora zagotoviti enakopravno vsem, če država ali državni zbor ali ta naš proračun
               zagotovi tudi tistim občinam,ki tudi s povečanim odstopljenim delom dohodnine,
               zadosti sredstev, da plačajo tudi te zavode s področja javne kulture, mislim, da ne
               bomo kršili načela evropske listine.</p>
            </sp>
            <sp xml:id="SDZ2-Izredna-43-2000-01-18.sp69">

               <speaker>PREDSEDNIK JANEZ PODOBNIK:</speaker>

               <p>Replika na repliko kolega Juri.</p>
            </sp>
            <sp xml:id="SDZ2-Izredna-43-2000-01-18.sp70">

               <speaker>AURELIO JURI:</speaker>

               <p>Seveda repliciram kolegu Bajcu. Strinjam se, evropska listina velja za vse, povečanje
               finančne avtonomije velja za vse. Torej s 35 odstotnim deležem dohodnine vsem
               povečujemo finančno avtonomijo. Ja, kolega Bajc, kima z glavo in se s tem ne
               strinjam. Z naslova finančne avtonomije jo mi povečujemo. Seveda, to pa ne pomeni, da
               so ob izpolnjevanju določenih nalog vse zadovoljene z lastnimi prihodki in
               potrebujejo še vedno finančno izravnavo.</p>
               <p>Problem je v tem, da s tem amandmajem mi stopamo korak nazaj, se vračamo na leto in
               pol nazaj. Opozarjam, postavljamo se ponovno na zadnje mesto med članicami Sveta
               Evrope po deležu, torej po odvisnosti občin od države. Torej ta solucija ni najbolj
               posrečena. Mislim, da se kolega Bajc z menoj strinja. Vprašanje je seveda in takrat
               se je stvar zalomila, ko smo ugotovili, da domnevo nekdo dobi preveč s 35 odstotki,
               domnevno Ljubljana. Ampak to je problem, ki ga je treba rešiti s posebnim zakonom o
               glavnem mestu, s posebnimi sporazumom med glavnim mestom in državo in ne na to vezati
               vso ostalo situacijo.</p>
               <p>Zdaj mislim, solucijo glede financiranja zavodov s področja kulture bi morali
               poiskati drugje in ne s tem amandmajem. Toliko. Hvala.</p>
            </sp>
            <sp xml:id="SDZ2-Izredna-43-2000-01-18.sp71">

               <speaker>PREDSEDNIK JANEZ PODOBNIK:</speaker>

               <p>Hvala lepa. Predno bi nadaljevali razpravo o tem vprašanju, bi predlagal, da, že
               sedaj bi predlagal, da razmislimo o proceduralnem vprašanju, ki je bilo odprto tudi
               na seji kolegija. Namreč, ali ne bi bilo korektno v smislu vrstnega reda, da še pred
               glasovanjem o amandmaju pod točko 5, to je amandma komisije za lokalno samoupravo,
               torej pred glasovanjem o tem amandmaju, državni zbor preide na obravnavo zakona o
               izvrševanju proračuna Republike Slovenije za leto 2000. To bi bila edino korektna pot
               in seveda potem, če bo le ta zakona sprejet, potem preide tudi na glasovanje o
               amandmaju pod točko 5 in po proračunu dalje.</p>
               <p>O tem vprašanju smo se veliko pogovarjali s strokovnjaki s sekretariata, predstavniki
               vlade in drugimi in ta vrstni red se kaže še kot najbolj korekten v tej
               situaciji.</p>
               <p>Ali želi še kdo razpravo o splošnem delu proračuna in petih vloženih amandmajih? <stage>(Ne
               želi.)</stage> Zaključujem torej splošno razpravo. Želite še besedo? Prosim. Gospa Maria
               Pozsonec. Gospod Cvikl.</p>
            </sp>
            <sp xml:id="SDZ2-Izredna-43-2000-01-18.sp72">

               <speaker>MARIA POZSONEC:</speaker>

               <p>Hvala lepa za besedo. Spoštovani! Če pogledamo postavke pri financiranju narodnosti,
               lahko mirno rečemo, da tisti del proračuna ni volilno usmerjen, saj niti ne dohaja
               inflacije, investicij pa na dvojezičnem področju skoraj ni. Ne vem, kako je uspelo
               tako sestaviti ta proračun. Skušali smo skupaj s komisijo za narodnosti malo
               popraviti položaj vendar ne preveč uspešno. Zato upam, da bo ta državni zbor s
               podporo našim amandmajem popravil to neugodno sliko, saj gre samo za drobiž, za
               stotinke proračuna. Hvala.</p>
            </sp>
            <sp xml:id="SDZ2-Izredna-43-2000-01-18.sp73">

               <speaker>PREDSEDNIK JANEZ PODOBNIK:</speaker>

               <p>Hvala lepa. Mag. Cvikl ima besedo, za njim gospod Pukšič.</p>
            </sp>
            <sp xml:id="SDZ2-Izredna-43-2000-01-18.sp74">

               <speaker>MAG. MILAN MARTIN CVIKL:</speaker>

               <p>Hvala lepa za besedo. Jaz bi rad samo v bistvu pojasnil, zakaj vlada zavrača
               amandmaje na splošen del proračuna, ki v bistvu zmanjšujejo odhodke državnega
               proračuna. Gre v bistvu za naslednjo zadevo. Vlada je s proračunskim memorandumom
               opredelila prioritete leta 2000, prioritete aktivne politike zaposlovanja,
               tehnološkega razvoja kmetijstva, regionalnega razvoja in krepitve obrambne
               sposobnosti države. Zato je vlada oblikovala proračun, ki je ob znanih dejstvih, da
               je za stroškeuprave in administracije financiranja javnih služb in pa servisiranja
               dolga, se pravi obresti in rezerve, praktično v proračunih zadnjih let približno 8%
               proračuna determinirano, morala v okviru proračunske razprave najti ustrezen obseg
               sredstev za povečanje programskega dela. Če boste pogledali programski del proračuna,
               potem boste videli, da je v letu 1999 za programski del proračuna vlada namenila 190
               milijard v 960 milijardah proračuna 1999. Z oblikovanim proračunom, za katerega mi
               smatramo, da seveda ustrezno odraža tiste usmeritve ekonomske politike, ki jih je
               vlada sprejela v proračunskem memorandumu, pa je v proračunu za leto 2000 namenjeno
               230 milijard tolarjev, kar je, če uporabljamo seveda indekse 15%-na rast glede na
               povprečno 9,9%-no rast izdatkov državnega proračuna. Tako vlada pravi, da proračun in
               proračunski memorandum kot odraz ekonomske politike sta si med seboj usklajena,
               sprejem amandmaja poslanske skupine SDS na tako imenovani splošni del proračuna, ki
               bi pa zmanjšal odhodke državnega proračuna za 39 milijard, pomeni, da bi praktično v
               tem programskem delu ne bilo nobenega realnega prirasta oziroma da bi seveda sredstva
               ostala nominalno v enakem obsegu kot v letu 1999. To pomeni, da ne bi bilo ne
               povečevanja sredstev za aktivno politiko zaposlovanja, ne za dodatna sredstva za
               regionalni razvoj, niti nekaterih dodatnih sredstev, ki omogočajo krepitev obrambne
               sposobnosti.</p>
               <p>Glede tehnološkega razvoja pa je že bilo povedano, da seveda z ustreznim programom v
               računu finančnih terjatev in naložb vlada zagotavlja 3 milijarde sredstev za - po v
               državnem zboru sprejetem zakonu o spodbujanju, če hočete, tehnološkega razvoja v
               podjetjih. Zato vlada zavrača amandmaje, ki zmanjšujejo odhodke državnega proračuna v
               globalu.</p>
               <p>Glede amandmaja združene liste, ki pa po posameznih postavkah ministrstev zmanjšuje
               odhodke državnega proračuna, je pa treba povedati, da je vlada tu sledila odborom
               državnega zbora, ki so vsak za svoje ministrstvo zavrnili ta amandma združene liste,
               in zaradi tega tudi vlada zmanjšuje oziroma zavrača amandma, ki za 17 milijard
               selektivno zmanjšuje odhodke državnega proračuna.</p>
               <p>Glede 5. amandmaja oziroma amandmaja na splošni del pa je vlada že povedala v
               predhodni obrazložitvi, da tudi ta amandma zavrača. Hvala.</p>
            </sp>
            <sp xml:id="SDZ2-Izredna-43-2000-01-18.sp75">

               <speaker>PREDSEDNIK JANEZ PODOBNIK:</speaker>

               <p>Hvala. Če bodo debate, se ne bo slišalo, kolegice in kolegi. Ali imate repliko,
               kolega Rupar, ali razpravo? Razpravo ima najprej gospod Pukšič.</p>
            </sp>
            <sp xml:id="SDZ2-Izredna-43-2000-01-18.sp76">

               <speaker>FRANC PUKŠIČ:</speaker>

               <p>Hvala lepa, gospod predsednik. Poslanke in poslanci! V tem sklopu amandmajev je tudi
               amandma, o katerem je že preteklo nekaj razprave, o tej bistveni spremembi, ali 30
               ali 35% dohodnine, lastnega vira v občinah. Bistvo teh razprav se je že zreduciralo -
               kar se je dalo razbrati iz nekaterih javnih medijev, pa tudi sinočnjega Žarišča - da
               je pravzaprav bistvo teh razprav med enim delom populacije bogatejših občin in drugim
               delom populacije, ki živi v bistveno revnejših občinah, kjer jim lastni vir, 30 ali
               35% dohodnine, ne zadošča za samofinanciranje in je tisti del<gap n="..."/> <stage>(Pomotoma se je
               oglasil zvonec.)</stage></p>
            </sp>
            <sp xml:id="SDZ2-Izredna-43-2000-01-18.sp77">

               <speaker>PREDSEDNIK JANEZ PODOBNIK:</speaker>

               <p>Lepo prosim! No, tako naj bi bilo od sedaj naprej. Prosim, kolega Pukšič.</p>
            </sp>
            <sp xml:id="SDZ2-Izredna-43-2000-01-18.sp78">

               <speaker>FRANC PUKŠIČ:</speaker>

               <p><gap n="..."/> Hvala lepa, gospod predsednik, ker je res, da niti sam sebe nisem več slišal. Da
               je torej tisti del izravnave do formule, ki smo jo sprejeli lani ob spremembi zakona
               o financiranju občin, tako imenovane primerne porabe, in načeloma tej formuli v
               glavnem nihče ni nasprotoval in se je celo izkazala kot nekako primerna formula za
               izračun, bom rekel, spodnjega roba ali najnižjega deleža, ko občine še lahko
               opravljajo zakonske in ustavne naloge, tako imenovana primerna poraba, in da do
               primerne porabe, glede na lastna sredstva, je država dolžna sofinancirati, tako da
               pridemo do tega spodnjega roba. Kaj pa sedaj od tu navzgor? Od primerne porabe
               navzgor pa seveda izbijajo samo nekatere bogatejše občine in to bi se dalo urediti,
               če bi imeli v državi sprejet zakon o finančni izravnavi. Ker tega nimamo in ker se
               očitno - dejstva so, to so podatki, ki se izkazujejo, da s prebojem s 30% na 35%
               dohodnine nekatere občine prebijejo to tako imenovano primerno porabo ali spodnji
               rob, tudi za 80% ali 90%, je seveda za enakomeren razvoj v tej državi to enostavno
               nesprejemljivo. Potem bi morale dobiti nekatere druge obveznosti, ker tega nimajo, se
               dogodi enostavno to.</p>
               <p>Vse ostale občine, circa 140 občin, prihajajo s finančno izravnavo do 100% primerne
               porabe. V tej 100% primerni porabi ima en delež fiksnih stroškov, ta delež fiksnih
               stroškov, ki je po občinah različen, pa seveda je različen tudi od tega, kako znajo
               in hočejo gospodariti. Nekateri tudi več - hote ali nehote - porabijo na fiksnih
               stroških, drugi pa iz tega znajo, hočejo in morajo te fiksne stroške zmanjševati
               oziroma jih imeti na minimumu, da jim ostane večji delež za investicije. Verjamite v
               tistih delih, v tistih občinah, kjer nimajo ne vode, ne cest, ne šol, ne zdravstvenih
               domov in tako dalje, je potreba po tem razvoju bistveno večja kot tam, kjer že ta
               standard imajo. Zato je izredno nekorektno, nefair in nepošteno s strani države, da
               dovoljuje tako velike ekstreme, kot so ti, ko v nekaterih občinah prekoračujejo z
               lastnimi sredstvi do 90% tako imenovano primerno porabo. Tisti, ki to prekoračujejo,
               jim ostaja med deležem investicijskih sredstev, ki jih imajo že tako ali tako v tem
               delu do primerne porabe, celoten spekter ostanka sredstev, ki gre čez primerno
               porabo, za investicije.</p>
               <p>Če bi ta zadeva bila urejena v celotni državi tako, da bi - če hočete - tisti, ki so
               podkapitalizirani, podkapitalizirani pa ne zaradi lastne krivde, ampak zaradi vsega
               tega, če hočete tudi divjega lastninjena in oškodovanja družbenega premoženja v
               procesu lastninskega preoblikovanja, prevelikega oškodovanja, prevelikih kraj, ki so
               se dogajale, bi danes bila marsikatera od teh občin, ki je podkapitalizirana, v
               bistveno drugačnem in boljšem položaju. To pomeni: prebivalci, državljanke in
               državljani iz teh občin, ki pokrivajo teritorialno približno dve tretjini teritorija
               in po številu prebivalcev tu od 40% do 50% prebivalcev, pa niso krivi, da živijo pač
               v tako podkapitaliziranih občinah zaradi procesov, ki so se dogajali zadnjih 10 let,
               in glede na to je nujno, da v tem državnem zboru teh razlik še ne povečujemo, ampak
               da jih poskušamo spraviti na približno enak nivo.</p>
               <p>Jaz pravim takole, poslanke in poslanci, če imaš dva otroka in če je zima pred vrati
               in če se odločiš, da boš dal za vsakega 20.000, 30.000 tolarjev, je razlika, ali eden
               od teh ima čevlje in bundo in bo dobil še za kapo, drugi pa je brez čevljev in bunde
               in seveda tisti drugi ne bo niti slučajno prišel do tega, da bi lahko dobil za kapo.
               Tako je tudi z našimi slovenskimi občinami in prav bi bilo, četrto leto oziroma
               četrtič razpravljamo o državnem proračunu - in v tej sestavi zadnjič - da bi tokrat
               imeli v vidu državo Republike Slovenije, ne pa zelo ozke interese v posameznih in
               seveda najbogatejših občinah. Res pa je, da se je in bo, žal, tudi v slovenskih
               medijih poročalo in pisalo v glavnem takrat, ko bodo za govornico govorili poslanci,
               ki bodo govorili o velikih občinah, o tistih bogatejših, ko pa seveda govorimo o
               manjših, o revnejših občinah, o občinah, kjer je brezposelnost daleč nad povprečjem
               od tega, ki je v državi, pa seveda tudi slovenski mediji, žal, tega ne zapišejo
               dovolj jasno, energično in glasno. Če bi, bi se marsikaj že v tejdržavi spremenilo.
               Hvala lepa, gospod predsednik.</p>
            </sp>
            <sp xml:id="SDZ2-Izredna-43-2000-01-18.sp79">

               <speaker>PREDSEDNIK JANEZ PODOBNIK:</speaker>

               <p>Hvala lepa vam. Ali ima kolega Kelemina repliko ali razpravo? Razpravo. Replika,
               kolega Avšič.</p>
            </sp>
            <sp xml:id="SDZ2-Izredna-43-2000-01-18.sp80">

               <speaker>JOŽE AVŠIČ:</speaker>

               <p>Hvala lepa. Bom kratko repliciral predhodniku, ki je očitno preobremenjen s
               preiskovalno komisijo, ki jo vodi, in ki mu vse, kar tam sliši, vedno pride prav,
               tudi če gre to za tegobe občin. In <q>"rešpektiram"</q>, da so občine v Sloveniji nekatere
               podhranjene, podkapitalizirane, nikakor pa ne moremo tega trditi, da je to
               zaraditega, ker se je oškodovalo družbeno premoženje, za katerega vemo, v katerih
               sredinah se je najbolj - in tiste sredine so po svoje tudi najbolj tepene.</p>
               <p>Želel bi poudariti samo to. Poznam sistem financiranja občin že kar več kot 20, 30
               let in v Sloveniji smo nekoč imeli dopolnjevane občine, danes imamo pa finančno
               izravnavo. Eno in isto je to, samo drugače se reče. V Sloveniji so bile vedno bogate
               občine in vedno je bilo cel kup revnih občin, ki so bile dopolnjevane ali pa
               potrebujejo finančno izravnavo. Res pa je to, da smo v procesu drobljenja občin
               naredili še korak naprej in so se nekatera bogatejša območja seveda tudi delila tako,
               da so bogati postali še bogatejši, revni pa še revnejši. To so pa tiste male občine,
               ki so se pač formirale tudi okoli velikih mest, vendar ni vsepovsod enaka situacija.
               Želel bi, da to razpravo o financiranju občin peljemo na pameten, strpen način in da
               v to ne peljemo vsega tistega, kar sem ne sodi. Hvala.</p>
            </sp>
            <sp xml:id="SDZ2-Izredna-43-2000-01-18.sp81">

               <speaker>PREDSEDNIK JANEZ PODOBNIK:</speaker>

               <p>Hvala lepa. Razprava, gospod Rupar, za njim gospod Kelemina.</p>
            </sp>
            <sp xml:id="SDZ2-Izredna-43-2000-01-18.sp82">

               <speaker>PAVEL RUPAR:</speaker>

               <p>Hvala lepa, gospod predsednik. Kolegice in kolegi, verjetno bom glede na to, kakor
               ste me navajeni, zelo kratek.</p>
               <p>Letošnji proračun je proračun z eno samo predpostavko: proračun pogube. Odkrito
               povedano, zelo neumno se mi zdi, da se poslanci med sabo kregamo in dajemo za tiste
               malenkosti, kot je pediatrična klinika, kot so tiste uboge 3 milijarde za občine, v
               bistvu pa govorimo o proračunu, ki je težak prek tisoč milijard. Za kaj vse v tej
               masi denar gre? Poglejte si, tisti, ki ste imeli to srečo in dobili tudi razreze
               posameznih postavk, kje vse mečemo denar proč. Ne bom govoril niti o ministrstvu za
               promet, saj se mi zdi prek Darsa in drugih kot največji, bi rekel, <q>"izgubaš"</q> v
               narekovanju, ministrstvu za okolje in prostor. V glavnem, neumno je in zelo narobe,
               da se kregamo o drobtinicah, istočasno pa mečemo cel hlebec kruha nekam v neznano, pa
               od njega bistveno več kot posamezne ribe ne bomo imeli nič.</p>
               <p>Moje skromno mnenje: ta proračun, ki ga obravnavamo - letošnji proračun - je odraz
               vlade, je odraz zmešnjave in - z eno besedo - je eno čisto navadno <q>"sranje"</q>! Hvala
               lepa.</p>
            </sp>
            <sp xml:id="SDZ2-Izredna-43-2000-01-18.sp83">

               <speaker>PREDSEDNIK JANEZ PODOBNIK:</speaker>

               <p>Prosil bi, da bi uporabljali mestu primerne besede. Razpravo ima kolega Kelemina.</p>
            </sp>
            <sp xml:id="SDZ2-Izredna-43-2000-01-18.sp84">

               <speaker>BRANKO KELEMINA:</speaker>

               <p>Hvala lepa za besedo. Spoštovani vsi skupaj! Povedal bom nekaj besed k splošnemu delu
               proračuna, čeprav vsi nekako, po mojem mnenju, že poznate moj pogled na proračun za
               leto 2000; namreč, večinoma iz protesta proti proračunu, kakršen je predlagan, o njem
               v bistvu do sedaj nisem hotel razpravljati, ampak le toliko, da dam svoj prispevek in
               da si nekako razbremenim svojo dušo, zaradi ničesar drugega.</p>
               <p>Že takrat sem povedal, da je ta proračun oziroma predlog proračuna za leto 2000 za
               našo državo uničevalen. Predlagal sem tudi, da se zavrne, tak kot je, in da naj vlada
               pripravi drug predlog, ki bo v skladu s tistim, kar so povedale tudi pomembne
               osebnosti v tej državi, pa tudi inštitucije. Ampak seveda to se ni zgodilo, kajti
               treba je povedati tukaj, da bodo vsi, tudi mogoče državljani, vedeli, da bo ta
               proračun sprejet zato, ker so se pač poslanci državnega zbora, posamezno, enostavno
               prodali v tem proračunu. Nekateri so se prodali za 20, drugi za 30, 40 milijonov,
               tisti, ki so pa nekoliko več vredni, pa za 200, 300, mogoče tudi za 500 milijonov. In
               zato, da pač zadostijo svoje lokalne interese, da bi pač bili všeč nekomu, zato pač
               sprejemajo vse tiste negativne posledice, ki iz tega proračuna sledijo.</p>
               <p>Zato z izrednim veseljem seveda podpiram tiste predloge v tem splošnem delu
               proračuna, ki nekako poskušajo zmanjšati te zadolžitve in bom seveda z veseljem te
               predloge tudi podprl in upam, da bodo tudi sprejeti.</p>
               <p>No, če samo še tole vrnem nazaj. Nekaj je pa le korektno, vsaj v letošnjem letu -
               kolikor sem zasledil pri obravnavi tega proračuna - korektno s strani koalicije in pa
               vlade, da le več ne govori o nekem varčevalnem programu te države, o varčevalnem
               programu vlade in tako naprej. Se pravi, o vseh tistih plasiranih velikih besedah, ki
               so bile spregovorjene že leta 1997 pri sprejemu proračuna pri sklicu tega državnega
               zbora.</p>
               <p>Seveda pa jaz ugotavljam, da v teh proračunih zdajle, ko smo jih sprejemali ta leta
               nazaj, gre vedno samo za to ne - saj jaz lahko počakam, jaz imam čas. Do kdaj delamo
               danes? Do sedmih zvečer ne, ali do kdaj? Bom počakal.</p>
            </sp>
            <sp xml:id="SDZ2-Izredna-43-2000-01-18.sp85">

               <speaker>PREDSEDNIK JANE PODOBNIK:</speaker>

               <p>Danes delamo do 18. ure, ampak ne glede na to, prosim za mir v dvorani.</p>
            </sp>
            <sp xml:id="SDZ2-Izredna-43-2000-01-18.sp86">

               <speaker>BRANKO KELEMINA:</speaker>

               <p>No, jaz pravim, da v teh proračunih vseskozi ta leta, kar sem jaz pač bil zraven,
               ugotavljam, da vsako leto v bistvu gre za to, da se iznajde vedno nova formula, na
               kak način prevarati slovenske davkoplačevalce, da se nek proračun sprejme, kako
               prevarati kmete in pa tudi delavce, jaz pravim, tisto populacijo, ki s svojimi rokami
               tako odgovorno proizvaja novo vrednost. Seveda zato, da lahko potem na drugi strani
               ta spolitizirana državna birokracija in pa tudi politikanti neodgovorno - če so
               seveda prej, prejšnji odgovorno, ti pa neodgovorno - brez vsakega sramu in nesramno
               trošijo za svoje politične, velikokrat pa tudi za svoje osebne interese.</p>
               <p>Največja ironija je pa seveda v tem ta, da poleg tega neodgovornega zapravljanja in
               varanja državljanov, seveda, se vse to dogaja celo na kredit. To je največja ironija,
               ne. V tej državi se ustvarja lažen vtis, da gre za učinkovito obvladovanje neke
               porabe, splošne porabe v tej državi, kar ni res. Približno 200 milijard, če samo
               pogledamo, gre za zadolžitve in za primanjkljaj, ki je v tem proračunu za leto 2000
               predstavljen. To niso majhna sredstva. Kdo bo te negativne trende v naslednjih letih
               saniral in kdaj, je drugo pomembno vprašanje.</p>
               <p>Vsa leta sem se tukaj spraševal in tudi sedaj se sprašujem, kdaj bo enkrat predlog
               proračuna ali proračun odraz neke dolgoročne politike razvoja, ne pa neke dnevne
               politike in nekih lokalnih interesov.</p>
               <p>Kar se tiče te razvpite 5. točke k temu splošnemu delu proračuna. V teh dneh je bilo,
               kdor je to spremljal, kar veliko polemik izrečenih. Med drugim tudi to, češ ne bomo
               sedaj oziroma ne si privoščiti sedaj nekega boja med podeželjem in mesto, dosti imamo
               vseh drugih konfliktov, ne sedaj še začeti s tem in ne ustvarjati nekega negativnega
               mnenja v zvezi s temi vprašanji. Sam mislim pa drugače. Mislim, da moramo in dolžni
               smo - vsaj tisti, ki živimo na podeželju, odločno se boriti proti vsaki hegamoniji
               nadmoči, ki v tej državi vlada in tudi na ta način, da bomo vsaj povedali tisto, kar
               nas teži. Vsaj to pravico nam dajte in da bomo poskušali potem tudi, če ne drugače,
               na demokratičen način s preglasovanjem ali z glasovanjem doseči tisto, za kar
               mislimo, da je za to državo dobro.</p>
               <p>Ob tej priložnosti bi mogoče osebno tako razmišljal - nisem prizadet oziroma nočem
               biti prizadet pri tej 5. točki. Predlagal bi tako: Mislim, da to lahko brez problema
               zavrnemo ta predlog in naj vlada se enkrat spametuje in naj najde rešitev za to, da
               bo zagotovila financiranje v skladu z zakonodajo in tudi v skladu z odločbo ustavnega
               sodišča. Dejstvo je, da ogromno nepotrebne birokracije, ogromno nepotrebnega denarja
               se porabi za lastno delovanje tega aparata. Namesto da bi se denar dal na osnovi
               programov in neke drugačne zakonodaje občinam, ki bi ga prav gotovo koristno
               naložile, in marsikateri problem tukaj v državnem zboru in na nivoju države bi bil
               rešen in ga ne bi bilo potrebno potencirati in tudi o njem razpravljati in
               zapravljati čas. Sigurno je veliko pomembnejših stvari, s katerimi bi se država
               morala ukvarjati kot samo z lokalnimi skupnostmi.</p>
               <p>Toliko mogoče v tem splošnem delu. Ob posameznih točka pa mogoče še kakšno besedo.
               Hvala lepa.</p>
            </sp>
            <sp xml:id="SDZ2-Izredna-43-2000-01-18.sp87">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo želi državni sekretar Cvikl.</p>
            </sp>
            <sp xml:id="SDZ2-Izredna-43-2000-01-18.sp88">

               <speaker>MAG. MILAN MARTIN CVIKL:</speaker>

               <p>Hvala lepa za besedo. Vendarle moram zaradi vseh tistih, ki so financirani iz
               državnega proračuna, ali izvajajo naloge, ki jih seveda omogoča financiranje
               državnega proračuna, povedati, da seveda ne bi v imenu vlade označevali proračun za
               leto 2000 kot proračun pogube in drugih tukaj uporabljenih besed. Gre za to, da
               seveda iz državnega proračuna smo najprej - če začnemo s proračunom, kot je oblikovan
               - seveda se financirajo ustavne in zakonske obveznosti na eni strani nevladnih
               proračunskih uporabnikov, začnemo s predsednikom republike, državni zbor itn. Med
               njimi tudi republiška volilna komisija bo lahko seveda financirala izvedbo volitev
               kot eno od svojih ključnih nalog v letu 2000 zaradi zagotovitve sredstev, ki seveda
               jih boste z ustreznim glasovanjem o državnem proračunu zagotovili na ustreznih
               postavkah. Nova državna revizijska komisija, ustanovljena z zakonom, je ravno tako
               seveda institucija, ki je financirana iz državnega proračuna. Potem pa seveda
               prihajamo na cel sklop tako imenovanih vladnih proračunskih uporabnikov: vladne
               službe in potem posamezna ministrstva - kjer na eni strani seveda, če hočete, lahko
               začnemo z ministrstvom za finance, plačujemo seveda obresti za prevzete dolgove, na
               drugi strani financiramo lokalne, samoupravne lokalne skupnosti skozi finančno
               izravnavo oziroma dopolnilna sredstva za investicije in seveda izvajamo tiste
               programe, ki na primer carinski upravi, davčni upravi itn., seveda omogočajo neko
               normalno delovanje.</p>
               <p>Seveda, če bi prevedli nekatere tukaj izrečenih besed, potem bi se seveda Evropska
               unija vprašala, kaj je s tistimi nekaj čez 8 milijard sredstev programov donacij, ki
               jih Evropa seveda namenja Republiki Sloveniji in so zajete na prihodkovni in
               odhodkovni strani državnega proračuna po posameznih uporabnikih in pomenijo seveda
               prilagajanje, če hočete, evropskemu pravnemu redu. Seveda ministrstvo za notranje
               zadeve, ministrstvo za zunanje zadeve, vsi veleposlaniki, policija itn., so seveda
               100%-no financirani iz državnega proračuna in potem smo seveda na tistih ministrstvih
               - obramba, pravosodje - kjer seveda brez zagotavljanja sredstev, na primer, bom
               rekel, za odškodnine neupravičeno obsojenih ali pa zdravstvenega in pokojninskega
               zavarovanja obsojencem, seveda ne bi mogli v skladu z zakonodajo izvajati nekaterih
               aktivnosti.</p>
               <p>Res je, da je velik del proračuna ali pa mogoče prevelik del proračuna fiksiran z
               nekaterimi socialnimi transferji, vendar je zaradi socialnih transferjev, oblikovanih
               na posameznih postavkah resornih ministrstev, kot je ministrstvo za delo, družino in
               socialne zadeve, seveda na nek način zagotovljena tista nujna seveda socialna pomoč
               in pa aktivne oblike politike zaposlovanja, ki omogočajo na neki način ključ za
               seveda spreminjanje položaja posameznika v družbi. Ministrstvo za gospodarske
               dejavnosti, ministrstvo za ekonomske odnose, ministrstvo za kmetijstvo, gozdarstvo in
               prehrano, promet in zveze - saj s svojim delovanjem vzpostavljajo nujne pogoje za
               delovanje infrastrukture države, ki je poznana in ki jo potrebuje vsako razvito tržno
               gospodarstvo in seveda Slovenija, če želi, kamor želi, to nujno potrebuje.</p>
               <p>Ministrstvo za okolje in prostor, zaradi prevzetih obveznosti, povezanih s
               prevzemanjem pravnega reda na področju okolja in sobivanja z naravo, bo v letu 2000
               in v naslednjih letih verjetno eno od tistih področij, kjer bomo zaradi tega, ker so
               to nekomercialni projekti, lahko samo iz državnega proračuna financirali odpravljanje
               nekaterih zadev, ki so na nek način, če hočete, na slovenskih tleh prisotne.</p>
               <p>Zdravstvo. Poleg tega, ker je v ministrstvu za zdravstvo, seveda, cela zdravstvena
               blagajna omogoča, če hočete, zagotavljanje zdravstvenega standarda; o njem lahko
               diskutiramo, vendar ne slišim, da bi imeli podobne težave v Sloveniji, kot jih imajo
               Angleži z gripo zadnje dni.</p>
               <p>Ministrstvo za šolstvo in šport in financiranje približno 150 milijard plač in
               materialnih stroškov, tako učiteljev v osnovnih šolah, srednjih šolah kot vseh
               profesorjev na univerzah, je naloga, ki je v polni meri financirana iz državnega
               proračuna.</p>
               <p>In seveda potem vse investicije - ministrstva za šolstvo, ministrstva za znanost, v
               kulturi - seveda bi nekdo rekel, da ni potrebno, vendar je slovenski narod ostal
               samobiten zaradi kulture.</p>
               <p>Ministrstvo za malo gospodarstvo in turizem, sicer relativno novo ministrstvo, vendar
               tudi zaradi tega, če hočemo izravnati plačilno bilanco, in seveda brez dodatnih
               investicij - in recimo: samo nekatere prerazporeditve, ki jih je vlada opravljala v
               aprilu lanskega leta zaradi nevtraliziranja negativnih učinkov kosovske krize, so
               pripomogli k temu, da je bila turistična sezona taka, kot je bila.</p>
               <p>In potem ostane cel sklop pravosodja. Danes bi izredno težko v imenu vlade ne branil
               tega, da denar, ki ga zagotavljamo za pravosodje, ni ustrezno naložen denar. V državi
               brez pravnega reda tudi ni normalno razvito tržno gospodarstvo.</p>
               <p>Tako da v imenu vlade zavračam kritike, da je to proračun pogube, je pa deveti
               proračun samostojne Republike Slovenije in je odraz, če hočete, zakonskih obveznosti
               in sposobnosti državnega zbora, ministrstev, da ustrezno definirajo programske
               postavke. Pred tremi meseci smo sprejeli zakon o javnih financah, ki daje podlago, da
               ta postopek proračunske priprave izboljšamo. Menimo,da je vlada s tem, ko je na nek
               način povzela 36 amandmajev državnega zbora, ki so prvič v devetih letih bili pisani
               konsistentno, z nekaj povečanji in nekaj zmanjšanji, odgovorila na to, kakšen naj bo
               proračun. In menimo, da je v naslednjih letih tudi z redefiniranjem postopka
               sprejemanja državnega proračuna možno izboljšati vlogo proračunske avtoritete, ki jo
               državni zbor ima. Hvala lepa.</p>
            </sp>
            <sp xml:id="SDZ2-Izredna-43-2000-01-18.sp89">

               <speaker>PREDSEDNIK JANEZ PODOBNIK:</speaker>

               <p>Hvala državnemu sekretarju. Replika, gospod Kelemina.</p>
            </sp>
            <sp xml:id="SDZ2-Izredna-43-2000-01-18.sp90">

               <speaker>BRANKO KELEMINA:</speaker>

               <p>Hvala lepa za besedo. Sicer ne morem z nekimi natančnimi podatki sedaj oporekati
               vsemu, kar je gospod Cvikl povedal. Samo, kdor bi prvič torej slišal vse, kar je
               povedal, bi mu seveda stoprocentno verjel, ne. Ampak vsi tisti, ki že nekaj časa
               sedimo tukaj notri in ki poznamo te stvari, pa vemo, da vse pa dejansko ni tako, kot
               ste vi povedali.</p>
               <p>Da ne bom jaz zdajle pameten; samo če bi samo malce upoštevali tista opozorila, ki so
               bila tukaj povedana s strani raznih institucij v tej državi, pa tudi ekonomistov in
               pomembnih ljudi, ki so tudi v tem državnem zboru spregovorili o javni porabi.
               Marsikje bi se dalo prihraniti kakšen tolar, pa ne enega, ogromno. In vse to
               natolcevanje oziroma govorjenje, kako je vse v skladu s plani in zakoni in projekti
               itn., to lahko pripovedujete komu drugemu, meni ni treba. Ne bom trdil, da ni nič v
               zvezi s tem, ampak vse pa ni tako. Ogromno je tukaj notri dnevne politike, ogromno je
               seveda raznih stvari privlečnih takole od strani noter in marsikaj bi se dalo
               racionalizirati. Hvala lepa.</p>
            </sp>
            <sp xml:id="SDZ2-Izredna-43-2000-01-18.sp91">

               <speaker>PREDSEDNIK JANEZ PODOBNIK:</speaker>

               <p>Hvala lepa. Zaključujem splošno razpravo, o splošnem delu proračuna in prehajamo na
               odločanje o vloženih amandmajih.</p>
               <p>Na glasovanje dajem prvi amandma k splošnemu delu proračuna. Predlagatelj je vlada
               Republike Slovenije, delovno telo ga podpira. Prepričan sem, da imate pred seboj tudi
               pregled amandmajev, tako da ni potrebno, da jih seveda v celoti preberem. Ugotavljamo
               prisotnost! Ugotavljamo prisotnost! <stage>(49 prisotnih.)</stage></p>
               <p>Kdo je torej za amandma pod točko 1? Predlagatelj - vlada. <stage>(35 poslancev.)</stage> Kdo je
               proti? <stage>(7 poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod točko 2. Predlagatelj je Špiletič Bogomir. Vlada tega
               amandmaja ne podpira. Ugotavljamo prisotnost! <stage>(56 prisotnih.)</stage></p>
               <p>Kdo je za amandma pod točko 2? <stage>(21 poslancev.)</stage> Kdo je proti? <stage>(39 poslancev.)</stage></p>
               <p>Amandma pod točko 2 ni bil sprejet.</p>
               <p>Na glasovanje dajem amandma pod točko 3. Predlagatelj je poslanska skupina Združena
               lista socialnih demokratov. Vlada in delovno telo tega amandmaja nista podprla.
               Ugotavljamo prisotnost! Opomb, kjer piše, kako so se opredelili posamezni odbori, ne
               bi bral, imate vse to v gradivu. Ugotovimo prisotnost! <stage>(60 prisotnih.)</stage></p>
               <p>Kdo je za amandma pod točko 3? <stage>(19 poslancev.)</stage> Je kdo proti? <stage>(33 poslancev.)</stage></p>
               <p>Ugotavljam, da amandma pod točko 3 ni bil sprejet.</p>
               <p>Smo pri amandmaju pod točko 4, predlagatelj - odbor za finance in monetarno politiko.
               Iz opombe je razvidno, da z navedenim amandmajem odbor vsebinsko povzema amandmaje
               vlade Republike Slovenije, navedene v dopolnjenem predlogu proračuna Republike
               Slovenije za leto 2000 pod številko 1, 3, 6, 61, 63, 64, 84, 85 in 86, ki niso bili
               vloženi v skladu z določbami novega zakona o javnih financah. Prav tako pa tudi
               amandma vlade pod številko 62. Ugotovimo prisotnost! <stage>(61 prisotnih.)</stage></p>
               <p>Kdo je za amandma odbora? <stage>(44 poslancev.)</stage> Je kdo proti? <stage>(7 poslancev.)</stage></p>
               <p>Ugotavljam, da je amandma sprejet.</p>
               <p>V skladu s svojo prejšnjo napovedjo predlagam državnemu zboru, da prekine sprejemanje
               oziroma odločanje o amandmaju pod točko 5, da prekinemo pri tej točki dnevnega reda
               in tudi v skladu z opombo, ki je zapisana na zaključku tega amandmaja, da je vsebina
               tega amandmaja povezana z realizacijo oziroma sprejetjem amandmaja poslanca Vilija
               Trofenika k 28. členu predloga zakona o izvrševanju proračuna Republike Slovenije za
               leto 2000, torej da se državni zbor sedaj najprej sooči s točko 3 dnevnega reda
               državnega zbora in nato potem ponovno preide k glasovanju o amandmaju pod točko
               5.</p>
               <p>Prekinjam torej to točko dnevnega reda.</p>
               <p>Prehajamo na <title>3. TOČKO DNEVNEGA REDA - PREDLOG ZAKONA O IZVRŠEVANJU PRORAČUNA
                  REPUBLIKE SLOVENIJE ZA LETO 2000, HITRI POSTOPEK.</title> Predlog zakona je v
               obravnavo zboru predložila vlada Republike Slovenije. Ali želi predstavnik vlade
               besedo? Pred nastopom predstavnika vlade želi proceduralni predlog gospod Presečnik,
               prosim.</p>
            </sp>
            <sp xml:id="SDZ2-Izredna-43-2000-01-18.sp92">

               <speaker>JAKOB PRESEČNIK:</speaker>

               <p>Hvala lepa za besedo. Že prej sem držal roko gor in sem mislil predlagati, da na
               točki, kjer smo se ustavili pri 2. točki, pri petem amandmaju, da poslanska skupina
               vzame odmor do 18.00 ure in zadevo poskušamo urediti, da se dogovorimo v poslanski
               skupini, kako s petim amandmajem, in nato nadaljujemo z 2. točko. Hvala.</p>
            </sp>
            <sp xml:id="SDZ2-Izredna-43-2000-01-18.sp93">

               <speaker>PREDSEDNIK JANEZ PODOBNIK:</speaker>

               <p>Nekoliko kasni ste bili, kolega Presečnik. Nisem videl nasprotovanja mojemu predlogu.
               To pomeni, da ste nasprotovali mojemu predlogu, ki sem ga dal.</p>
               <p>Spoštovane kolegice in kolegi! Na glasovanje dajem proceduralni predlog. Biti moramo
               korektni. Dajem predlog, da državni zbor ponovno odpre 2. točko dnevnega reda. Če
               bomo to izglasovali, bom upošteval predlog, ki ga je dal poslanski kolega
               Presečnik.</p>
               <p>Kdo je za predlog kolega Presečnika, da ponovno odpremo 2. točko dnevnega reda?
               Ugotavljamo prisotnost! <stage>(62 prisotnih.)</stage></p>
               <p>Kdo je za proceduralni predlog? <stage>(50 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da je predlog sprejet.</p>
               <p>Smo ponovno pri <title>2. TOČKI DNEVNEGA REDA.</title> Pred glasovanjem o amandmaju pod
               točko 5, kolega Presečnik v imenu poslanske skupine prosi za<gap n="..."/>? Poslanski kolega,
               gospod Presečnik, v imenu poslanske skupine Slovenske ljudske stranke zaproša za
               odmor za premislek v poslanski skupini. Ker je bila omenjena 18.00 ura, bo državni
               zbor sejo nadaljeval jutri ob 10.00 uri.</p>
               <p>Sejo za danes prekinjam. <stage type="time">(SEJA JE BILA PREKINJENA 18. JANUARJA 2000 OB 16.53
                  URI.)</stage>
               </p>
            </sp>
         </div>
      </body>
   </text>
</TEI>