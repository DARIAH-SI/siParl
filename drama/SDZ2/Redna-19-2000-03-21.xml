<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Redna-19-2000-03-21">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|33D5E808224C0C2CC12568AB004E6E85</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=33D5E808224C0C2CC12568AB004E6E85</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-19-2000-03-21.DZ" n="19">
               <name>Redna</name>
               <date when="2000-03-21"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-19-2000-03-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 19. seje</stage>
            <stage type="date">(21. marec 2000)</stage>
            <stage type="chairman">Sejo je vodil Janez Podobnik, predsednik državnega zbora.</stage>
            <stage type="time">Seja se je pričela ob 14.08 uri.</stage>


            <sp xml:id="SDZ2-Redna-19-2000-03-21.sp1">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice poslanke, kolegi poslanci, gospe in gospodje! Pričenjam
               nadaljevanje 19. seje državnega zbora.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Štefan Klinc, za pričetek seje dr. Ciril Ribičič, Janez
               Kramberger, Zmago Jelinčič, Jurij Malovrh, Jelko Kacin in od 17.00 ure dalje Peter
               Hrastelj.</p>
               <p>Prosim, da ugotovimo navzočnost v dvorani. Navzočih je 46 poslank in poslancev; zbor
               je sklepčen in lahko odloča.</p>
               <p>Na sejo sem povabil predstavnike vlade Republike Slovenije in varuha človekovih
               pravic. Vse lepo pozdravljam!</p>
               <p>Današnje nadaljevanje 19. seje bo zbor pričel z obravnavo 33. točke dnevnega reda, to
               je poročila varuha človekovih pravic za leto 1998; zatem bo zbor prešel na obravnavo
               16. točke, to je predloga zakona o spremembah in dopolnitvah zakona o prekrških, ter
               nato na obravnavo prekinjene 38. točke, to je predloga zakona o spremembah in
               dopolnitvah zakona o lokalni samoupravi, nato na obravnavo 46. točke ter nato po
               dnevnem redu dalje.</p>
               <p>Danes bo državni zbor zasedal do 18.00 ure. Ob 18.00 uri pa bom predlagal, da bi
               nedokončane točke te seje prenesli na naslednjo redno sejo, ki se bo pričela jutri
               dopoldne, ob 10.00 uri.</p>
               <p>Preden pa preidemo na obravnavo zadev z dnevnega reda, bo zbor opravil še določitev
               kandidata, ki v skladu s 17. členom zakona o volitvah v državni zbor postane poslanec
               za preostanek mandatne dobe namesto poslanca, ki mu je prenehal mandat.</p>
               <p>Državni zbor je dne 15. marca 2000 ugotovil, da je poslancu, gospodu Petru Lešniku,
               prenehal mandat skladno z 9. členom zakona o poslancih. Republiška volilna komisija
               je zboru posredovala ugotovitev, da je mandat dotedanjega poslanca Petra Lešnika
               prešel na gospoda Saša Pečeta. Ugotovitev je obravnavala mandatno-imunitetna
               komisija, ki je zboru tudi pismeno poročala. Poročilo ste prejeli danes na klopi. Ali
               želi poročevalec komisije besedo? <stage xml:id="SDZ2-Redna-19-2000-03-21.stage5">(Ne želi.)</stage> Ali želi besedo predstavnik sekretariata
               za zakonodajo in pravne zadeve? <stage xml:id="SDZ2-Redna-19-2000-03-21.stage6">(Ne želi.)</stage> Besedo dajem predstavnikom poslanskih
               skupin. <stage xml:id="SDZ2-Redna-19-2000-03-21.stage7">(Nihče ne želi besede.)</stage> Besedo dajem poslankam in poslancem. Ali želi kdo
               besedo? <stage xml:id="SDZ2-Redna-19-2000-03-21.stage8">(Ne želi.)</stage> Razpravo zaključujem.</p>
               <p>Na glasovanje dajem naslednji predlog sklepa: "Potrdi se poslanski mandat gospodu
               Sašu Pečetu, rojenemu 3. maja 1971, stanujočemu Razbergerjeva 2, Maribor." Ugotovimo
               prisotnost! Kolegice in kolegi, kaj pomeni ta dialog znotraj poslanskih klopi? Prosim
               za resnost. Ugotovimo prisotnost! <stage xml:id="SDZ2-Redna-19-2000-03-21.stage9">(68 prisotnih.)</stage></p>
               <p>Kdo je za predlog sklepa, ki sem ga prebral? <stage xml:id="SDZ2-Redna-19-2000-03-21.stage10">(65 poslancev.)</stage> Je kdo proti?
               <stage xml:id="SDZ2-Redna-19-2000-03-21.stage11">(Nihče.)</stage></p>
               <p>Ugotavljam, da je predlog sklepa sprejet.</p>
               <p>Poslanskega kolega Saša Pečeta vabim, da se nam pridruži in zasede svoje poslansko
               mesto. <stage xml:id="SDZ2-Redna-19-2000-03-21.stage12">(Aplavz.)</stage> Kolegu Pečetu želim, da bi v poslanskih klopeh uspešno opravljal
               delo poslanca.</p>
               <p>V zvezi s priporočilom komisije za poslovnik z dne 30.5.1996 pa zboru predlagam, da
               sprejme še naslednji predlog sklepa: "Do morebitnih sprememb v sestavi delovnih teles
               opravlja poslanec gospod Sašo Peče funkcijo člana v vseh delovnih telesih, katerih
               član je bil poslanec Peter Lešnik, ki mu je prenehal mandat." Želi s tem v zvezi kdo
               besedo? <stage xml:id="SDZ2-Redna-19-2000-03-21.stage13">(Ne želi.)</stage> Zaključujem razpravo. Predlagani sklep pa dajem na glasovanje.
               Ugotavljamo prisotnost! <stage xml:id="SDZ2-Redna-19-2000-03-21.stage14">(58 prisotnih.)</stage></p>
               <p>Kdo je za predlagani sklep? <stage xml:id="SDZ2-Redna-19-2000-03-21.stage15">(56 poslancev.)</stage> Kdo je proti? <stage xml:id="SDZ2-Redna-19-2000-03-21.stage16">(1 poslanec.)</stage></p>
               <p>Ugotavljam, da je predlagani sklep sprejet.</p>
               <p>Prehajamo na <title xml:id="SDZ2-Redna-19-2000-03-21.title1">33. TOČKO DNEVNEGA REDA, TO JE NA OBRAVNAVO POROČILA VARUHA
                  ČLOVEKOVIH PRAVIC ZA LETO 1998,</title>
               
                  EPA 796-II
               . Poročilo je v obravnavo državnemu zboru predložil varuh človekovih pravic. Ali
               želi varuh človekovih pravic gospod Ivan Bizjak besedo? Želi. Prosim, beseda je
               vaša.</p>
            </sp>
            <sp xml:id="SDZ2-Redna-19-2000-03-21.sp2">

               <speaker>IVAN BIZJAK:</speaker>

               <p>Spoštovani gospod predsednik, gospe poslanke, gospodje poslanci! Letno poročilo
               varuha človekovih pravic za leto 1998 je v državnem zboru že od aprila lani, zato mi
               dovolite, da predstavim le nekaj njegovih glavnih poudarkov. Ti so v poročilu zbrani
               predvsem v prvem poglavju, v katerem so podane ocene, ugotovitve in analize o
               spoštovanju človekovih pravic in pravni varnosti državljanov in drugih prebivalcev v
               Republiki Sloveniji. Poleg tega pa so v prvem delu predstavljene tudi tri analize, v
               katerih so moji namestniki osvetlili vprašanja, kako do bolj učinkovite in prijazne
               javne uprave, vprašanje dostopnosti informacij javne narave in pa vprašanje
               vzpostavljanja učinkovitih pritožbenih poti.</p>
               <p>Osrednje ugotovitve poročila so naslednje: Problemi na področju uveljavljanja
               človekovih pravic so posledica slabega delovanja države. Resna prizadevanja za
               izboljšanje je zaslediti le na nekaterih področjih, rezultate pa komaj kje.
               Utemeljeno je torej vprašanje, ali ni tak odnos do odprtih vprašanj človekovih pravic
               dejansko oblika njihovega sistematičnega kršenja. Težko je namreč verjeti, da
               odgovorni niso zmožni določiti pravih prednostnih nalog na tem področju. Zdi se, da
               mu preprosto posvečajo premalo pozornosti. Zlasti glede stanja v sodstvu smo bili v
               obravnavanem letu priča tudi poskusom olepševanja stanja s pretiranim poudarjanjem
               nekaterih dobro delujočih sodišč in interpretacijo statističnih podatkov. To ni
               rešitev za probleme. Nasprotno, ustvarjanje lažnega vtisa zmanjšuje zavzetost za delo
               pri izboljševanju stanja. Številni konkretni problemi, s katerimi se srečujejo
               posamezniki, imajo svoje korenine v nepopolni in zastareli zakonodaji, ki ni
               prilagojena veljavnim pravnim temeljem in dejanskemu stanju v družbi. Sprejemanje
               potrebnih zakonov poteka prepočasi, niti uskladitev z ustavo še ni izvedena. Počasno
               je odpravljanje neskladij med posameznimi zakoni in odpravljanje pomanjkljivosti
               novih zakonov, ki se pokažejo ob njihovem izvajanju. Za primer lahko navedem primer
               iz leta 1999 sicer, ko je trajalo skoraj leto dni, preden je bilo ponovno omogočeno
               odločanje o odpisu obveznosti iz naslova prispevkov za pokojninsko zavarovanje, ki je
               bilo s pomanjkljivo spremembo zakonodaje onemogočeno. Zakonodajni postopek ne pomeni
               le sprejemanja novih zakonov, ampak tudi njihovo prilagajanje in vpenjanje v celovit
               pravni red. Priča pa smo stanju, ko se celo neustavnosti, ki jih ugotovi ustavno
               sodišče, pogosto ne odpravijo v postavljenem roku. Odveč je poudarjati, da te
               neustavnosti prizadevajo interese ljudi saj sicer ne bi sprožili postopka za presojo
               ustavnosti.</p>
               <p>V poročilu smo navedli 18 področij, ki jih je treba na novo zakonodajno urediti, da
               bi bilo mogoče učinkovito varstvo pravic ali da bi se izboljšal položaj posameznika.
               V letu 1999, torej po letu, na katerega se nanaša to poročilo, so bili od teh 18
               sprejeti 3 zakoni, do današnjega dne pa še eden več, namreč zakon o izvrševanju
               kazenskih sankcij.</p>
               <p>Med navedenimi nujnimi zakoni za uspešno varstvo pravic naj jih na tem mestu omenim
               le naslednjih pet. Prvič. Na področju ekonomsko-socialnih razmerij je ključnega
               pomena čim prejšnje sprejetje novega zakona o delovnih razmerjih, ki mora primerneje
               opredeliti pravice zaposlenih in način njihovega varovanja.</p>
               <p>Drugič. Brez zakona o skladu za poplačilo vojne odškodnine osebe, ki so jim že
               posamično priznane pravice po zakonu o popravi krivic in zakonu o žrtvah vojnega
               nasilja, teh pravic dejansko ne morejo uveljaviti.</p>
               <p>Tretjič. Zakon, ki bo uredil napotitev, pridržanje, varstvo pravic in zdravljenje
               oseb z duševnimi motnjami proti njihovi volji, je že vse predolgo v pripravi, brez
               novega zakona pa to področje ni ustrezno urejeno. Zakon mora urediti pogoje za
               napotitev na zdravljenje proti volji prizadetega in opredeliti učinkovite postopke za
               varstvo pravic in preverjanje potrebnosti uvedenih ukrepov.</p>
               <p>Četrtič. Še vedno je neurejeno vprašanje brezplačne pravne pomoči.</p>
               <p>Petič. Na področju dovoljenih posegov v ustavno zagotovljene pravice je nujno v
               zakonu, ki ureja obveščevalno in varnostno dejavnost, sprejeti ustrezno ureditev
               pogojev in postopka za preverjanje dopustnih posegov in zagotoviti temelje za
               učinkovit nadzor zakonitosti izvajanja tovrstnih posegov.</p>
               <p>Osrednji problem delovanja državnih organov, ki pomeni tudi očitno kršitev pravic
               številnih ljudi, so nerazumno dolgotrajni postopki v sodstvu in upravi. Zaostanki v
               sodnih postopkih so bili v letu 1998, in še vedno ostajajo, eden najresnejših
               problemov na področju spoštovanja človekovih pravic. Pri tem se ne želim posebej
               sklicevati na prvo sodbo evropskega sodišča, ki zadeva Slovenijo. Bolj bi se bilo
               bati, da bo teh sodb v bodoče še več.</p>
               <p>Potek teh številnih postopkov na različnih sodiščih je namreč tak, da pomeni kršitev
               ustavno zagotovljene pravice do sodnega varstva. V minulih 2 letih se je zavedanje
               resnosti tega problema sicer okrepilo, vendar celovitega programa odpravljanja
               zaostankov kljub sklepu državnega zbora še ni.</p>
               <p>Seznanjeni smo z oblikovanjem nekaterih rešitev za izboljšanje stanja, vendar je do
               izboljšanja stanja prišlo le na nekaterih sodiščih. Skupno število nerešenih zadev se
               je v letu 1998, o katerem govorimo, celo povečalo. V lanskem letu pa se je po naših
               informacijah zmanjšalo manj, kot pa se je zmanjšal pripad novih zadev.</p>
               <p>Kot primer naj navedem, da so na upravnem oddelku vrhovnega sodišča prihajale na
               vrsto zadeve, stare 5 let oziroma 4 leta, če je šlo za denacionalizacijo. Pritožbene
               zadeve zoper odločbe upravnega sodišča so prišle na vrsto po letu in pol. Na
               obravnavanje zahteve za varstvo zakonitosti je bilo treba čakati 2leti ali več. Na
               višjem delovnem in socialnem sodišču je bila čakalna doba več kot 2 leti, ne dosti
               manj od 2 let pa celo pri prednostnih zadevah. Na delovnem in socialnem sodišču v
               Ljubljani smo zaznali 5-letni zaostanek oziroma 3-letnega v prednostnih zadevah. Zelo
               dolgotrajno je čakanje na odločitev tudi na delovnih sodiščih v Kopru, 2 leti za
               prednostne zadeve, in v Mariboru.</p>
               <p>Po drugi strani velja vendarle omeniti, da je kar nekaj sodišč, ki zadeve obravnavajo
               redno in tekoče. Dejavnosti za odpravo zaostankov naj bodo torej usmerjene k temu, da
               se stanje na takih sodiščih ne bo poslabšalo in da se bo hkrati izboljšalo tam, kjer
               je nezadovoljivo. Problem je kompleksen, čez noč ga ni mogoče razrešiti. Zato je še
               posebej pomembno, da odgovorni v izvršilniin sodni veji oblasti pripravijo načrt vseh
               ukrepov zakonodajne, organizacijske, kadrovske in finančne narave, ki bodo v
               primernem času zagotovili normalizacijo stanja.</p>
               <p>Na zakonodajnem področju bo potrebno nadaljevati prilagajanje materialne, procesne in
               organizacijske zakonodaje. Pri tem je nujno iskati rešitve tudi z uvajanjem arbitraže
               in poravnave.</p>
               <p>Pri upravnih postopkih je skrb vzbujajoče, da se jasne zakonske določbe o roku za
               odločitev, splošni rok dveh mesecev ali enoletni rok pri denacionalizaciji, kršijo in
               da iz leta v leto ne prihaja do izboljšanj, ki bi dokazovala, da si odgovorni vsaj
               prizadevajo spoštovati veljavne zakone. Nedoslednost pri izvajanju predpisov ustvarja
               vtis neučinkovitosti in arbitrarnega postopanja. Priče smo nedopustni sprijaznjenosti
               s protizakonitim načinom poslovanja.</p>
               <p>Poleg kršitev veljavnih zakonskih rokov prihaja pri delovanju državnih organov tudi
               do primerov samovolje, prekoračitve pooblastil, nekorektnega ravnanja in kršitev
               načel dobrega upravljanja. Vendar tako po številu kot po resnosti ne pomenijo
               množičnega ali sistematičnega pojava, zahtevajo pa resno obravnavanje in stalna
               prizadevanja za izboljšanje stanja. Posebno pozornost velja posvetiti sicer razmeroma
               redkim primerom brutalnosti, prekomerne uporabe sile in ponižujočega ravnanja.
               Ponavljamo tudi predlog za sprejem kodeksa ravnanja v državni upravi, ki bo omogočil
               preglednejše preverjanje korektnosti uprave.</p>
               <p>Različnim oblikam socialnih problemov bo še naprej treba posvečati posebno pozornost,
               saj sta revščina in socialna stiska očitno prepogost pojav. Izstopajo primeri
               socialne izključenosti zaradi dolgotrajne brezposelnosti, posebej občutljiv pa je
               položaj otrok v družinah, ki se srečujejo s takimi problemi; ti očitno nimajo enakih
               izhodiščnih možnosti kot njihovi vrstniki.</p>
               <p>Kot sem dejal že na začetku, smo v letnem poročilu za leto 1998 v uvodnem poglavju
               predstavili tudi podrobnejšo analizo treh pomembnih področij.</p>
               <p>Pri vprašanju, kako do bolj prijazne in učinkovite javne uprave, se zavzemamo za
               oblikovanje kodeksa etike upravnih uslužbencev, v katerem bi, med drugim, določili
               tudi etična pravila obnašanja uslužbencev, ki jih predpisi ne vsebujejo. Ob tem smo
               kot glavne usmeritve poudarili, da sta javni uslužbenec in posameznik enakopravna
               subjekta tudi ko gre za stranko v postopku, njun položaj pa je določen s predpisi.
               Posameznikove ustavne pravice in temeljne svoboščine so še posebej varovane. Glede na
               to, da je država zaradi ljudi in ne nasprotno, javni uslužbenci pa naj bi ljudem
               zagotavljali čim bolj kakovostne storitve države, mora biti primeren tudi osebni
               odnos uslužbenca do posameznika.</p>
               <p>Za položaj posameznika v razmerju do javne uprave je posebnega pomena še dvoje: eno
               je odprtost javnega sektorja, preglednost njegovega delovanja in zagotavljanje
               informacij javnega značaja oziroma omogočanje dostopa do njih; drugo pa je
               zagotovljenost znanih in učinkovitih pritožbenih poti, če pride do nepravilnosti pri
               delu organov javne uprave, in to ne samo glede odločitev o pravicah, dolžnostih ali
               pravnih interesih posameznika, temveč tudi glede vsega drugega, kar ga zadeva. Namreč
               dostopnosti služb, ravnanja in odnosov uslužbencev ipd.</p>
               <p>Glede dostopnosti informacij javnega značaja se zavzemamo za sprejem zakona, ki bo na
               podlagi drugega odstavka 39. člena ustave uredil način uresničevanja pravice do
               pridobitve informacij javnega značaja, ki naj bo po naši oceni, po našem prepričanju
               sprejet hkrati z zakonom o določanju in varovanju tajnosti državnih organov. Organi
               javne uprave naj že do sprejema zakona omogočijo dostop do informacij javnega značaja
               na svojem področju in sprejmejo svoja pravila o postopku na zahtevo do informacij
               javnega značaja. Posebej poudarjamo nujnost preprostega in brezplačnega dostopa do
               vseh veljavnih predpisov, torej vsega tistega, kar je objavljeno v uradnem listu te
               države.</p>
               <p>Glede vzpostavljanja učinkovitih neformalnih pritožbenih poti poudarjamo, da morajo
               biti te predvsem jasne, dostopne, nepristranske, hitre in dobro znane. Če je pritožba
               utemeljena, pa je treba, kadar je le mogoče, pritožniku omogočiti vzpostavitev
               stanja, kakršno bi bilo, če do nepravilnega ravnanja ne bi prišlo.</p>
               <p>V letnem poročilu za leto 1998 je poleg omenjenega seveda še obsežno poglavje, v
               katerem podrobneje predstavljamo problematiko po posameznih področjih, na voljo pa so
               tudi različni podatki o delu varuha in statistična analiza opravljenega dela. S tem
               seveda tudi temu državnem zboru postavljamo na ogled samo institucijo in njeno
               delovanje in vam omogočamo, da ocenite kako uspešni in kako primerno je bilo naše
               ravnanje v tem obravnavanem letu.</p>
               <p>V poročilu smo navedli tudi nekaj organov, ki se niso ustrezno odzivali na naše
               poizvedbe in predloge. Od navedenih to še vedno velja za ministrstvi za zdravstvo in
               kulturo ter za stanovanjski sklad občine Maribor.</p>
               <p>Dovolite mi samo nekaj besed še o premikih. Med pozitivnimi premiki, do katerih je
               prišlo medtem, ko je letno poročilo za leto 1998 čakalo na obravnavo v državnem
               zboru, naj omenim predvsem sprejem nekaterih pomembnih zakonov s področja
               osamosvojitvene problematike, na katere smo opozarjali že vse od začetka delovanja
               naše institucije. Gre zlasti za zakon o azilu in zakon o ureditvi statusa državljanov
               drugih držav, naslednic nekdanje SFRJ. Pomemben je tudi sprejem zakona o splošnem
               upravnem in pravdnem postopku ter o izvrševanju kazenskih sankcij. Še posebej pa
               pozdravljamo zakonsko ureditev preživninskega sklada. Na nekaterih sodiščih in pri
               nekaterih problematičnih upravnih postopkih zaznavamo v tem obdobju izboljšanje
               stanja. Na kratko bi torej lahko rekel: In vendar se premika, čeprav počasi, mnogo
               prepočasi.</p>
               <p>Državni zbor je ob obravnavi dosedanjih letnih poročil varuha za leta 1995, 1996 in
               1997 sprejel več pomembnih sklepov. Dovolite mi, da ob koncu uvodne predstavitve
               letnega poročila za leto 1998 spomnim le na nekatere med njimi.</p>
               <p>Državni zbor je med drugim sklenil, da bo posvetil prednostno pozornost obravnavi
               zakonodaje, za katero varuh človekovih pravic ugotavlja, da ne daje ustrezne podlage
               za delo pristojnih državnih organov, ker ni v celoti usklajena niti z ustavo niti z
               ratificiranimi mednarodnimi pogodbami ter z novo nastalimi družbenimi razmerami.</p>
               <p>Sklep se počasi uresničuje. S poudarkom na počasi, saj je sprejetih le nekaj od
               pomembnih zakonov.</p>
               <p>Drugi sklep: "Za izboljšanje pravne varnosti je nujno sprejeti ukrepe in program za
               izboljšanje učinkovitosti sodišč. Kot ukrep na normativnem področju morata državni
               zbor in vlada Republike Slovenije posvetiti posebno pozornost ter prednostno
               obravnavati predpise, ki pomenijo zmanjšanje zadev, ki jih rešuje sodstvo, ter
               poenostavljajo sodne postopke." Tako piše v sklepu, sprejetem leta 1997.</p>
               <p>Celovit program zmanjšanja zaostankov ni bil sprejet, zato se po moji oceni problem
               rešuje parcialno.</p>
               <p>Za varstvo otrokovih pravic bi bilo smiselno uvesti ustrezne oblike zastopanja in
               zagovorništva otrok. S tem bi odpravili tudi dvojno vlogo centrov za socialno delo,
               ki opravljajo strokovno socialnovarstveno delo in hkrati na podlagi javnih pooblastil
               tudi upravno delo. Tako sklep iz leta 1999. Glede tega sklepa ni zaznati dejavnosti
               za njegovo uresničitev.</p>
               <p>"Državni zbor predlaga, da se čimprej pripravi podzakonski akt v skladu z 78. členom
               zakona o varstvu okolja, ki ureja obveznost plačila odškodnine oziroma tako imenovane
               ekološke rente povzročiteljev škode na okolju, razvrednotenja ali povzročitve
               nevarnosti za okolje in s tem na zdravju ljudi." Tako sklep iz leta 1999. Po mnenju
               nekaterih neuresničljivo določilo zakona je še vedno v veljavi. Podzakonski akt pa ni
               sprejet.</p>
               <p>Državni zbor je poleg tega ugotovil potrebo po ponovni organizirani brezplačni pravni
               pomoči osebam, ki ne morejo plačevati visokih odvetniških tarif. Nujnost brezplačne
               pravne pomoči je še bolj zaostrena z uveljavitvijo zakona o pravdnem postopku, ki
               predvideva v nekaterih postopkih obvezno zastopanje. Zakonske rešitve pa kljub
               obljubam še ni.</p>
               <p>Prav tako bi bilo po mnenju državnega zbora treba z vidika nezaposlenosti in
               številnih stečajev nameniti več pozornosti uveljavljanju pravice do dela. Nekateri
               novi mehanizmi aktivne politike zaposlovanja nakazujejo boljše možnosti ponovne
               zaposlitve težje zaposljivih kategorij brezposelnih, nekih merljivih, otipljivih
               rezultatov pa še ni videti.</p>
               <p>Med sklepi, v katerih državni zbor poziva k ukrepanju vlado, pa naj omenim predlog
               vladi, da naj, citiram: "Ob upoštevanju ugotovitev in opozoril varuha čimprej ukrepa
               na posameznih področjih in pripravi načrt ukrepov za odpravljanje vzrokov kršitev
               človekovih pravic in temeljnih svoboščin." Pri odpravljanju posameznih težav sicer
               zaznavam pri mnogih resorjih večjo zavzetost, volje za hitro izkoreninjenje nekaj
               najtrdovratnejših sistemskih problemov pa žal ni zaslediti. Lani je državni zbor
               konkretno sklenil, da naj vlada zagotovi, da bo davčna uprava skrajšala dolgotrajne
               davčne postopke in dosledno upoštevala predpisane roke za odločanje. Da bosta država
               ter davčni zavezanec pri plačilu zamudnih obresti v enakopravnem položaju. Da bo
               davčna uprava odločbe o zavrnitvi zahtev za odpis davčnega dolga zavezanca
               obrazložila tako, da bo mogoče razbrati kriterije, na podlagi katerih je bila odločba
               rešena pozitivno ali negativno.</p>
               <p>Ni mogoče zanikati nekaterih prizadevanj za izboljšanje stanje, zlasti glede zadnjega
               navedenega sklepa, vendar je še daleč od zakonitega stanja. Toda o tem ste tako in
               tako govorili na tej seji že ob obravnavi interpelacije. Ker je večina omenjenih in
               še nekaj drugih splošnejših sklepov doslej ostala le na papirju, pozdravljam predlog
               sklepa, da se opravi analiza uresničevanja dosedanjih sklepov državnega zbora ob
               obravnavi poročil varuha še v tem mandatu. Z vztrajanjem pri uresničevanju sprejetih
               sklepov bi lahko državni zbor veliko pomagal k izboljševanju razmer na področju
               varovanja človekovih pravic in odpravljanju neurejenosti, pomanjkljivosti in
               problemov, s katerimi sevsak dan srečujejo državljani in prebivalci te države.
               Obravnavanje letnega poročila varuha človekovih pravic je namenjeno prav odkrivanju
               nepravilnosti ter iskanju boljših in ustreznejših rešitev. Pravico do dobrega
               upravljanja danes splošno razumemo koteno od državljanskih pravic. Ljudje upravičeno
               zahtevajo dobro delujočo državo in skupaj smo jim jo dolžni zagotoviti. Hvala lepa za
               vašo pozornost.</p>
            </sp>
            <sp xml:id="SDZ2-Redna-19-2000-03-21.sp3">

               <speaker>PREDSEDNIK JANEZ PODOBNIK:</speaker>

               <p>Zahvaljujem se gospodu Ivanu Bizjaku, varuhu človekovih pravic, za kratko
               predstavitev poročila, ki ga je v celoti predložil državnemu zboru. Poročilo je
               obravnaval odbor za notranjo politiko in pravosodje kot matično delovno telo. Prosim
               predsednico odbora, gospo Beblerjevo, da predstavi mnenje.</p>
            </sp>
            <sp xml:id="SDZ2-Redna-19-2000-03-21.sp4">

               <speaker>DARJA LAVTIŽAR-BEBLER:</speaker>

               <p>Hvala lepa, gospod predsednik. Spoštovane kolegice, spoštovani kolegi, spoštovani
               gospod varuh človekovih pravic s sodelavci! Preden bi podala poročilo odbora za
               notranjo politiko in pravosodje, bi pravzaprav imela neke vrste proceduralno
               vprašanje. Gospod Ivan Bizjak, varuh človekovih pravic, je tu posebej izpostavil
               probleme, ki zadevajo pravzaprav varovanje oziroma kršitve človekovih pravic in
               neustrezno zakonodajo, zlasti na področju pravosodja, če rečem zelo na hitro, in na
               področju notranjih zadev, kar je seveda tudi logično, in sprašujem, ali ne bi bilo
               primerno, da državni zbor vendarle zagotovi tudi prisotnost vsaj teh dveh, ali
               ministrov ali predstavnikov - vidim, da je gospod minister za pravosodje ravnokar
               prišel skozi vrata, kar me zelo veseli - namreč, tu je bila podana opazka, da gre pri
               utemeljevanju nekaterih sodnih zaostankov tudi za lažni vtis, da se ti zaostanki
               zmanjšujejo in da so bili celo neki poskusi storjeni v to smer, da se statistično ti
               zaostanki drugače prikazujejo, in bi bilo prav, da tudi med razpravo razčistimo to
               vprašanje.</p>
               <p>Kot odbor za notranjo politiko in pravosodje smo po eni strani, ko smo obravnavali
               ravno zakon o sodiščih, verjeli utemeljitvam ministra za pravosodje, da je tu le
               narejen nek napredek, po drugi strani sedaj slišimo nasprotno mnenje, gre pa, seveda,
               za zelo pomembno zadevo in tudi ne glede na odločbo evropskega sodišča za človekove
               pravice je dejstvo, da pri nas postopki pred sodišči trajajo predolgo.</p>
               <p>Poleg odbora za notranjo politiko in pravosodje sta kot zainteresirani delovni telesi
               poročilo obravnavali tudi komisija državnega zbora za peticije in komisija državnega
               zbora za politiko enakih možnosti, ki podpirata ugotovitve in predloge v poročilu
               varuha človekovih pravic, pri čemer posebej izpostavljata vprašanje, ali ne bi kazalo
               razmisliti v Sloveniji o ustanovitvi posebnega varuha za otrokove pravice. Če se
               dobro spomnite, smo tudi v tem državnem zboru že pred dvema letoma, ko smo
               obravnavali poročilo varuha človekovih pravic, predlagali ta razmislek o uvedbitega
               novega ombudsmana, pa zaenkrat na tem področju v formalnem smislu ni bil storjen
               noben napredek.</p>
               <p>V poročilu varuh človekovih pravic opozarja tudi na druge rešitve po Evropi, ki
               zadevajo posebne varuhe pravic na področju javnega obveščanja. Najbrž je tudi danes
               priložnost v tem, da bi se državni zbor izrekel o morebitni uvedbi takšnega
               ombudsmana v Sloveniji.</p>
               <p>No, glede ostalih predlogov v poročilu varuha pa moram poudariti, da se je odbor
               izrazito strinjal z ugotovitvami varuha človekovih pravic in da je tudi predlagal
               oziroma podprl vse njegove predloge ustreznih rešitev, ob čemer je danes na tem mestu
               vendarle treba tudi to povedati - in to je tudi gospod varuh omenil v svoji uvodni
               razpravi - da je državni zbor v letu 1999 in tudi že v začetku tega leta sprejel
               vendarle nekaj zakonov, ki zadevajo tudi področje, o katerem govorimo, in tudi
               poprejšnja opozorila oziroma predloge varuha človekovih pravic.</p>
               <p>Sicer pa je odbor za notranjo politiko in pravosodje sprejel tudi dodaten predlog
               sklepov, ki naj bi jih danes državni zbor sprejel kot svoje. Pri čemer moram
               ugotoviti tudi to, da je podobne sklepe državni zbor že sprejel in lani in predlani.
               In da pravzaprav tudi mi kot poslanci moramo na nek način ugotoviti, da ti sklepi, ne
               lanski, ne predlanski, tudi niso bili še realizirani. Je pa res, da je vendarle
               državni zbor veliko zakonov, ki izboljšujejo to področje, sprejel in da lahko
               ugotovimo, da smo vendarle storili ustrezne korake naprej.</p>
               <p>Če se strinjate z menoj, jaz vas ne bi zdaj tukaj obremenjevala z branjem sklepov, ki
               jih odbor predlaga in bi na tem mestu tudi na tej točki zaključila, kajti v poročilu,
               ki smo vam ga predložili, so vsi sklepi eksaktno navedeni in jaz vas samo prosim, da
               na koncu razprave te sklepe podpremo. Hvala.</p>
            </sp>
            <sp xml:id="SDZ2-Redna-19-2000-03-21.sp5">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospa Beblerjeva. Ugotavljam tudi, da je vlada pri tej točki dnevnega
               reda za svojega predstavnika pooblastila ministra za pravosodje gospoda Tomaža
               Marušiča. Seveda pa so dobrodošli tudi drugi člani vlade pri tej točki dnevnega reda.
               Ali želi besedo predstavnik sekretariata? <stage xml:id="SDZ2-Redna-19-2000-03-21.stage17">(Ne želi.)</stage> Prehajamo na razpravo poslanskih
               skupin. Pisno je prijavjen Samo Bevk, v imenu poslanske skupine Združene liste
               socialnih demokratov.</p>
            </sp>
            <sp xml:id="SDZ2-Redna-19-2000-03-21.sp6">

               <speaker>SAMO BEVK:</speaker>

               <p>Hvala za besedo, gospod predsednik. Spoštovani varuh človekovih pravic gospod Ivan
               Bizjak, namestniki varuha, spoštovani zbor!</p>
               <p>Letos bo minilo šest let od ustanovitve institucije varuha človekovih pravic. Tako se
               bo letos iztekel tudi prvi šestletni mandat varuha gospoda Ivana Bizjaka. Četrto
               redno poročilo, ki ga tokrat obravnavamo v državnem zboru, je dokument, na podlagi
               katerega lahko trdimo, da je institucija varuha človekovih pravic v celoti upravičila
               svoj obstoj.</p>
               <p>Poslanska skupina Združene liste socialnih demokratov je do sedaj temeljito proučila
               vsa štiri poročila varuha človekovih pravic za leta 1995, 1996, 1997 in 1998 ter
               skrbno spremlja njegovo delo. Že pred tem smo opozarjali, posebej je to veljalo za
               prvo obravnavo, novembra leta 1997, ko je varuhovo poročilo za leti 1995 in 1996
               minilo brezprisotnosti ministrskega zbora in pred skorajda prazno dvorano državnega
               zbora ter brez odmevov v sredstvih javnega obveščanja. To je bila takrat slaba
               popotnica za njegovo nadaljnje delo. Že naslednje poročilo pa je pritegnilo večje
               število poslanskih kolegov, vlada Republike Slovenije pa se ponovno ni odzvala.
               Ugotavljam, da je situacija danes podobna. Poslanke in poslanci smo se tokrat odzvali
               v večjem številu, predstavniki vlade, ministri, podpredsednik in ministrski
               predsednik pa manjkajo, častna izjema sta samo pravosodni minister, gospod Marušič,
               in državni sekretar, gospod Debelak. Pričakoval bi, da bi poročilu varuha človekovih
               pravic prisluhnili ter upoštevali njegovo mnenje vsaj tisti ministri in predstavniki
               tistih resorjev, katerih pripadnost zadev iz njihove pristojnosti je največja.</p>
               <p>Število prejetih pobud iz leta v leto raste. Leta 1995 smo imeli 2.352 pobud, leta
               1996 2.513, leta 1997 2.886 in v letu, ki ga danes obravnavamo, kar 3.488 pobud.
               Število pobud, ki jih ima varuh človekovih pravic v obravnavi iz tega celotnega
               razdobja, pa znaša kar 3.980, brez da bi upoštevali podatke za leto 1999.</p>
               <p>Prav zaradi tega dejstva v poslanski skupini Združene liste socialnih demokratov
               predlagamo poseben sklep, da vlada Republike Slovenije po vzoru programov
               usklajevanja s pravnim redom Evropske unije sprejme tudi poseben program usklajevanja
               naše zakonodaje s predlogi in sugestijami ter ne nazadnje tudi zahtevami, ki jih je
               naslovil varuh človekovih pravic na vlado Republike Slovenije in tudi na državni zbor
               Republike Slovenije kot na zakonodajalca. Toda prvi korak mora narediti vlada; ona
               predlaga zakonske spremembe, dopolnitve, ona predlaga nove zakone in jih pošilja v
               obravnavo državnemu zboru. Tak dokument, tak program je nujno potrebno sprejeti inga
               v določenem terminskem planu tudi pričeti uresničevati. V nasprotnem primeru bomo še
               v večji meri kot do sedaj ustrezne zakone in zakonske spremembe vlagali poslanci, kar
               je slaba slika za odzivnost vlade. Prosim, da ta sklep razdelite poslancem.</p>
               <p>Ponavljam namreč ugotovitve varuha, da so problemi, s katerimi se ljudje srečujejo,
               predvsem posledica slabega delovanja države. Država namreč ne funkcionira tako, kot
               bi morala. Na prvo mesto v rangu problemov varuh postavlja prav področje zakonodaje.
               Potrebno je sprejeti program sprememb kakih 20 zakonskih predlogov, in moje osebno
               mnenje je in mnenje poslanske skupine, da je vlada to sposobna v obliki programa
               pripraviti v mesecu dni. Rok ni kratek, ker je na vrsto zakonov ombudsman opozoril že
               v letih 1997in 1999 ob obravnavi njegovih poročil v državnem zboru.</p>
               <p>V poslanski skupini Združene liste socialnih demokratov smo na podlagi varuhovih
               opozoril naredili analizo tistih področij, ki jih je treba na novo zakonodajno
               urediti. V prvo skupino sodijo zakoni za uspešno varstvo pravic, ki jih je nujno
               treba sprejeti oziroma pospešiti njihovo parlamentarno proceduro. Zakon o delovnih
               razmerjih je bil sprejet v prvi obravnavi; to je eden ključnih zakonov, kot ugotavlja
               varuh človekovih pravic, s katerim se urejapodročje ekonomsko- socialnih razmerij in
               kjer je potrebno opredeliti pravice zaposlenih in način njihovega varovanja.</p>
               <p>Toda žal ugotavljamo, da predlog zakona v tej fazi zakonodajnega postopka v preveliki
               meri favorizira delodajalce in premalo občutljivo opredeljuje pravice delavcev, ki so
               na vseh področjih v popolnoma podrejenem položaju.</p>
               <p>Konec marca lanskega leta je bil sprejet zakon o Sovi, s posebnim poudarkom na
               restriktivnem odnosu pri uporabi posebnih preiskovalnih metod in povečani nadzorni
               vlogi državnega zbora. Kasneje pa je vlada v parlamentarno proceduro vložila tudi
               zakon o obveščevalno-varnostni in varnostni dejavnosti in parlamentarnem nadzoru, ki
               pa ga je državni zbor zavrnil kot primerno podlago za nadaljnje delo. Poudarili smo,
               da bo krovni zakon o obveščevalno-varnostni dejavnosti moral veliko bolj natančno
               določati naloge, organizacijo, obseg in usklajevanje varnostno-obveščevalne
               dejavnosti ter predvsem izostriti nadzor nad zakonitostjo in strokovnim delom teh
               služb tudi na vseh tistih občutljivih točkah, ki lahko pomenijo posege v ustavno
               zagotovljene človekove pravice na tem področju. Te opredelitve ne smejo biti ohlapne,
               na ustreznejši predlog zakona pa po njegovi zavrnitvi v državnem zboru še danes
               čakamo. Nujno je namreč po opozorilih varuha človekovih pravic zakonsko urediti
               pogoje in postopke za posege v ustavno zagotovljene človekove pravice na tem
               občutljivem področju.</p>
               <p>Na prejšnji seji državnega zbora smo v drugi obravnavi sprejeli zakon o skladu za
               poplačilo vojne odškodnine, na katerega prepočasno sprejemanje prav tako opozarja
               varuh. Toda z nekaterimi amandmaji, ki smo jih vložili v državnem zboru posamezni
               poslanci oziroma so jih vložili posamezni poslanci, so bila porušena korektna
               razmerja med posameznimi upravičenci potem zakonu ter s tem pravzaprav povzročena
               nova nezadovoljstva, ki bodo povzročala nove pritožbe na institucijo varuha.</p>
               <p>Popolna zakonodajna praznina velja na področju varstva oseb z duševnimi motnjami.
               Varuh človekovih pravic v svojem poročilu omenja šest točk, kjer so neurejeni:
               postopki neprostovoljnega pridržanja, zakon ne določa pravice neprostovoljno
               zadržanih oseb, neurejeno je varstvo njihovih osebnih podatkov, zakon ne ureja
               uporabe in nadzora nad uporabo prisilnih sredstev in omejitev, zakonodajane ureja
               zdravljenja bolnika z duševno boleznijo proti njegovi volji in zakonodaja naše države
               ne pozna zagovorništva.</p>
               <p>Vlada je tu odločno prepočasna.</p>
               <p>Spoštovani zbor! Mnogokrat so bolj kot posamezna ministrstva oziroma ministri
               opozorilom varuha človekovih pravic prisluhnili posamezni poslanci državnega zbora.
               Tako je v tem primeru zakonski predlog o bolniškem zagovorništvu in varstvu pravic na
               tem področju duševnega zdravja pripravil in v zakonodajno proceduro vložil naš
               poslanski kolega Borut Pahor. Tudi sicer smo v poslanski skupini Združene liste
               socialnih demokratov ali posamezni njeni poslanci z zakonskimi predlogi ali
               posameznimi amandmaji uveljavili opozorilo varuha človekovih pravic. Na nekaj teh
               primerov bom opozoril v nadaljevanju razprave.</p>
               <p>V državnem zboru Republike Slovenije je bil sprejet zakon o izvrševanju kazenskih
               sankcij, kjer so bila upoštevana opozorila varuha človekovih pravic, posebej v zvezi
               z izvajanjem kazni zapora. Pri vseh obrazložitvah bi morala vlada oziroma
               predlagatelj zakona jasno zapisati, ali so bila pri pripravi zakona upoštevana
               opozorila varuha oziroma, če se vlada z opozorili ni strinjala, tudi jasno zapisati,
               zakaj ne. Poslanci bi imeli tako lažje delo, tako pa bomo morali celo sprejeti sklep,
               ki nalaga državnemu zboru, da pripravi poročilo o realizaciji sklepov, sprejetih ob
               obravnavi štirih rednih poročil varuha.</p>
               <p>Sprejeta sta nadalje tudi zakon o tujcih in zakon o ureditvi statusa oseb iz drugih
               republik nekdanje Jugoslavije, seveda z dvomom, ali so bila pri njunem sprejemanju
               upoštevana opozorila varuha. Nadalje smo v drugi obravnavi na tekoči 19. redni seji,
               ki ravnokar poteka, sprejeli tudi predlog nacionalnega programa socialnega varstva do
               leta 2005. Poslanska skupina Združene liste socialnih demokratov inv njenem imenu
               poslanski kolega Bojan Kontič je s tem v zvezi opozoril na številna nerešena
               področja, ki so predmet številnih pobud, ki jih s tega področja socialnega varstva
               prejema varuh človekovih pravic. Da je stanje na področju socialnega varstva zelo
               skrb vzbujajoče, govori dejstvo, da že dalj časa narašča število prejemnikov
               različnih denarnih prejemkov in drugih socialnih transferjev. Prav gotovo je
               zaskrbljujoče še vedno visoka stopnja brezposelnosti, ki ostaja vedno bolj strukturna
               in socialno problematična, saj povzroča vedno večje število socialno izključenih.
               Tako je gotovo zaskrbljujoče tudi dejstvo, da imamo vedno višji delež starejšega
               prebivalstva in da je zaskrbljujoča demografska slika Slovenije v bodočnosti.</p>
               <p>Gotovo je zaskrbljujoče povečanje število primerov nasilja in spolne zlorabe otrok in
               mladostnikov. Gotovo so zaskrbljujoči mnogi elementi, ki ustvarjajo vedno težje
               pogoje za formiranje normalnega življenja mladim družinam. Prav tako je zaskrbljujoče
               število samomorov in prometnih nesreč, ki se praktično ne zmanjšujejo in so tudi del
               napak v socialni sliki države. Gotovo je zaskrbljujoče povečanje deleža tistih, ki
               imajo različne težave zaradi različnih odvisnosti. Prav gotovo je zaskrbljujoče tudi
               dejstvo, da se ne izboljšuje položaj žensk v primerjavi z moškimi, ampak se razlike
               celo povečujejo itd. Varuh človekovih pravic prav tako problematizira postopke za
               dodeljevanje subvencij, ki so nepregledni in ne vključujejo mehanizmov za enako
               varstvo vseh upravičencev.</p>
               <p>Spoštovani zbor! V nadaljevanju bi rad opozoril tudi na drugo področje, ki ga urejajo
               zakoni, potrebni za izboljšanje pravne varnosti in formalnega varstva pravic. To so v
               prvi vrsti odnosi s sosednjo Hrvaško. Tukaj se pojavlja vprašanje odprtega socialnega
               sporazuma. Spodbuditi bi bilo potrebno obe vladi, da bi ta dokument čim prej
               pripravili do te faze, da bi ga lahko ratificirali v obeh parlamentih. Menda se
               pogajanja na tem področju niti še niso začela. Zato bi bilo umestno poslati in vladi
               Republike Slovenije nasloviti poslansko pobudo, da se resno loti tega zahtevnega
               vprašanja.</p>
               <p>Nadalje varuh človekovih pravic problematizira vprašanje brezplačne pravne pomoči, ki
               še ni uvedena. Tudi tu je poslanska skupina Združene liste socialnih demokratov
               prehitela vlado, ki caplja za opozorilom varuha, in v parlamentarno proceduro vložila
               predlog zakona o nadomestnem reševanju sporov in brezplačni pravni pomoči. Tudi
               vprašanje vzpostavitve preživninskega sklada, ki naj bi izboljšal položaj otrok in
               mater, je bilo na pobudo oziroma z amandmaji poslanske skupine Združene liste
               socialnih demokratov rešeno v okviru zakona o jamstvenem skladu, ki se je v praksi že
               začel izvajati.</p>
               <p>Prav tako v nadaljevanju varuh ugotavlja, da je potrebno ustanoviti sklad za
               poplačilo škode žrtvam nasilnih dejanj, da so potrebne spremembe in dopolnitve
               organizacijskih zakonov na področju pravosodja. Neurejeno je nadalje področje
               uresničevanja pravic otrok do stikov z obema roditeljema ter izboljšanje normativne
               ureditve pritožbenih možnosti na zdravstvenem področju. Kot opozarja varuh, je
               potrebno pritožbene poti urediti na pregleden, preprost in prizadetemu posamezniku
               razumljiv način. Nesprejemljiva je izredno dolga pritožbena pot ob storjeni
               zdravniški napaki, da ne govorim o dolgotrajnih postopkih pri dokončnih ugotovitvah.
               Dokaj nazoren je praktičen primer, opisan na 58. strani poročila varuha za leto
               1998.</p>
               <p>Prav tako lahko pritrdimo opozorilom varuha, da mora nacionalni stanovanjski program
               zagotoviti več možnosti za pridobivanje socialnih stanovanj. Na tem segmentu se
               stvari nikakor ne premaknejo z mrtve točke. Prav zaradi tega, ker se stanje ni
               izboljšalo, je poslanska skupina Združene liste socialnih demokratov v parlamentarno
               proceduro vložila predlog zakona o dopolnitvi stanovanjskega zakona, skaterim bi
               zagotovili zadostno število solidarnostnih stanovanj za različne sloje prebivalstva
               na ustreznih lokacijah ter vzpodbudili ukrepe lokalnih skupnosti za povečanje števila
               socialnih in neprofitnih stanovanj. Skratka iz obdobja, ko se je letno zgradilo prek
               10 tisoč in včasih celo 15 tisoč stanovanj, je stanovanjska izgradnja po letu 1990
               padla na nekaj prek 5 tisoč stanovanj letno, kar je znatno izpod dejanskih potreb.
               Predlog smo umaknili iz parlamentarne procedure zaradi zagotovila, da bo vlada to
               vprašanje rešila v nacionalnem stanovanjskem programu. Naj omenim na tem mestu tudi
               amandmaje naše poslanske skupine ob sprejemanju vsakokratnega državnega proračuna za
               dokapitalizacijo stanovanjskega sklada. Vendar nas tako vladna koalicija kot tudi
               opozicija nista podprli. Šele ob proračunu za leto 2000 so bila skromno povečana
               sredstva za te namene.</p>
               <p>In na koncu razprave bi rad opozoril na problem, ki ga varuh človekovih pravic
               obravnava pod poglavjem z naslovom "Odzivnost organov iz pristojnosti varuha". Varuh
               sicer ugotavlja, da je odzivnost razmeroma dobra. Tudi marsikje so imeli težave celo
               z odzivnostjo posameznih ministrstev, kot na primer ministrstva za delo, družino in
               socialne zadeve, ministrstva za okolje in prostor oziroma uprave za varstvo narave,
               ministrstva za kulturo, ministrstva za obrambo, ministrstva za zdravstvo, na
               neodzivnost pa so naleteli v posameznih primerih celo v uradu predsednika vlade in
               pri generalnem sekretarju vlade. Neodzivnost na varuhova pisma in pobude ni skregana
               samo z delovno odgovornostjo posameznega urada ali funkcionarja, ampak tudi z moralno
               odgovornostjo za položaj ljudi oziroma posameznikov, ki se zatečejo po pomoč k
               varuhu.</p>
               <p>Na drugi strani pa bi kot dober primer odzivnosti rad opozoril na konkreten primer,
               ki je opisan na strani 78 in se nanaša na izjemno hitro rešitev problema pri vpisu
               otroka v osnovno šolo - zgledno sodelovanje varuha, občine, centra za socialno delo
               in osnovne šole je v minimalnem roku obrodilo sadove - zgled, ki bi lahko bil tudi
               vladi Varuh človekovih pravic bo namreč toliko bolj uspešen, kolikor bolj bodo
               njegovim potrebam, sugestijam, opozorilom in vprašanjem odgovorno prisluhnile in jih
               upoštevale institucije slovenske države in lokalne samouprave, od predsednika vlade,
               posameznih ministrstev, državne uprave, upravnih enot do najmanjših slovenskih občin.
               Varuh nam v marsičem kaže zrcalo, kako človekove pravice doživljajo mnogi
               posamezniki. Povsod tam, kjer ljudem ni mogoče pomagati zaradi nedodelane ali
               manjkajoče zakodanje, smo soodgovorni poleg vlade tudi mi kot zakonodajno telo. Zato
               varuhovih poročil nikoli ne bi smeli odpraviti zgolj formalno, brez dogovora o naših
               obvezah.</p>
               <p>Dovolite mi, spoštovani varuh človekovih pravic, gospod Ivan Bizjak, in gospodje
               namestniki, da v imenu poslanske skupine Združene liste socialnih demokratov izrazim
               podporo vašemu delu. Hvala lepa.</p>
            </sp>
            <sp xml:id="SDZ2-Redna-19-2000-03-21.sp7">

               <speaker>PREDSEDNIK JANEZ PODOBNIK:</speaker>

               <p>Hvala, kolega Bevk. Stališče poslanske skupine DeSUS bo predstavil Anton Delak.</p>
            </sp>
            <sp xml:id="SDZ2-Redna-19-2000-03-21.sp8">

               <speaker>ANTON DELAK:</speaker>

               <p>Hvala za besedo. Spoštovani državni zbor! V poslanski skupini DeSUS smo letno
               poročilo varuha človekovih pravic temeljito proučili.</p>
               <p>Poročilo kaže na problematiko, ki je v naši državi, in razumljivo je, da bo treba na
               mnogih področjih še veliko storiti, da se ta problematika razreši. Če gledamo
               statično, so problemi ogromni, če pa gledamo prejšnja poročila in če vzamemo v obzir
               tudi, kaj je bilo v letu 1999 storjenega, pa seveda lahko ugotovimo, da je bil v naši
               domovini dosežen zelo velik napredek na tem področju. Da je na tem področju napredek,
               se kaže tudi v različnih pismih, telefonskih klicih v poslansko skupino in tudi v
               različnih pogovorih, ki jih imamo z volivci v poslanskih pisarnah.</p>
               <p>Včasih je prevladovala problematika statusnih vprašanj posameznikov, pokojninske
               zadeve, danes pa je ta problematika drugačna. Pri nas se največkrat oglašajo ljudje,
               ki se pritožujejo zaradi počasnosti reševanja njihovih zadev. Včasih ta počasnost ne
               temelji na tem, da ni zakonodaja urejena, ampak na brezdušnem odnosu posameznih
               ljudi, ki taka vprašanja rešujejo.</p>
               <p>Drugi problem, o katerem je bilo pri nas največ govora, oziroma na podlagi teh pisem
               in pogovorov, so seveda žrtve vojnega nasilja. Glede na to, da je bil zakon v tem
               smislu sprejet, pričakujem, da v bodoče teh problemov v tako velikem številu ne bo
               več.</p>
               <p>Še nadalje se oglašajo tisti, ki nekako pričakujejo vojno odškodnino in na veliko
               protestirajo, da tega zakona o vojni odškodnini ne moremo spraviti enkrat v končno
               fazo in ta problem razrešiti.</p>
               <p>Tudi vidimo, da se je ta problematika v zadnjih letih precej spremenila in mislim, da
               je treba to pozdraviti, ker tisti najtežji problemi, vsaj za mene osebno, ki so se
               tikali statusa posameznika, ko človek pravzaprav ni vedel, kaj sploh je, danes teh
               problemov v glavnem ni več.</p>
               <p>Glede na vse, kar sem povedal, in vse, kar smo dobili v materialu, podpiramo
               predlagane sklepe odbora za notranjo politiko in tudi komisije za peticije. Hvala
               lepa.</p>
            </sp>
            <sp xml:id="SDZ2-Redna-19-2000-03-21.sp9">

               <speaker>PREDSEDNIK JANEZ PODOBNIK:</speaker>

               <p>Hvala, kolega Delak. Stališče poslanske skupine socialdemokratov predstavlja Janez
               Janša.</p>
            </sp>
            <sp xml:id="SDZ2-Redna-19-2000-03-21.sp10">

               <speaker>JANEZ JANŠA:</speaker>

               <p>Spoštovani gospod predsednik! Spoštovani gospod Bizjak! Kolegice in kolegi!</p>
               <p>Obravnavamo poročilo varuha človekovih pravic za leto 1998. Že nekajkrat do sedaj se
               je ob obravnavi tega poročila postavilo vprašanje, kakšen namen dosežemo s tako
               poznim obravnavanjem tega poročila. Dejstvo je, in na to je tudi varuh opozoril v
               svoji uvodni besedi, da so nekateri problemi, na katere opozarja, da so nekateri
               zakoni, na katere opozarja v tem poročilu, v tem času bili sprejeti ali spremenjeni in da stanje, kar se tiče,
               vsaj, kar se tiče normative, ni enako, kot je bilo takrat, ko se je poročilo pisalo.
               Vendar pa ugotavljam, da tudi poročilo ni bilo ravno izdelano prav ažurno, v
               Poročevalcu je bilo objavljeno šele sredi maja lanskega leta, morda je bilo narejeno
               tudi prej, pa zaradi prejšnjih izkušenj s to obravnavo niso prav hiteli. Jaz za v
               prihodnje predlagam, da se v državnem zboru doseže nek dogovor, da je poročilo varuha
               človekovih pravic za preteklo leto obvezno na marčevski seji, tako da sedoseže nek
               realni tempo in tudi realni čas obravnave problemov, na katere varuh opozarja. To bi
               seveda obvezovalo tudi urad varuha človekovih pravic, da to poročilo izdela v dveh
               mesecih, se pravi januarja in februarja za preteklo leto. Mislim, da to ne bi bila
               pretežka naloga, saj podatki se itak sproti zbirajo in tehnologija reševanja teh
               administrativnih vprašanj je danes takšna, da potem enostavno stvari samo združiš na
               koncu v poročilo in narediš statistike. Se pravi, to je naš tak povsem
               proceduralnipredlog, tako da bi recimo za lansko leto čimprej, še v teku tega
               mandata, obravnavali poročilo, potem pa naslednje leto priporočili novi sestavi
               državnega zbora, da to poročilo za letošnje leto uvrsti na marčevsko sejo in tako bi
               ujeli nekakšen tempo.</p>
               <p>Glede same vsebine, kolikor se razmere v tem času niso spremenile, bi dejal, da v
               veliki meri realno odraža to, kar se dejansko dogaja pri spoštovanju človekovih
               pravic in temeljnih svoboščin v Sloveniji. To pomeni, da so po našem mnenju ti
               problemi v poročilu realno opisani, ugotavljamo pa seveda, da se večina tistih
               najbolj perečih stvari ponavlja iz leta v leto, varuh na to opozarja, naslednje leto
               opozarja na isto stvar, se pravi se zadeve ne odpravljajo. Kljub temu pa po našem
               mnenju v strukturi tega poročila nekatere stvari manjkajo. Če primerjamo strukturo
               tega poročila varuha človekovih pravic s strukturo poročila, ki ga ima recimo
               poročilo ameriškega zunanjega ministrstva o človekovih pravicah, ki je izdelano tudi
               za Slovenijo, vidimo, da so nekatere stvari jasno različne, ker gre za povsem
               drugačne pristojnosti in tudi za drugačno obravnavo. Vendarle pa, ne vem, v poročilu
               varuha človekovih pravic za Slovenijo mi pogrešamo področje, ki je v poročilu
               ameriškega zunanjega ministrstva izrazito v ospredju. To so človekove pravice v zvezi
               s svobodo medijev oziroma svobodo javne besede. O tem v tem poročilu ni niti besede,
               vemo pa vsi, da stvari pri nas niso idealne. Niso idealne, da je o tem veliko govora,
               da je v zvezi s tem veliko pritožb, takšnih in drugačnih - ne vem, ali se v zvezi s
               temi problemi obračajo tudi na urad varuha človekovih pravic, ampak dejstvo je, da ta
               problem obstaja; če se vidi iz Washingtona, bi se moral videti tudi iz urada varuha
               človekovih pravic, ki je v Ljubljani. Nekaj tu ni v redu: ali v pristopu ali pa v
               tem, da nek problem zamegljujemo.</p>
               <p>V zvezi s konkretnimi navedbami v tem poročilu bi nekatere stvari komentiral.</p>
               <p>Prvič. Kritike, ki so bile izrečene - pa tu ne gre za polemiko, ker ta ni dovoljena,
               ampak vendarle - moji predhodniki so govorili, da je očitno, da je glavni krivec za
               tako stanje na področju človekovih pri nas država. Rekel bi, da to ni država, država
               smo tudi vsi državljani, tudi tisti, ki so jim krivice povzročene - gre za oblast,
               gre za tiste, ki imajo v rokah določene pristojnosti. In problemi tam nastajajo, ne
               nastajajo v odnosu država-državljan, ampak v odnosu državljan-oblast, kjer se te
               stvari izvajajo, in se mi zdi nedopustno, da se to posplošuje.</p>
               <p>Na prvem mestu varuh opozarja na področje ekonomskosocialnih razmerij in na vprašanje
               zakona o delovnih razmerjih in tako dalje. Tu je deloma problem v sami zakonodaji, v
               veliki meri pa je to problem v izvajanju zakonodaje. Tudi tam, kjer je zakonodaja
               dorečena, kjer so stvari jasne, je glavni problem - in mislim, da ga čutimo vsi, ki
               imamo poslanske pisarne, v katere prihajajo ljudje s problemi - vprašanje teh
               delovnopravnih razmerij, ko pride do konfliktov; ko pride do izreka disciplinskih ali
               kakšnih drugih ukrepov, do izgube službe in tako naprej, takrat stečejo postopki in v
               teh postopkih posameznik - še posebej, če nima na voljo sredstev za advokatsko
               pisarno, ki je močna - v realnem času ne iztoži svoje pravice. Lahko bi vam naštel
               konkretne primere, ko tudi po posredovanju, po pisanju na različne naslove,ne glede
               same vsebine, ampak glede postopka, ljudje v petih letih niso prišli do pravnomočne
               rešitve na delovno-socialnih sodiščih oziroma tudi na rednih sodiščih, ko je šlo za
               delovnopravna razmerja. Opozarjam na to, da samo sprememba zakona o delovnih
               razmerjih teh stvari ne rešuje. Tu sistem enostavno ne funkcionira, ni enakih pravic
               za vse državljane. Izrazit problem je tu socialni položaj tistih, ki so v teh
               postopkih. Če nimajo dovolj denarja - in običajno ga nimajo, ker so brez službe -
               nimajo realne možnosti, da v doglednem času iztožijo svojo pravico, pa gre ponavadi
               za zelo jasne in očitne primere, v katerih je nekdo izgubil delo, za očitne kršitve
               zakonodaje.</p>
               <p>Na drugem mestu varuh opozarja na vprašanje dovoljenih posegov v ustavno zagotovljene
               pravice in s tem v zvezi na urejene obveščevalne in varnostne dejavnosti. O tem smo
               diskutirali, ko se je sprejemal zakon o Sovi, to je bilo verjetno pisano prej.
               Opozarjam na to, da ta zakon ni ustrezno uredil dopustnosti posega v zagotovljene
               pravice in da so stvari tam še vedno nejasne, da smo na to opozarjali, kljub temu se
               stvari niso premaknile.</p>
               <p>Izjemno pomembno se mi zdi tudi opozorilo, ki ne sme biti preslišano, da so postopki
               za dodeljevanje subvencij in nekaterih drugih oblik državnih pomoči nepregledni in ne
               vključujejo mehanizmov za enako varstvo pravic vseh upravičencev. Gre za izrazito
               diskriminatornost. Skratka, za nekaj, na kar se v tem državnem zboru opozarja že
               vrsto let, vendar se ne ukrepa, zato ker tistemu, ki je na oblasti, ta
               diskriminatornost ustreza, ker mu ni treba spoštovati nekih pravil, ki veljajo za vse
               enako, ampak lahko sam odloča. O tem smo govorili med razpravo o interpelaciji proti
               finančnemu ministru in na mnogo vprašanj tudi takrat ni bilo odgovorov. Mimogrede,
               tudi v poročilih iz Bruslja opozarjajo na isti problem.</p>
               <p>Zanimivo je, zelo zanimivo je tudi, čeprav je prej varuh v svojem uvodu dejal, da so
               se nekateri problemi zdaj spremenili, ampak zelo zanimivo je, kateri državni organi
               so na prvem mestu, ko gre za neodzivnost. Se pravi, ko je šlo za neodzivnost, če se
               je zdaj stanje spremenilo: ministrstvo za delo, družino in socialne zadeve; svoj
               resor, kjer bi morali biti najbolj odzivni, najbolj občutljivi za takšne stvari. Pa
               je očitno; tukaj je naveden na prvem mestu kot resor, kjer so bili največji problemi,
               kar se odzivnosti tiče.</p>
               <p>Glede zaostankov v sodnih postopkih mislimo, da je prišel trenutek resnice, ko se je
               treba odločiti, ali bomo o tem samo še diskutirali ali pa se bo nekaj naredilo. Vsi
               ti predlogi, ki so bili do zdaj dani v zvezi s spremembo zakonodaje, povečanjem plač
               sodnikov itn., to očitno tega problema ni zmanjšalo. In zdaj ne vem, ali je treba
               nekaj narediti z reformo sodstva in te stvari urediti, ali pa zamenjati ljudstvo, ki
               mu to sodstvo sodi. Ampak,ker se ljudstvo po mojem prepričanju ne bo dalo kar
               zamenjati, je treba nekaj narediti za reformo sodstva. Očitno ti prijemi, ki so bili
               doslej uporabljeni, ne učinkujejo. Ni slučajno, da je še bolj drastično opozorilo na
               ta problem zapisano v poročilu ameriškega zunanjega ministrstva o stanju človekovih
               pravic v Sloveniji. To, kar je našteto po sodiščih itn., pove veliko. Mene zanima, če
               imajo na tistih sodiščih, kjer je največ zaostankov, kaj manjše plače. Najbrž ne.
               Morda celo večje. Zaostanki v upravnih postopkih so včasih še bolj boleči kot
               zaostanki na sodiščih. Gre za reševanje tekočih zadev, kjer se na stvari čaka. V
               zvezi s tem je tudi, ko gre za nas poslance, veliko število pritožb in prošenj
               državljanov v volilnih okrajih, kjer smo bili izvoljeni Tukaj varuh spet našteva
               resorje, kjer so stvari pereče: ministrstvo za okolje in prostor, davčna uprava,
               zopet ministrstvo za delo, družino in socialne zadeve in zakon o
               denacionalizaciji.</p>
               <p>V zvezi z denacionalizacijo je - moram reči - varuh človekovih pravic precej manj
               konkreten kot poročilo ameriškega zunanjega ministrstva. Ugotavljata isti problem,
               vendar pa poročilo ameriškega zunanjega ministrstva tudi pove, kdaj je nastopil in
               zakaj je nastopil. Poročilo ameriškega zunanjega ministrstva namreč pravi, da je do
               zaostankov pri denacionalizaciji prišlo potem, ko se je leta 1992 zamenjala vlada. Se
               pravi, da so razlogi politični, so razlogi politični, ne pa preobremenjenost uprave
               ali kaj drugega. Zopet ponavljam: če se to vidi iz Washingtona, bi se moralo videti
               tudi iz Ljubljane.</p>
               <p>Znotraj tega bi posebej podčrtal to, o čemer govori poročilo, ko gre za dolgotrajnost
               odločanja o pravicah iz tako imenovanih vojnih zakonov. Ko opozarja na to, da v dveh
               istih primerih, ko gre za vprašanje istega statusa dveh različnih oseb, ki sta
               prošnji vložili hkrati, nekdo že dlje časa dobiva denar oziroma plačano neko pravico,
               drugi pa ne. Tukaj pa gre za diskriminacijo, za diskriminatornost na povsem osebnem
               nivoju. To je tisto, kar je za nek pravni status v državi, za neko zaupanje ljudi v
               državno oblast zagotovo najbolj problematično. Če sta dva vložila prošnjo hkrati -
               gre za isto zadevo ali za podobno zadevo - in nekomu je to rešeno, drugi pa čaka še
               eno leto. To se enostavno ne bi smelo dogajati. To se enostavno ne bi smelo
               dogajati.</p>
               <p>Ta državni zbor, predvsem pa vlada, ministrstvo za delo, družino in socialne zadeve,
               ki se zelo hvali, kaj vse je naredilo v tem času, bi moralo odgovoriti tudi na
               vprašanje, na katero opozarja varuh v poglavju "Socialni problemi". Kjer opozarja na
               občutljiv položaj otrok v socialno šibkih družinah, kjer oblast, kljub temu da se za
               to v skupni vsoti porabljajo velika sredstva, ne poskrbi za enake izhodiščne možnosti
               otrok iz teh družin. Tu gre za šolanje in tudi ko gre za normalno preživljanje. Če
               oblast ni sposobna niti na tej najbolj občutljivi točki stvari urejati, potem se res
               nima s čim hvaliti.</p>
               <p>Ob koncu bi opozoril še na eno vprašanje. Tudi ta problem se, jasno, očitno vidi iz
               Washingtona, pri nas pa ga ljudje tudi jasno vidijo. Varuh na to deloma sam opozarja.
               Gre za vprašanje moči. Gre za vprašanje moči, ki jo ima varuh človekovih pravic v
               Sloveniji. Varuh sam tukaj piše o tem, da je odzivnost pri nekaterih državnih organih
               slaba. Iz poročil, iz problemov, ki so v poročilih eni in isti dolga leta, se vidi,
               da opozorila ne zaležejo. Da se v nekaterih primerih, najbrž kakšni konkretni
               problemi, rešujejo. Jaz moram reči, da tudi v nekaterih primerih, ko sem sam
               posredoval zahteve oziroma prošnje ljudi na urad varuha, da odgovor je bil, se pravi,
               zadeva je bila obravnavana, vendar pa v večini primerov ni bilo učinka. Se pravi,
               varuh posreduje pri pristojnem državnem organu, tam morda nekdo vzame tisto konkretno
               zadevo iz predala in jo da na mizo zato, ker je pač nekdo interveniral,potem pa se
               mnogokrat zadeva spet založi. To je, bom rekel - ne izjemno dogajanje, ampak to je,
               na žalost, nekakšno pravilo. Se pravi, ključno vprašanje, da ne bomo naslednje leto
               spet obravnavali teh zadev, je najbrž, kako okrepiti moč te institucije. V
               Washingtonu to vidijo tako, da so napisali, sedanjega varuha imajo za pravičnega,
               vendar mu manjka moči za uveljavitev svojih mnenj.</p>
               <p>Vprašanje je, če se da te stvari rešiti z zakonom, ki bo dal varuhu človekovih pravic
               neka nadpooblastila, neka pooblastila, da bo stvari reševal namesto drugih, takšnih
               pristojnosti ne more imeti. Takšnih pristojnosti ne more imeti, ker bi bilo to bodisi
               vmešavanje - direktno vmešavanje - oziroma mešanje pristojnosti izvršilne ali celo
               zakonodajne oblasti. Se pravi, varuh človekovih pravic lahko deluje z moralno
               avtoriteto, z neko moralno močjo, zato mora sam za to izpolnjevati pogoje, da ta
               moralna moč obstaja, pa tudi druge institucije, ki obstajajo, morajo biti na neki
               način - to pa tudi zakonsko - zavezane, da reagirajo, da se odzivajo. Vprašanje
               odzivnosti, kot je izpostavljeno v poročilu, je najbrž temeljno. Je najbrž temeljno,
               vendar pa samo to ni dovolj. Ni dovolj, da državni organ odgovori varuhu v in na čem
               je zadeva. Stvar se mora potem tudi dejansko premakniti in mi imamo lahko 30 varuhov
               človekovih pravic, ki bodo intervenirali, pa se stvari bistveno ne bodo popravile, če
               ne bo prišlo do posegov tam, kjer problemi nastajajo.</p>
               <p>Ko gre za sodstvo, meni je žal, da moram to reči, ker smo že govorili, da smo reformo
               naredili, ampak tu bo potrebna reforma; in to takšna, da se ne bodo samo povečale
               plače in dvignil nek status, ampak da se bo povečala tudi učinkovitost. Sodstvo je
               neodvisno v tem, kako sodi, ni pa neodvisno v tem, ali soditi ali ne soditi; sodišča
               so plačanaza to, da delujejo, ne za to, da se tam nabirajo zaostanki. To pa, mislim,
               da je stvar, ki zadeva ta državni zbor.</p>
               <p>No, in še eno stvar moram povedati, ki zadeva status in moralno avtoriteto varuha
               človekovih pravic, na kar so se ljudje mnogokrat obregnili - gre za varovanje varuha.
               Po našem mnenju bi bilo dobro, pa če to ni možno uresniči v sedanjem, pa v naslednjem
               mandatu, da varuh človekovih pravic ni od policije varovana oseba, ker ljudje na to
               gledajo tako, če je to nekdo, ki ga morajo drugi varovati, kako bo on varoval moje
               pravice. Gre za simbolno zadevo, ne gre za vprašanje financ gre za vprašanje moralne
               avtoritete; ni to najvažnejša stvar, jo pa ljudje včasih najprej vidijo. Hvala.</p>
            </sp>
            <sp xml:id="SDZ2-Redna-19-2000-03-21.sp11">

               <speaker>PREDSEDNIK JANEZ PODOBNIK:</speaker>

               <p>Hvala lepa. Stališče poslanske skupine Slovenske ljudske stranke, Josip Bajc.</p>
            </sp>
            <sp xml:id="SDZ2-Redna-19-2000-03-21.sp12">

               <speaker>JOSIP BAJC:</speaker>

               <p>Gospod predsednik, gospod Bizjak s sodelavci, kolegice in kolegi! Mogoče naj povsemo
               na kratko v imenu poslanske skupine Slovenske ljudske stranke izrazim podporo delu in
               delovanju varuha človekovih pravic, ki s svojim delom in delom svojih sodelavcev
               prispeva k temu, da marsikatera pobuda, ki je dana s strani občank in občanov oziroma
               državljank in državljanov te naše mlade države, doseže svojo realizacijo oziroma
               uresničitev nekaterih pričakovanj. Ne bi bil sicer rad tako kritičen kot nekateri
               kolegi - glede na to, da je tudi tako pristojnost kot tudi delo in delovanje
               ombudsmana, tako kot naše mlade države, kot naših mladih lokalnih skupnosti, še v
               neki tranziciji - bi pa le rad poudaril oziroma predstavil neko mnenje ali pa - bom
               rekel - področje, ki je - mogoče izhajajoč tako iz poročila ombudsmana za leto 1998
               in tudi v poslanski skupini Slovenske ljudske stranke ocenjujemo, da bi obravnava
               tega poročila morala biti bolj ažurna, kot se je dogajalo do sedaj, ne samo po krivdi
               predloženega poročila v aprilu, mislim pa, da tudi po krivdi nas tukaj, ki smo v
               državnem zboru - da do tega poročila nismo prišli prej. Zaradi tega lahko z veseljem
               ugotovim - pa tudi nekatere rešitve, ki so bile že uresničene oziroma so v fazi
               uresničevanja in ki jih je, mislim, da tudi sam gospod Bizjak na odboru za notranjo
               politiko in pravosodje, pa mislim, da tudi danes v tem svojem uvodu navedel. Kolega
               Janša, ki je v imenu poslanske skupine Socialdemokratov predstavil stališče, je tudi
               omenil nekatera področja, ki bi jih bilo treba še bolj uresničiti oziroma reševati te
               probleme.</p>
               <p>Mogoče bi navedel samo dve področji, kjer ugotavljam in ugotavljamo v poslanski
               skupini, da upamo, da na podlagi tega poročila in dela tega državnega zbora in tudi
               vlade, se bodo problemi oziroma problematika s teh dveh naslovov nekoliko hitreje
               oziroma ugodneje reševala. To sta področje zaostankov v pravosodju in področje
               denacionalizacije.</p>
               <p>Mislim, da je gospod Bizjak pred tem na odboru - še enkrat ponavljam - za notranjo
               politiko omenil, da je poročilo bilo pisano lansko leto, v začetku leta in da je
               državni zbor bodisi že sprejel nekatere zakone s tega področja oziroma so nekateri
               zakon v proceduri in ki naj doprinesejo k manjših zaostankom v sodstvu na vseh
               nivojih v naši državi. Mislim, da tudi taka zahteva izhaja ne samo iz poročila varuha
               ampak tudi iz poročila Evropske unije.</p>
               <p>Drugo področje - kjer lahko izrazim tudi zadovoljstvo poslanske skupine, da so
               pobude, ki so jih dali bodisi razna združenja bodisi posamezniki, tako varuhu kot
               tudi ostalim organom v naši državi - je področje denacionalizacije; da bodo ukrepi,
               ki jih je to zadevno sprejela vlada, od imenovanja posebne komisije in predstavljanja
               poročil v zvezi z realizacijo zakonao denacionalizaciji, bolj hitro uresničevali ta
               zakon o denacionalizaciji in da ne bo treba čakati še nadaljnjih 9 let, da bo še
               preostalih 40%, 50% zahtevkov za denacionalizacijo uresničenih.</p>
               <p>V poslanski skupini pričakujemo tudi v prihodnje, da bodo poročila varuha človekovih
               pravic čim krajša, da bodo vsi odgovorni v državni storili vse, da bodo sprejeti
               ustrezni zakoni in sprejeti podzakonski akti, ki bodo doprinesli k manjšemu številu
               pobud, manjšemu številu državljanov, ki se bodo s svojimi problemi obračali na varuha
               človekovih pravic.</p>
               <p>Zaradi tega še enkrat: zahvaljujem se gospodu Bizjaku s sodelavci za njegovo
               opravljeno delo - in kot rečeno - pričakujemo v poslanski skupini, da bodo pobude
               oziroma da bodo vsi tisti, na katerih se bo glede na pristojnost oziroma zakonodajo,
               ki ureja področje dela in delovanja varuha človekovih pravic, odreagirali tako, kot
               državljani pričakujemo oziroma pričakujejo od teh. Hvala lepa.</p>
            </sp>
            <sp xml:id="SDZ2-Redna-19-2000-03-21.sp13">

               <speaker>PREDSEDNIK JANEZ PODOBNIK:</speaker>

               <p>Hvala, kolega Bajc. Stališče poslanske skupine Slovenskih krščanskih demokratov,
               Benjamin Henigman.</p>
            </sp>
            <sp xml:id="SDZ2-Redna-19-2000-03-21.sp14">

               <speaker>BENJAMIN HENIGMAN:</speaker>

               <p>Hvala za besedo gospod predsednik. Spoštovani varuh s sodelavci. Spoštovani zbor!</p>
               <p>Poslanska skupina Slovenskih krščanskih demokratov se je s poročilom varuha
               človekovih pravic sicer za leto 1998 podrobno seznanila. Imeli smo čast in
               priložnost, da smo se z gospodom Ivanom Bizjakom temeljito pogovorili v poslanski
               skupini in poročilo v celoti sprejemamo kot primerno. Iz poročila izhaja tudi določen
               napredek pri delu te institucije.</p>
               <p>Naj za začetek povem, da podpiramo v grobem oziroma v glavnem podpiramo tudi sklepe
               odbora, ki jih je predložil državnemu zboru. So primerni - primerna podlaga za
               obravnavo, iz njih pa vendarle ne izhaja neka ostrina, neka zahteva vsem vejam
               oblasti, da se v tej državi, na tem področju, predvsem varovanja človekovih pravic in
               svoboščin pravne države, zagotavljanja pravočasnosti na sodiščih in spoštovanja
               zakonodaje pa tudi podzakonskih aktov, nekaj koreniteje in hitreje spremeni.</p>
               <p>Menimo, da celo ocena, da posamezni segmenti družbenega življenja še vedno niso
               zadovoljivo rešeni, je mogoče premila po moji osebni oceni - bom na tem mestu rekel,
               se mi zdi, da večina teh segmentov družbenega življenja ni zadovoljivo rešena. In
               tukaj tudi varuh človekovih pravic, mislim, da potrebuje večjo samozavest oziroma
               večjo ostrino pri teh poročilih, podkrepljeno tudi velikokrat v bodočnosti s
               konkretnimi primeri nespoštovanja teh pravic, ki bi jih bilo smiselno podajati
               javnosti večkrat in tudi ob medijih, ki ponavadi razpihujejo določene probleme. Ti
               problemi pa niso mogoče takšni in tisti, za katere ima inštitut in moralna avtoriteta
               varuha večjo težo.</p>
               <p>Poročilo varuha je seveda slaba vest oblasti - to je bilo danes že rečeno - predvsem
               slaba vest vlade in sodišča, pa tudi parlamenta, kar se nanaša seveda na večino v
               parlamentu, ne pa na parlament v celoti. In glede na to, da se stvari ponavljajo, je
               treba tem poročilom dajati večjo težo, ne glede na zakonsko pristojnost, ki jo
               inštitut varuha človekovih pravic ima. Ugotavljamo, da inštituti, kot so ustavno
               sodišče in računsko sodišče, imajo prav tako visoko moralno, etično vrednost, vendar
               jih država prav tako neupošteva v zadostni meri.</p>
               <p>Ukrepi države s sprejemanjem zakonodaje niso zadostni, so potrebni, niso pa zadostni.
               Pomembni so tudi podzakonski akti, še bolj pomembni pa so seveda ljudje, uradniki, ki
               to zakonodajo, te predpise udejanjajo. In ocenjujemo, da nam manjka človeškega in
               socialnega vidika. Čuti se še vedno pomanjkanje demokratične tradicije in
               moralno-etičnih vrednot posameznikov, ki skrbijo za spoštovanje oziroma za državo in
               urejanje zadev v sami državi. Lahko bi temu rekli tudi neke vrste zbirokratizirani
               larpurlatizem, ki se največkrat odraža v vladnih oziroma v službah državne uprave, pa
               tudi sodišče je tisto, ki se mu lahko da tudi to oceno.</p>
               <p>Poslanska skupina, kot sem že rekel, Slovenskih krščanskih demokratov poročilo
               podpira in upamo, da se bo v naslednjih letih varuh človekovih pravic in predvsem
               opozorila, ki jih podaja, bolj učinkovito in bolj ažurno odražala tudi v delu,
               predvsem državne uprave in tudi bodočega parlamenta. Hvale lepa.</p>
            </sp>
            <sp xml:id="SDZ2-Redna-19-2000-03-21.sp15">

               <speaker>PREDSEDNIK JANEZ PODOBNIK:</speaker>

               <p>Hvala lepa. Izčrpali smo nastope poslanskih skupin, prehajamo na razpravo poslancev
               in poslank. Imam devet pisnih prijav, ostale razprave bodo pa 5-minutne. V okviru teh
               razprav bo tudi razpravljal kolega Lešnik, ki bo nastopil tudi kot predsednik
               zainteresiranega delovnega telesa, to je komisije za peticije. Prvi ima besedo kolega
               Kelemina, pripravi naj se Feri Horvat.</p>
            </sp>
            <sp xml:id="SDZ2-Redna-19-2000-03-21.sp16">

               <speaker>BRANKO KELEMINA:</speaker>

               <p>Hvala lepa za besedo. Spoštovani predsednik, cenjeni gospod varuh človekovih pravic,
               državni zbor! Ob četrtem poročilu, ki se veliko ne razlikuje v bistvu od prejšnjih
               poročil, se me ni zdi, pač moja ocena je takšna, da bi nekomu v tem državnem zboru
               moralo biti rahlo nerodno. Tukaj predvsem mislim na koalicijo in pa poslance
               koalicije, sicer ni videti po izrazu, ampak upam, da vsaj kje drugje.</p>
               <p>Najprej bi mogoče čisto na kratko kljub temu pohvalil to poročilo varuha. Mislim, da
               je dobro pripravljeno, pa ne zaradi tega, ker kaže na napake, ki bi meni kot
               opozicijskemu poslancu bile všeč in ki bi mi ustrezale na neki način, ampak zato, ker
               je prikaz vseh teh nepravilnosti in napak korekten, ker so narejene analize stanje in
               pa seveda tudi priporočila za reševanje, s konkretnimi predlogi. Poročilu je treba
               seveda samo še prebrati, vendar ne samo v opoziciji, ampak tudi v koaliciji in pa
               tudi v vladi, pa še kje drugje. In potem seveda tudi - po moji oceni - ukrepati, pa
               ne ukrepati v tem smislu, da se poročilo potem da v predal in počaka eno leto na
               prihod novega, temveč ukrepati učinkovito in pristopiti k reševanju posameznih
               elementov napak in nepravilnosti. Vendar to, kako bodo ukrepali in kako bodo
               predlagali določene sklepe, bo predstavila koalicija našega državnega zbora. Toda
               glede na poročila oziroma na predstavitev samega varuha -pregleda sklepov iz
               prejšnjih let, se pravi, iz leta 1995, 1996 in 1997, kjer je varuh nekako sam ocenil,
               da so ti sklepi več ali manj mrtva črka na papirju - ni veliko upanja, da se bo
               karkoli bistveno spremenilo na bolje.</p>
               <p>Vladi verjetno - čeprav so danes tu nekateri predstavniki, kar sicer pozdravljam -
               verjetno ne bo ob predstavitvi oziroma ob tej razpravi kdo ve kako nerodno. Po moji
               oceni je vlada tako brezupen primer glede upoštevanja opozoril varuha človekovih
               pravic in sprejemanja ukrepov za odpravo kršitev človekovih pravic, tako za odpravo
               nespoštovanja ustave in zakonov kot tudi sprejetja ukrepov za normativno ureditev
               tistih področij, ki so s strani varuha označena kot nedorečena ali pomanjkljiva in so
               v nasprotju tudi z evropskimi usmeritvami ali pa imajo podlago celo v ustavi
               Republike Slovenije. Kot sem rekel, vlada je brezupen primer; sicer danes pričakujem
               odzivnost vlade že tu, v državnem zboru, in z veseljem čakam na njihove odgovore.</p>
               <p>Od koalicije v tem državnem zboru, od te koalicije, seveda, ki tesno sodeluje z
               vlado, jo podpira tudi v njenih nepravilnostih in tudi v kršitvah zakonov, kar
               ugotavljamo ne samo danes, ampak vseskozi, večkrat, da bo ta koalicija, pa tudi vsak
               njen posameznik, vsak poslanec posebej, še posebej zaradi časa pred volitvami, danes
               temeljito analiziral poročilo varuha in da bo koalicija predlagala celo vrsto
               sklepov, s katerimi bo prosila in zahtevala od svoje vlade, da učinkovito pristopi k
               odpravi opozoril varuha. Trdno sem prepričan, da vladajoče politične stranke v tem
               predvolilnem letu ne boste dovolile, da bi vaša vlada delala slabo, da vaša vlada,
               skupaj z vami, pač ignorira in tepta pravni red države; in ne boste dovolili, da v
               predvolilnem letu zapravite zaupanje državljanov; in ne boste dovolili, da bi zaradi
               take banalne nedoslednosti izgubili oblast.</p>
               <p>Ugotavljam, seveda, da je teptanje pravic majhnega človeka sicer stalna praksa vlade
               in tudi koalicije. Za gospodo pa - kot sem ugotavljal že večkrat v tem državnem zboru
               - zakoni tako ali tako ne veljajo. To nazorno kaže tudi poročilo. Kajti, nikjer ni
               zaslediti, da so kršene pravice gospode, ampak domnevam, da gre vedno za navadne
               državljane, ki so prepuščeni več ali manj samovolji oblasti.</p>
               <p>Ne bom bral poročila, ker ga je v ključnih elementih predstavil varuh in tudi
               nekateri posamezniki. Mogoče bi se dotaknil samo dveh, treh področij ali tudi
               kakšnega posebnega primera. Ker sem govoril že o samovolji oblasti, bi mogoče samo
               omenil to, kar iz poročila sledi: da je državna uprava v bistvu izredno neprijazna do
               svojih državljanov. Izredno zanimive se mi zdijo tiste besede, v katerih varuh
               opozarja, da se državna uprava obnaša do posameznikov, to je, predvsem do teh ubogih
               ljudi v tej državi, ki nimajo nobene moči in nobenih pravic oziroma imajo veliko
               pravic, ampak samo na papirju. Kadar pa te pravice rabijo, takrat pa jih ni več. Da
               se ta država oziroma uprava kot taka arogantno, poniževalno, nestrpno in naveličano
               vede do teh svojih državljanov. To je taka teža besed, da bi se v bistvu moral vsak
               korektno zamisliti in vprašati, kaj tukaj zadaj za vsem stoji, da ni mogoče v celi
               vrsti let narediti niti najmanjšega napredka, da ne bi bile uporabljene tako težke
               besede v poročilu, kot so v poročilu za leto 1998.</p>
               <p>Posebej bi se dotaknil samo z besedo, dvema sodstva. Izredno sem presenečen in me
               tudi veseli, da je končno tudi nekdo iz LDS ugotovil - kar smo govorili tako rekoč 4
               leta - da v sodnem sistemu vse ni najboljše urejeno. Tik pred volitvami, poglejte,
               LDS je tudi spoznal, da nekaj ni prav in da so bile vse tiste besede o učinkovitosti
               in tako naprej sodnega sistema, izgleda, več ali manj zlagane. To je tudi razvidno iz
               poročila. Upam, da bo še danes o tem tudi kdo kaj povedal in obrazložil, zakaj se
               zadeve na posameznih področjih niso mogle urediti oziroma tudi poslanci v koaliciji
               bodo verjetno povedali, zakaj niso mogli oziroma niso hoteli v teh 4 letih ustrezno
               ukrepati. Slepo verjeti v nekaj, kar nekdo izjavi ali poroča ali kakorkoli že, nekoga
               prepričuje, mislim, da je več kot neumno. Toliko mogoče o tem splošnem delu.</p>
               <p>Zdaj pa samo čisto na kratko, ker prav gotovo pričakujem, da bi še radi vsi drugi
               veliko več povedali. En primer: recimo, tukaj s področja davkov in carin, izredno
               zanimiva zadeva, o teh zadevah sem jaz večkrat govoril in predlagal že ukrepe vladi,
               cela vrsta poslancev se je celo podpisala pod določene dokumente, ko smo prosili
               vlado, naj uredi določene zadeve - gre sicer za olajšave invalidom. In tukaj je spet
               lepo opisan primer, kako je toga državna uprava, pa ministrstvo za finance in tudi
               carina, kako ignorantsko in pa tudi neživljenjsko nastopajo v posameznem primeru, ko
               dajo nekemu posamezniku in to celo invalidu, največjemu, najbolj prizadetemu človeku,
               kar se sploh lahko skoraj zgodi, mu dajo neko pravico, potem mu pa to pravico načrtno
               kršijo. In iz tega primera, kdor si ga je prebral, se očitno vidi, da celo po
               posredovanju varuha, razumete, na ministrstvu za finance - kaj šele ubogega
               državljana, on nima nobene pravice, nobenih možnosti, da karkoli izposluje - so se
               nekako zmigali, pa obljubili oziroma celo priporočali, da naj se pač naredijo
               določeni postopki, da bodo dali določeno pravico še tudi tisti drugi pa tretji osebi,
               ki v eni familiji bi lahko pač uveljavljala pravico do olajšave do prevoza.</p>
               <p>Poglejte, prej smo imeli zakon o prometnem davku in je pač bila tam uzakonjena ta
               pravica, da so invalidne osebe imele pravico do nabave oziroma kupiti prevozno
               sredstvo brez prometnega davka. In pa tudi zakon o carini je dovoljeval uvoz brez
               carine. In kakšna ironija je to, ne bom rekel... Seveda, mimogrede, če povem, da je
               bilo v prejšnjih letih izredno velikokrat kršeno to določilo - to je dejstvo. To je
               bilo ugotovljeno ne vem kolikokrat, da so na ta račun potem, ko so si pač po svoje
               razlagali zakonodajo, kupovali luksuzne avtomobile in pa tudi celo motorje itn.; je
               bilo kršeno. Ampak velikokrat v primeru - in tudi v moji poslanski pisarni se je
               oglasilo ogromno ljudi, ki so mi prinesli konkretne podatke kako so jih državni
               organi, čisto po domače povedano, "zajebavali" zaradi te možnosti, ki so jim jo dali,
               da so kupili vozilo brez prometnega davka. Tako je ena gospa prišla k meni razlagat,
               kako ima bolno mater in je na njen račun kupila avto in zdajle,ker je slučajno šla po
               zdravilo in mame ni bilo zraven - dobro, pa če tudi ne bi šla po zdravilo - je bila
               ustavljena in tudi seveda predana v postopek in je bilo tudi odločeno, da mora
               plačati: prvič, prekršek, drugič, pa plačati tudi prometni davek in carino. Ali pa
               drugi primer, ko ima družina bolnega otroka in je zato imela pravico kupiti takšen
               avtomobil, potem pa mora tega otroka oziroma ga lahko s tem avtomobilom pelje v šolo,
               recimo, avto tam pustiti, iti domov tri, štiri kilometre po drug avto, pase s tistim
               avtom peljati v službo. Če je to logika ene oblasti v tej državi, mene je sram, da
               obstoja. In to ni bilo mogoče rešiti nikdar. To je dejstvo. Teh vprašanj: logičnih,
               korektnih, življenjskih ni bilo možno rešiti. In ko sem vprašal državno sekretarko
               Kolarjevo ali pa koga iz ministrstva za finance, ja pa to je toliko kršitev bilo
               itn., vse drugo je bilo krivo, samo logike ni bilo. Samo logike ne.</p>
               <p>In seveda potem zakona ni več, zdajle je zakon o dohodnini oziroma zakon o DDV in
               seveda teh olajšav več invalidi nimajo. Ampak ne glede, nekatere olajšave so še bile
               glede uvoza avtomobilov brez carine, tudi te določbe v enakem primeru, kot sem zdajle
               navedel, se neprestano še naprej kršijo, tako na carini, ko nekdo gre čez carino,
               tako v sami domovini v kolikor nima tista oseba, ki ima pravico upravljati to vozilo,
               pri sebi še invalidne osebe oziroma tistega, ki je pač upravičenec za nabavo takega
               avtomobila. To je toliko neživljenjsko in je škoda, da dajemo neke pravice
               državljanom, da jim omogočamo nekaj, da pišemo nekaj v zakonih, da si tukaj poslanci
               prizadevajo, da spravijo v zakone neke normalne življenjske določbe, potem pa se na
               vseh nivojih ignonirajo. Tukaj smo potem podpisali - mislim, da deset, če ne dvanajst
               poslancev - predlog vladi ministrstvu za finance, naj spremeni - mislim, da je
               odredba ali nekaj podobnega - glede teh carinskih olajšav. Oziroma naj življenjsko
               gleda na to področje in naj ljudem omogoči, da če jim je že omogočeno - ker mislim,
               da je taka družina, ki ima invalida, ne kaznovana, ampak prizadeta dovolj močno, da
               bi si mogoče res zaslužila pravico do neke olajšave in ta olajšava naj velja na
               splošno za tisto družino ali pa za tiste upravičence, ki to lahko koristijo. Pa
               četudi se bo eden, ali pa desetkrat peljal na svoje stroške ali pa na svoj račun kam
               drugam. Če se da pravica, naj se da, če pa se je ne misli dati, potem je pa boljše,
               da se ukine. In tukaj je samo en primer, kako nerealno, neživljenjsko ta oblast gleda
               na svojega človeka, na svojega državljana in ne samo pri tem primeru, temveč je takih
               primerov, kot sledi tudi iz tega poročila, ogromno. To pa seveda ni v čast tej
               oblasti, o državi ne bom govoril.</p>
               <p>Še ene stvari bi se dotaknil, potem pa bom nehal. Izredno zanimivo se mi je zdelo
               tudi področje, ki se v poročilu opisuje, da se vlada izogiba izvršitvi inšpekcijske
               odločbe. No, to je nekaj takega, o čemer smo se tu že večkrat pogovarjali. Zelo je
               zanimivo, da izvrševanje zakonov oziroma da je represija nad malim človekom
               neizprosna, posebej na področju davkov in tako naprej - tistih nerealnih obresti, da
               o tem sploh ne govorim, čeprav sem že pred približno dvema letoma poslal vladi pobudo
               oziroma ministrstvu - no, menda vladi, če se ne motim - da naj korektno razmisli o
               tem, ali so zamudne obresti še v tisti višini, kot veljajo že celo vrsto let pri teh
               obrestih, ki smo jih imeli v zadnjem obdobju, sploh realne; so mi odgovorili, da bodo
               na tem nekaj naredili. Ampak od takrat je že dve leti, pa niso naredili popolnoma
               nič.</p>
               <p>Torej, hočem povedati to, da so ti ubogi državljani pod vsemi normami pritiska te
               države in nad njimi se izvršijo popolnoma vse odločbe in to v najkrajšem času - v
               kolikor, seveda, ne pride do zaplembe in tako naprej - dočim državni organi na
               poročila svoje lastne institucije - inšpekcijskih organov in na osnovi njihovih
               odločb - ne reagirajo. No, to je pa tisto, o čemer govorim, da v bistvu za oblast in
               za visoko gospodo zakoni ne veljajo. To so dvojna merila te oblasti in zadnji čas je,
               da se to dejansko spremeni in da bodo enkrat tudi sankcije za predstavnike oblasti
               veljale enako ali pa še močneje, kot veljajo za posameznike. Ko bomo to uveljavili v
               tej državi, takrat bo mogoče tu pravica in red, prej pa ne; dokler bo birokracija
               vodila to državo, tako dolgo reda ne bo. Zelo zanimivo se mi zdi tudi tisto, ko
               govori o tem, kako dejansko v tej državi ni možno spraviti niti - ne vem, če je sploh
               na vladi že bil - zakona o državni upravi, mislim, o reorganizaciji državne uprave,
               kjer je sploh nemogoče, recimo, sedaj zraven spraviti tarifni del predloga zakona za
               izdelavo primerjave plač. Tu se točno vidi, to je čisti primer, kako birokracija drži
               v svojih rokah celoten sistem in ne dovoli, da se enkrat naredi v tej državi neka
               pravična razporeditev, ki bi veljala vsaj nekaj časa. Dokler bomo takodelali,
               logično, ne bo napredka. In jaz se samo sprašujem, kdaj bo prišla tukaj ena oblast
               oziroma taka oblast, ki bo znala tudi v birokraciji postaviti neke meje in od nje
               zahtevati, da se bo obnašala tako, kot je v naših zakonih v bistvu zapisano. Mi imamo
               zakon o upravnem postopku in v njem je lepo, natančno napisano, kako se morajo
               obnašati državni organi pri posameznih postopkih, in tudi cela vrsta drugih
               predpisov: zakon o vladi, organizaciji ministrstev in tako naprej. Cela vrsta
               predpisov, kjer lepo piše, kako morajo biti državni organi vljudni do svojih
               državljanov. Kajti, tako kot v poročilu piše, niso državljani zaradi oblasti, ampak
               je oblast zaradi državljanov.</p>
               <p>Upam, da bo danes tukaj tako s strani vlade kot strani koalicije veliko koristnih
               predlogov in tudi rešitev na dlani že danes in z veseljem pričakujem njihove
               odgovore. Hvala lepa.</p>
            </sp>
            <sp xml:id="SDZ2-Redna-19-2000-03-21.sp17">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo ima Feri Horvat. Pripravi naj se Majda Zbačnik.</p>
            </sp>
            <sp xml:id="SDZ2-Redna-19-2000-03-21.sp18">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Spoštovani varuh, sodelavke in sodelavci,
               kolegice in kolegi.</p>
               <p>Soglašam z vsemi dosedanjimi diskutanti - bodisi v imenu poslanskih skupin ali v
               svojem imenu - o izjemnem pomenu tega poročila varuha človekovih pravic in se tudi
               pridružujem priznanju za opravljeno delo varuha in za poročilo, ki ga je pripravil.
               Vendar, žal, moram hkrati ugotoviti, da s tem ne moremo biti zadovoljni; ne s
               poročilom, ampak stanjem, ki ga varuh v svojem poročilu opisuje in predvsem ne moremo
               biti zadovoljni s tem, da se problemi tako počasi odpravljajo in da se vrstijo iz
               leta v leto z nezmanjšanim tempom istovrstni problemi. To je problem tako izvršne
               oblasti in tudi problem tega državnega zbora, tako v njegovi zakonodajni kot tudi
               nadzorni funkciji, in zato mislim, da je tudi prav, da tudi o tem v tej razpravi
               posvetimo nekoliko več časa; ne samo razpravi, ampak potem tudi sklepom za to, da bi
               se stanje spremenilo.</p>
               <p>Osredotočil se bom samo na en sklop problemov, ki jih ugotavlja varuh oziroma njegovo
               poročilo; to je sklop, s katerim se tudi sam kot poslanec srečujem v neposredni
               stikih z državljankami in državljani bodisi v poslanski pisarni ali pa sicer v dosti
               pogostih stikih, to so zaostanki v upravnih postopkih. Opisani so oziroma našteti v
               alineah na strani 9.</p>
               <p>Moram reči, da imam iz teh razgovorov, iz teh stikov zelo identične ali zelo podobne
               ugotovitve, ko se državljani pritožujejo na počasno odzivanje upravnih organov na
               vseh ravneh: od občinskih uprav, upravnih enot, ministrstev in drugih na njihove
               probleme in da predlogo trajajo zlasti pritožbeni postopki. Pri tem se mi zdi posebej
               zaskrbljujoče, da ko pogledamo statistiko ob koncu poročila, tam na straneh 118, 119,
               da se ne kaže pomembnejše izboljšanje stanja po posameznih letih. Iz teh alinei na
               strani 9 bi izdvojil predvsem dve zadevi oziroma dva sklopa zaostankov v upravnih
               postopkih, s katerimi mi tudi prihajajo najpogosteje državljanke in državljani, to so
               dolgi postopki pritožbenega odločanja, ki ga pokriva ministrstvo za okolje in
               prostor, postopki, ki trajajo večkot dve leti, dostikrat tudi sam poskušam
               pointervenirati, povprašati pri pristojnih in dostikrat se tudi meni zgodi, kot je
               bilo že rečeno, da enostavno ni drugega izhoda, kot da tudi svetujem, da se obrnejo
               na varuha. Pri tem velja reči, da poleg tegob ljudem in nezadovoljstva, da to
               povzroča tudi gospodarsko škodo, kajti v mnogih primerih to zavira razvoj poslovnih
               pobud in pa sploh poslovne aktivnosti.</p>
               <p>In drugo področje, ki je po svoje še bolj občutljivo, je področje, ki ga pokriva
               ministrstvo za delo, družino in socialne zadeve in pa seveda postopki v nekaterih
               centrih za socialno delo. In ker gre tukaj za posebej občutljive zadeve, dostikrat za
               eksistenčna vprašanja ljudi, za probleme otrok, za probleme mladine - recimo - pri
               štipendijah in podobno, je toliko bolj nevzdržno oziroma nujno, da se stori nekaj, da
               se stanje na tem področju spremeni. Recimo, taki primeri so bili tudi na področju
               uveljavljanja pravic, kar je bilo že omenjeno, pri žrtvah - na osnovi zakona o žrtvah
               vojnega nasilja - kjer je potem naš poslanski kolega, Miran Potrč, že pred časom
               predlagal zakonsko spremembo. Gre za uveljavljanje pravic žrtev vojnega nasilja in
               podobno in zato se ni čuditi, da se pri vrsti ljudi ustvarja vtis, kakor da država
               tudi, ko sprejema zakone s tega področja, nima dovolj resnega namena, da se probleme,
               kolikor je možno, tudi v razumnih rokih rešuje.</p>
               <p>Dejstvo je in točno je to, kar piše v poročilu, da gre, če pogledamo v vzroke, za dva
               sklopa vzrokov: eno so zakonski predpisi in pa tudi podzakonski akti, ki zagotavljajo
               uveljavljanje pravic. In tu, žal, odzivnost vlade na probleme ni dovolj hitra. In pa
               drugo - po mojem mnenju je tudi točno to, kar ugotavlja varuh - da bi vrsto zadev
               bilo mogoče reševati ob zakonodaji, ki jo imamo - kot pravi - z organizacijskimi
               pristopi. In zadržal bi se prav pri tem vprašanju, kajti to je povezano z reformo
               javne uprave, o čemer tudi poročilo podrobneje govori v poglavju III na strani
               14.</p>
               <p>Moram reči, da je toliko manj razumljivo, da država tako kasni z reformo javne
               uprave, ko varuh iz leta v leto ugotavlja podobne ali enake probleme, ko nas na ta
               problem opozarja Evropska unija že nekaj časa in še posebej to izpostavlja kot
               problem v svojem zadnjem poročilu in ko sama vlada že dolgo obljublja predpise s tega
               področja, zakon o javnih uslužbencih, ki ga še vedno ni pred nami, in zakon - tako
               imenovani trojček - ali bodo trije zakoni o organiziranosti vlade, ministrstev,
               uprave, upravnih okrajev in podobno. Zato tudi predlagam - poleg sklepov, ki jih
               predlaga matično delovno telo - še dopolnilni sklep, ki ponovno zadolži vlado, da čim
               prej predloži omenjene zakone. Škoda je, da ta vlada in koalicija s temi zakoni tako
               zelo kasni. Zavedam se, da gre za zahtevne in tudi nepopularne zakonske projekte in
               da je verjetno že usodno zamujeno to, da vlada tega ni storila v prvi polovici ali pa
               vsaj v prvih dveh tretjinah svojega mandata, kljub temu da smo poleg varuha, poleg
               Evropske unije tudi poslanci v svojih pobudah in celo v predlogih zakonskih projektov
               - spomnil bi na predlog zakona, ki sta ga vložila poslanski kolega Borut Pahor in
               Ciril Ribičič - da sedaj, ko se mandat očitno tej vladi in tej koaliciji izteka,
               najbrž ni realno, da bi do te nujno potrebne reforme prišlo. Gotovo bomo izgubili
               vsaj še eno leto ali več, z vsemi negativnimi poledicami in, žal, se bo verjetno to
               odrazilo tudi na poročilu varuha - ne samo za letošnje leto, ampak, se bojim, še za
               prihodnje leto.</p>
               <p>Na koncu mi samo še dovolite, da poleg splošne podpore predlogom slepov matičnega
               delovnega telesa in tudi sklepom, ki jih predlaga komisija enakih možnosti - da
               skrajšam naslov, da še posebej podprem predlog sklepa, ki ga je danes vložil tudi
               poslanski kolega Bevk; namreč, da je nujno potrebno, da se opravi analizo izvrševanja
               sklepov državnega zbora ob obravnavi poročil varuha človekovih pravic in tudi analizo
               njegovih priporočil v zadnjih letih, ker šele potem bomo lahko merili dejanske
               rezultate, tako njegovega dela kot tudi našega dela, ko obravnavamo ta poročila.</p>
               <p>Tukaj se mi nehote vsiljuje vzporednica z delom računskega sodišča in obravnavo
               poročil računskega sodišča, čeprav gre za vsebinsko drugačno problematiko, vendar
               tudi tam se, na matičnem delovnem telesu pa tudi na zboru, srečujemo s tem, da se
               priporočila in ugotovitev računskega sodišča in tudisklepe matičnega delovnega
               telesa, ko obravnava ta poročila, ne uresničuje v zadostni meri.</p>
               <p>In če hočemo, da se stanje dejansko izboljša in da te ustanove dobijo avtoriteto, kot
               je rekel kolega Janša, potem moramo vztrajati na tem, da se dejansko sklepi, ki so na
               tej osnovi sprejeti, tudi izvedejo. Hvala lepa.</p>
            </sp>
            <sp xml:id="SDZ2-Redna-19-2000-03-21.sp19">

               <speaker>PREDSEDNIK JANEZ PODOBNIK:</speaker>

               <p>Hvala kolega Horvat. Besedo ima gospa Zbačnikova, pripravi naj se Borut Pahor.</p>
            </sp>
            <sp xml:id="SDZ2-Redna-19-2000-03-21.sp20">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav vsem skupaj. Tudi sama se zahvaljujem varuhu za lepo poročilo. Vendar bi
               želela, da še v tem mandatu dobimo tudi poročilo za leto 1999. In vesela bom, če bo v
               naslednjem mandatu potem tudi izvršeno to, kar je sedaj tudi predlagano v dodatnih
               sklepih, da se obravnavajo v začetku leta poročila prejšnjega leta in pa izrekam tudi
               željo, da bi bil varuh človekovih pravic tudi uspešnejši in učinkovitejši ne samo v
               izdaji knjige, ampak tudi v realizaciji, in pa da bi vlada, naslednja vlada imela več
               posluha, da bi spoštovala že sprejete zakone in pa sprejela tudi čimprej zakonodajo,
               ki jo potrebujemo na tem področju, da bomo - kot se deklariramo v ustavi - pravna,
               socialna, demokratična država.</p>
               <p>Namreč žal mi je tudi, da naš odbor, odbor za zdravstvo, delo in družino ni uspel
               obravnavati kot zainteresirano delovno telo tega poročila, kajti ravno na naš odbor
               prihaja iz leta v leto več pritožb, več prošenj kako se jim kršijo človekove pravice
               tako na področju otrok, na področju starševstva, tako na področju poprave krivic, na
               področju neporavnanih krivic, s področja denacionalizacije, s področja poprave krivic
               in plačila vojne odškodnine in še bi lahko naštevala. V zadnjem času pa tudi vedno
               več tudi s področja zaščite, tudi s področja pravic v področju zdravstva in pa
               potrošnikov. Ravno včeraj sem imela na odboru delovni sestanek s skupino zveze
               potrošnikov, ki jih je obiskala delegacija iz angleških nevladnih organizacij, ki jim
               tudi finančno prek fundacij pomaga, da pregledujejo in pripravljajo projekte, kako je
               pa v Sloveniji na področju zaščite pacientov, na področju zdravstva, pa tudi na
               področju zaščite potrošnikov.</p>
               <p>Že na našem odboru, pa tudi sama kot poslanka in pa tudi v tem državnem zboru ob
               poročilu varuha smo že sprejeli sklep, da bi bilo dobro, da se razmisli in ustanovi
               ali poseben varuh za zaščito otroka in pa njegove družine, njegovih pravic, vendar do
               sedaj to še ni realizirano, čeprav zakon o varuhu to omogoča. V tem poročilu je zopet
               to priporočilo, tudi priporočilo, da bi se pripravila analiza, kako je to v državah
               Evropske unije urejeno. Poslanci smo dobili tudi dopise, da naj tudi pomagamo, da se
               v Sloveniji na tem področju zaščiti otroka in omogoči izvrševanje konvencij o
               otrokovih pravic. Vsi vemo, kako narašča tudi na žalost pri nas nasilje v družini,
               kako narašča nasilje na cesti, v šolah in zato mislim, da je zadnji čas, da se tudi
               na tem področju razmisli, kajti zakonska osnova je, da varuh človekovih pravic ali
               ustanovi poseben sektor ali pa se v sklopu tega zakona ustanovijo pač posebni
               ombutsmani tako za otrokove pravice, sama pa sem tudi predlagala dodatni sklep, da bi
               se tudi razmislilo, ali bi se tudi ustanovil varuh za zaščito pravic pacientov, kajti
               vedno več je tudi pritožb, tako na našem odboru in pa tudi na drugih nivojih. Namreč,
               če samo pogledam za zaščito pacientovih pravic inizboljšanje celotnega zdravstvenega
               sistema, bi bilo verjetno treba pripraviti, če je možno še v tem mandatu, če ne, pa
               čimprej, poseben zakon o varstvu pacientovih pravic, in sicer iz naslednjih razlogov,
               namreč, obstoječi pritožbeni postopki so neustrezni in nepregledni ter pogostokrat
               tudi za pacienta nepravični. Pritožba običajno zajema več področij, sedanji
               pritožbeni sistem pa ne omogoča celovite obravnave pritožbe, ampak zgolj parcialno.
               To, kar je bistveno, kar manjka pri vsej zakonodaji, je, da se uredijo vse pravice
               pacientov v enem zakonu, kar pomeni preglednejšo, transparentno zakonodajo tako za
               paciente, za uveljavljanje njegovih pravic in tudi za kvaliteto zdravstvenega
               sistema.</p>
               <p>Prav tako bi bilo treba to narediti tudi na drugih področjih, kajti le transparentna
               in jasno pregledna zakonodaja to poceni, obenem pa omogoča uspešno reševanje
               problematike. Še enkrat bi poudarila, da je treba na tem področju nekaj ukreniti, in
               bi tudi prosila varuha človekovih pravic, da poleg tega, da opravi ta razgovor, izda
               lepo poročilo, tudi bolj morda aktivno poseže v reševanje in pripravo zakonodaje
               oziroma omogoči, da v možnosti njegovih kompetenc in zakonskih možnosti, ki mu jih
               zakon že danes daje, aktivno pristopi k imenovanju tako varuha, kot sem že rekla,
               otroka in njegove družine, potem eventualno varuha pacientov in tako drugih področij,
               kjer se opažajo iz leta v leto večje kršitve.</p>
               <p>Namreč potem se dogaja, ker vlada svoje naloge ne izvaja, kot bi jo moral hitro in
               urgentno, da posamezni poslanci ali poslanske skupine vlagamo zakonodajo, ki je
               parcialna, in ki celovito in globalno ne rešuje problematike. Ravno tak primer je
               tudi zagovorništvo, kjer je potem poslanec gospod Pahor vložil ta predlog, in smo
               potem na odboru skupaj sprejeli tudi sklep, da naj ga vlada dopolni in celovito reši
               problem. Kajti problem ni samo parcialni, ampak je celovit. Take celovite
               problematike, ki jo potem mi poslanci s parcialnimi zakoni skušamo reševati, je še
               veliko in tudi takih je veliko pisanih v poročilu varuha. Zatobi res prosila, da
               tukaj varuh še posebej s svojo avtoriteto, s svojim možnostmi morda nekoliko še bolj
               aktivno pritiska na instrumente, vladne instrumente in tudi na ta državni zbor, kjer
               bi potem lahko skupaj, hitreje in celovitejše in kvalitetnejše reševali to
               problematiko, na kar nas opozarja tudi Evropa. Hvala lepa.</p>
            </sp>
            <sp xml:id="SDZ2-Redna-19-2000-03-21.sp21">

               <speaker>PREDSEDNIK JANEZ PODOBNIK:</speaker>

               <p>Hvala kolegica Zbačnikova. Besedo ima kolega Pahor. Pripravi naj se dr. Jože
               Zagožen.</p>
            </sp>
            <sp xml:id="SDZ2-Redna-19-2000-03-21.sp22">

               <speaker>BORUT PAHOR:</speaker>

               <p>Hvala lepa gospod predsednik za besedo. Kolegice in kolegi! Gospod varuh!</p>
               <p>Slabih 10 let je, kar imamo poslanke in poslanci v poslanskih pisarnah organiziran
               stik z ljudmi, ki prihajajo k nam z vsemi mogočimi težavami in skrbmi. Zanje za
               slehernega posameznika in njihova skrb, njegova, njena skrb seveda najbolj pomembna.
               Zares prihajajo z vsemi mogočimi skrbmi. Ne vem, če se bodo kolegi in kolegice
               strinjale s tem. Dostikrat tudi s problemi, ki niso v pristojnosti, največkrat celo s
               problemi, ki niso v pristojnosti reševanja poslank in poslancev.</p>
               <p>Vendar skozi njihova vprašanja in probleme lahko vidimo in ugotovimo tudi v teh 10
               letih neke trende. Rad bi opozoril na enega - nekatere druge so opozorili pred menoj
               kolegi - za katerega bi rad, da ga varuh, v kolikor je to mogoče, tudi s številkami
               ali s potrebnimi statistikami, morda z vašo osebno izkušnjo tudi komentirate. Rad bi
               opozoril na korelacijo med socialnim položajem posameznika in uveljavljanjem njegovih
               pravic.</p>
               <p>V teh 10 letih lahko kot poslanec ugotavljam, da začenjajo prihajati s problemi pri
               uveljavljanju svojih pravic v naše poslanske pisarne predvsem revnejši ljudje.
               Dostikrat v pogovoru z nami pravzaprav iščejo neko pravno pomoč. Iščejo nek nasvet,
               neko sugestijo, kako svojo pravico uveljaviti. Mislim, da bi morali biti na to
               posebej pozorni. V svojihporočilih se delno tega problema dotikate in tudi na vašo
               pobudo in spodbudo sem nedavno vložil v parlamentarno proceduro predlog zakona o
               brezplačni pravni pomoči oziroma pravnem svetovanju in nadomestnem reševanju sporov.
               Obe področji sta sicer delno urejeni v zakonodaji, vendar, to sami ugotavljate, ne
               nudita primernega varstva in obravnave strank, poleg tega pa se nekatere določbe v
               praksi sploh ne izvajajo. Na podlagi številnih ugotovitev, ki ste jih dali v
               poročilih, v tem in predhodnih, na podlagi opozoril stanovskih združenj, nevladnih
               organizacij, državljanov, sedanja ureditev nudenja brezplačne pravne pomoči ne
               omogoča strankam enakega dostopa do sodišča, posledično pa tako ne uresničuje načela
               socialne države. Mislim, da je to neka ugotovitev, kini samo spodbuda za ureditev
               tega področja, ampak kaže tudi na neko stanje razpiranja socialnih škarij v državi,
               na kar moramo biti kot državni zbor posebej pozorni.</p>
               <p>Podobna ugotovitev velja tudi za zagotavljanje izvensodnih metod reševanja sporov,
               kjer ni službe, ki bi že v predsodnem postopku zagotavljala hitro in poceni reševanje
               sporov. Ker bomo o predlogu zakona, njegovi vsebini in predlogih še govorili, tako na
               matičnem odboru kot na državnem zboru, v nadaljevanju ne bi zahajal v njegovo
               predstavitev. Rad pa bi se pred koncem pomudil še pri eni od zadev, od vprašanj, ki
               jih v svojih poročilih, v tem še prav posebej, v posebnem poročilu omenjate.</p>
               <p>Pred kratkim sem vložil zakon, ki ureja bolniško zagovorništvo. Predlog zakona o tem
               bolniškem zagovorništvu in varstvu pravic na področju duševnega zdravja bo zapolnil
               pravno praznino in zakonsko uredil področje zagovorništva in varstva pravic na
               področju duševnega zdravja. Rad bi že sedaj opozoril na to, da smo pri dolgoletni
               pripravi tega zakona - zanjo je najbolj odgovoren ali, če želite, zanjo se je najbolj
               potrudil PIC, pravno informacijski center v Ljubljani, sam sem pa zakon vložil - da
               je prišlo do vložitve zakona s strani poslanca, je botrovalo tudi odlašanje ukrepanja
               s strani vlade. Nekateri kolegice in kolegi pred mano so že opozorili na to, da kot
               varuh človekovih pravic v svojih poročilih ugotavljate neko stanje, državni zbor
               sprejema sklepe, potem pa tisti, ki imajo moč, pristojnost in odgovornost, ne
               ukrepajo v skladu s tem. Zato bi rad še enkrat spomnil morda kolegice in kolege, ki
               niso bili v dvorani pri nastopu cenjenega poslanskega kolega Bevka, da velja podpreti
               predlog, ki ga je tu dal, zato da bi se ta razprava in ugotovitve, ki jih na koncu
               oblikujemo v sklepe, tudi materializirale.</p>
               <p>No, skratka, hotel sem povedati, da sem vložil dva predloga zakonov, ki urejata
               področji, ki sta posebej občutljivi. Hotel sem opozoriti, da smo to morali kot
               poslanci narediti zavoljo tega, ker vlada ni bila pripravljena pravočasno ukrepati,
               in želel sem vas spodbuditi, spoštovani gospod varuh človekovih pravic, da morda
               pokomentirate mojo ugotovitev, za katero seveda nimam natančnih statističnih osnov,
               da lahko ugotovimo neko zaskrbljujočo korelacijo med socialnim položajem posameznika
               in varstom njegovihpravic, pri čemer velja ugotovitev, žalostna, da revnejši ljudje
               težje pridejo do svojih pravic, kot socialno premožnejši. Hvala lepa.</p>
            </sp>
            <sp xml:id="SDZ2-Redna-19-2000-03-21.sp23">

               <speaker>PREDSEDNIK JANEZ PODOBNIK:</speaker>

               <p>Hvala kolega Pahor. Besedo dajem dr. Jožetu Zagožnu, pripravi naj se Ivo Hvalica. Sam
               sem danes napovedal, da bi sejo končali do 18. ure, predlagam, da bi poskušali danes
               vsaj to točko končati.</p>
            </sp>
            <sp xml:id="SDZ2-Redna-19-2000-03-21.sp24">

               <speaker>DR. JOŽE ZAGOŽEN:</speaker>

               <p>Hvala lepa. Gospod predsednik, pred nami je dokaj obsežno, podrobno in žal delno tudi
               že zastarelo poročilo varuha človekovih pravic, zlasti v tistem delu, ki se tiče
               ukrepanja oziroma pravočasnega ukrepanja. Tri ugotovitve sem zaznal iz tega poročila.
               Prvo je ta, da se kršitve dogajajo množično in to s strani oblastnih organov. Tudi
               sicer je funkcija varuha ta, da čuva ljudi pred oblastjo. Kajti v odnosih med samimi
               ljudmi, se pojavlja sodišče. In varuh je ravno zato, da ščiti občane pred oblastjo.
               In v tem poročilu na več mestih vidimo, da gre za dolgotrajno in pa zavestno kršitev
               ali kršitve, ki se ponavljajo kljub stalnim opozorilom.Skratka, druga ugotovitev je,
               da se stvar ne izboljšuje in da se ponekod celo poslabšuje in da podobne stvari
               ugotavlja tudi v svojem poročilu ministrstvo za zunanje zadeve Združenih držav
               Amerike, sicer za leto 1999, ampak vsebina problematike je podobna In tretja
               ugotovitev je ta, da je varuh samo poštar, poštar, ki prenaša pošto naprej, ki
               pritožbe in jadikovanja pošilja na razne naslove in je enako nemočen, kot so nemočni
               tisti, ki prihajajo k njemu tožit.</p>
               <p>To pa je situacija, nad katero bi se moral tudi ta državni zbor zamisliti in oceniti,
               kaj lahko in mora storiti za to, da bi se stvar izboljšala. Poglejte to, noter so
               stvari, ki jih ne bom ponavljal za kolegi, vendar gre za nerazumno dolge roke, ko
               ljudje dobijo odgovore. Gre za ignoriranje teh ljudi in seveda, ko varuh nima več
               druge možnosti, zatoži te organe državnemu zboru in jih tu tudi nekaj poimensko
               navede, ki pač se ne odzivajo niti na pobude varuha. Najbolj zaskrbljujoče pa je to,
               da med temi organi, med raznimi ministrstvi, ki jih tu navaja, navede tudi
               predsednika vlade oziroma urad predsednika vlade in generalnega sekretarja vlade.
               Torej tudi pri njih ti odzivi niso ustrezni in seveda je potem težko pričakovati, da
               bi bili ti odzivi ustrezni tudi v njim podrejenih organih, se pravi v ministrstvih.
               Skratka vtis je, da bi morala vlada sama sprejeti zase - predvsem in tudi predsednik
               vlade - nekaj nujnih, jasnih sklepov, kako spremeniti to ravnanje in to
               obnašanje.</p>
               <p>Nekatere stvari, ki jih poročilo obravnava, in katere obravnava tudi poročilo
               ameriškega zunanjega ministrstva, so identične, pa vendarle naj spomnim, da je na
               obeh mestih poudarjeno nevzdržno stanje v nekaterih zaporih glede spoštovanja
               minimalnih mednarodnih standardov.</p>
               <p>Drugo, kar je in kar nekako manjka v tem poročilu, pa je ameriška ocena, da tudi na
               področju medijev zadeva ni dobra, da je prisotna dolgotrajna samocenzura in pa da je
               zaznati posredni politični pritisk na nekatere medije, in da tako potem mediji ne
               predstavljajo širokega spektra političnih ali narodnostnih interesov.</p>
               <p>Skratka, da ne bom predlog, naj končam s tem, da so se gotovo sodelavci varuha in
               seveda sam varuh potrudili pri sestavi tega poročila, da pa se ne more stvar končati
               tako, da bi danes poslušali naše ocene, stvari bi se pa nadaljevale tako kot so
               sedaj. Zato potem tudi prosim varuha, da bi na koncu morda predlagal konkretne
               ukrepe, ki bi jih lahko in moral državni zbor sprejeti, da bi se stanje na tem
               področju bistveno popravilo. Hvala lepa.</p>
            </sp>
            <sp xml:id="SDZ2-Redna-19-2000-03-21.sp25">

               <speaker>PREDSEDNIK JANEZ PODOBNIK:</speaker>

               <p>Hvala lepa Jožetu Zagožnu. Besedo ima Ivo Hvalica, pripravi naj se Zoran Lešnik.</p>
            </sp>
            <sp xml:id="SDZ2-Redna-19-2000-03-21.sp26">

               <speaker>IVO HVALICA:</speaker>

               <p>Hvala lepa, gospod predsednik. Kolegice in kolegi, maloštevilni sicer. Gospod Ivan
               Bizjak, varuh človekovih pravic, gospod Rovšek, gospod Jamnik, gospod Butala,
               namestniki. Gospod minister za pravosodje, ki ga vidim bolj na obtožni klopi, če
               gledam to poročilo.</p>
               <p>Torej, kar predolgo smo čakali obravnavo tega poročila za leto 1998. Rekel bi,
               izrazito predolgo. Če potrebujemo pri drugih točkah dnevnega reda tudi včasih, bi
               rekel, sofisticirana mnenja matičnih odborov in čakamo na amandmaje in tako dalje,
               temu ni tako in bi lahko že zdavnaj prej z malo politične volje torej prišli do te
               obravnave. Dodatno sem opazil še ministra za obrambo, gospoda Demšarja, ki vsaj v tem
               kontekstu ni na zatožni klopi. Ga lepo pozdravljam.</p>
               <p>Ko so sredstva obveščanja poročala o tem, da bo prišlo poročilo za leto 1998 na
               dnevni red v državnem zboru, so kar nekajkrat ponovili, kako da so poslanci in to
               poslanci opozicije šli mimo obravnave prejšnjih poročil, pri čemer so pa vedno
               zamolčali, da je takrat bil en delikaten moment, ko smo mi z napovedano obstrukcijo
               odšli iz državnega zbora ravno takrat, ko je prišlo do te obravnave in smo se celo
               fizično - celotna poslanska skupina - odselili iz Ljubljane. Toliko zaradi
               kronike.</p>
               <p>Torej najprej moram pohvaliti način in sistem tega poročila, je eden redkih
               preglednih materialov, ki ima neko sistemsko pozicijsko razdelbo, in moramo reči, da
               tu tako rekoč v državnem zboru takega dokumenta, tako urejenega, tudi ličnega, torej
               bi rekel, da še nismo dobili. Moti me nekaj drugega. Moti me vsebinski zaključek, ki
               se v bistvu konča, tako kot se je začel. Z ugotovitvami, z analizami, s tem da je to
               strnjeno v neko statistiko. Mislim, da bi tu le morali nekaj dodati, natančno ne vem,
               kaj, ampak nekako mi organsko manjka, kako pravzaprav - verjetno bi morali dodati
               nekaj takega - ta institut varuha človekovih pravic, bi rekel, postaviti na tisti
               piedestal, ki mu pripada. To je visok institut vsake demokratične družbe in mislim,
               da se oblast ali pa dosedanje oblasti se tega še niso popolnoma ovedle.</p>
               <p>Glejte, v poročilu je zelo markanten uvod, in sicer prvi stavek tega uvoda <stage xml:id="SDZ2-Redna-19-2000-03-21.stage18">(citiram)</stage>:
               "Letno poročilo varuha človekovih pravic je eno glavnih orodij, s katerimi lahko
               varuh vpliva na delovanje pravne države." Malokje sem zadnje čase srečal v enem
               odvisnem stavku toliko vsebine. Seveda je tudi nek pogojnik, "s katerim lahko" - in
               sedaj ta "lahko". V nadaljevanju tega - ne mislim tega brati, niti ni moja navada, pa
               bi vseeno dal neke poudarke - ampak v nadaljevanju tega se ta pogojnik pravzaprav
               demantira, ne po krivdi varuha človekovih pravic, pač pa po krivdi tistih, ki bi
               morali spoznanja, zaznanja varuha človekovih pravic in njegovih namestnikov, bi
               rekel, posledično urejati, sankcionirati in, skratka, reševati.</p>
               <p>Ko v ocenah o spoštovanju človekovih pravic in pravni varnosti preberem stavek,
               "problemi na področju uveljavljanja človekovih pravic so posledica slabega delovanja
               države", zopet ugotavljam, da mi ta stavek ogromno pove, da mi pove vse, ampak očitno
               - in je napisan celo v debelejšem tisku - ampak očitno ga tisti, ki bi morali to
               zaznati in ki bi morali tudi potegniti potem na podlagi tega določene konsekvence,
               niso prebrali.</p>
               <p>V oči zbode tudi dejstvo, pod istim poglavjem, kjer en stavek pravi, "uporaba
               predpisov nekdanje SFRJ postaja čedalje bolj moteča". Verjemite mi, da večina ljudi
               pravzaprav že zdavnaj misli, da smo mi še zadnji zakon bivše, pokojne SFRJ odpravili,
               ampak mi vemo, da temu ni tako in da postaja bolj moteče, mi je jasno, in verjetno je
               to še najbolj občuteno pri konvencijah o zdravstvenem zavarovanju, saj v prenekateri
               evropski državi, še vedno naše državljane, ki se zatekajo na diplomatska konzularna
               predstavništva, opremljajo z obrazci konvencije bivše SFRJ. To je tragično. Kako naj
               se takšen Slovenec počuti? Jaz sem enkrat poslal tudi, mislim da gospodu Koširju en
               tak obrazec, ki sem ga dobil s Švedske.</p>
               <p>Potem na isti strani, pod točko 1, preberem, "na področju ekonomsko socialnih razmer,
               je ključnega pomena čim prejšnje sprejetje novega zakona o delovnih razmerjih, ki
               mora primerneje opredeliti pravice zaposlenih in način njihovega varovanja". Kakšna
               resnica. Ampak kdo se tega zave ob dejstvu, da nimamo še razvitega sindikata, je tu
               pravzaprav eden največjihvirov, bi rekel, kršenja človekovih pravic. Danes je tega še
               pa še. Skozi mojo poslansko pisarno to doživljam vsak teden, pet poslanskih pisarn
               imam v Ajdovščini, v Vipavi, v Novi Gorici, v Kobaridu in v Šempetru pri Gorici - vam
               moram povedati, moje izkušnje iz teh pisarn, sem eden od tistih, moram priznati, tudi
               ki imam te pisarne kar obljudene, včasih celo ne morem, ne morem vseh strank, torej,
               sprejeti in se moram zmeniti kako drugače - in jaz to, tako rekoč tedensko
               ugotavljam, kako je s temi stvarmi.Žal je tu res nekaj, kar ne uspemo in ne uspemo
               urediti.</p>
               <p>Jasno, temu botruje tudi nizka, nizka kultura podjetnikov, ne v smislu kulture,
               podjetniška kultura. Ne zaveda se preprostega dejstva - tisto kar je absolviral že
               zdavnaj podjetnik na zahodu - da pravzaprav, da se mu ta odnos do delavca lahko vrne
               oplemeniten kot kapital, ravno popolnoma napačno. Za povrhu pa še, kot se že rekel,
               ni sindikata, ki bi ustrezno zaščitil te delavce. Tu bo treba narediti en generalni
               rez. Na področju resorja delo in socialna politika, mislim, da čaka to državo v
               bodoče največja reforma, ker ta bo nujna, če nočemo, da bodo spregovorili ljudje na
               ulicah. Ulica kot sindikalni protest je čisto normalen institut demokratične države
               in človek se samo čudi, da v vsem tem stanju,ob teh podjetjih, ki so šla v stečaj, ob
               teh brezpravnih delavcih, o teh neodpravninah, o tem dobesedno, da so delavci bili
               zrinjeni na cesto, da se do zdaj ni kaj hujšega zgodilo. Nekaterih to sicer ne zanima
               preveč, ampak jaz nisem kriv.</p>
               <p>Preidem na sodne postopke in zato sem rekel, da je tu zame minister pravzaprav na
               klopi za obtožnice. Žal je spoznanje to žalostno. Žalostno tudi zaradi tega, ker ta
               neenakost v čakanju na sodne odločitve ni za vse enaka. Mi imamo danes mafijske
               odvetnike, ki zagotovijoprednost tistemu, kar oni hočejo. To je dejstvo. Mi imamo
               danes odvetnike, ki ustrahujejo sodišča. Mi imamo danes odvetnike, ki si upajo
               blefirati in zahtevati nekaj, tudi pred preiskovalno komisijo državnega zbora, pa se
               nobeden ne zgane. Nihče se ne zgane. Ti ljudje so močni. Gospa Marinšek, ne zmajujte
               z glavo. To se je zgodilo pred tremi tedni, tu v tej hiši. Vi lahko zmajujete z
               glavami, vi ste zaprti v vašem slonokoščenem stolpu, kjer se vam zdi vse čudovito,
               vse polakirano, vse svetlo in vse z ne vem kakšno lepo perspektivo in bodočnostjo,
               jaz vam pa povem, trdno sem prepričan, da je še najmanj reforme v tej državi se
               zgodilo v sodstvu oziroma v pravosodju. Tu je žal tako in nihče verjetno še precej
               časa ne bo spremenil tega, ker to, kar si včasih nekateri od teh gospodov - seveda,
               nikdar se ne sme posploševati, ampak gre za precejšen del - to, kar si ti gospodje
               dovolijo, je absurd brez primere.</p>
               <p>Mimogrede moram povedati tudi, da je včasih odnos porazen. Jaz sem pred kratkim imel
               eno obravnavo na okrožnem sodišču v Ljubljani, sem čakal na enem hodniku, kjer je
               bilo razmetano na kupu, tako na oko, enih 50 računalnikov, tako so bili vrženi tja
               kot krompir. To se pravi, zopet sem hotel s tem povedati, da to ni odnos, niti do
               tistega, ki čaka tam na obravnavo, da ni odnos niti do materialnih dobrin, stokajo
               pa, da nimajo denarja, pa da nimajo plač itd., tako da jaz v te pravljice ne
               verjamem. To je bilo pred tremi tedni, verjetno je to v drugem nadstropju, nekje gor,
               saj veste, ko pride človek na sodišče, ves v strahu, pa pozabi tudi, v katerem
               nadstropju je bil, pa čeprav sem šel tja kot priča v zadevi, ko je končno me vzel v
               bran državni tožilec, ker je nekdo pljuval po meni, in sedaj se ne spomnim, je neka
               osnova zakonska, da pač ne more prav kdorkoli pljuvati po javnem funkcionarju. To pa
               sem kot poslanec. Sodnik je šel prek tega mimogrede, nisem še dobil zadeve v roke,
               vam bom pa povedal, če bo pisalo to, kar je tam rekel. Pač je rekel, da se v
               demokratičnih državah lahko tudi pljuje in tudi podela na glavo, če pač spoštujemo
               različnost mnenj in tako dalje - to sem jaz tam slišal. Nakar sem se zgrozil in sem
               šel ven iz tiste hiše in tisti dan niti apetita nisem imel. Pa nisem nič izgubil, ker
               sem bil tam priča in niti stroškov ne bom plačal, ker stroški gredo iz proračuna v
               tem primeru. Seveda v vseh primerih ni tako.</p>
               <p>Zaostanki v upravnih postopkih. Vsak drugi, ki pride v mojo poslansko pisarno, torej
               toži nad tem. Tu nekje sem potem prebral, da ministrstvo za okolje in prostor
               potrebuje 2 leti, če sem si dobro zapomnil, da odgovori na pritožbo, napačno, 4 leta,
               4 leta. Vem za primer. Saj moramo vzeti tistega najdaljšega, zakaj bi jemal
               najkrajšega. Lahko posredujem ime in priimek.</p>
               <p>Namreč morate, upoštevati spoštovani gospod Ivan Bizjak, varuh človekovih pravic, da
               vsi ne pridejo do vas. Prenekateremu rečem. Daj za božjo voljo pojdi ali pojdite do
               varuha človekovih pravic, ker nihče vam tu ne more pomagati. Ampak ljudje ne naredijo
               vedno tega.</p>
               <p>Skratka, ne bi tu citiral teh stvari in odveč bi bilo tudi poudarjati, da se jaz s to
               analizo strinjam. Ne strinjam se s tistim, kar bi morala oblast narediti, ne država.
               Kar nekaj ljudje je tukaj govorilo o državi. Država je zame sveta. Država je to,
               zastava tam, pa tudi to je država. Ampak mi smo tu nemočni.</p>
               <p>Še nekaj me moti. Veliko se govori ob raznih priložnostih, kako se kršijo človekove
               pravice tujcev. Mi imamo več statusov teh tujcev pri nas in tako dalje. Ne mislim
               tukaj na Američana, ki pride na obisk v Slovenijo, ne. Že veste za kaj gre. Ampak jaz
               mislim da smo za te ljudi uredili kar dobro zakonodajo, kar en paket te zakonodaje.
               Ampak hujše je z našim malim človekom, s tistim, ki čaka na uradu, na tehničnem
               pregledu vozila, ker se lahko zgodi, da se nekdo izživlja nad vami. Pa ne samo nad
               malim človekom tudi nad poslancem, in ugotovi na skoraj novem avtomobilu
               zahodnonemške proizvodnje, da se ne vidi številka, in te pošlje. Veste, komu se je to
               zgodilo? Meni! Meni! Jasno, tam me ne bodo nikdar več videli, ker imam na poti v
               Ljubljano neko drugo delavnico, kjer opravljam tehnične preglede; treba je vzeti malo
               cunje, ker mehaniki še niso kirurgi, čeprav jih tudi spoštujem, no, cunja vzameš,
               malo počistiš, lahko tudi papirnati robček, in se vidi. No, vidite, tudi to je
               kršitev človekovih pravic. Jasno, da je. Dva dni sem bil brez tehničnega pregleda,
               ker nalašč nisem hotel več terjati. To se je zgodilo v Šempetru pri Gorici, tako da
               ne bo kakšne pomote. In še nekaj, kar zaznavam skozi svoje poslanske pisarne -
               denacionalizacija. Tu moram povedati še dodatno gospod Ivan Bizjak, in bi vas prosil,
               da si to zabeležite, ne glede na statistike, mislim, da na našem koncu je še najmanj
               politične volje, mislim na Goriškem, da bi se to urejalo. Nikakor ne gre zadeva od
               rok, zavira se na vsak način. In če verjamete ali ne, celo - kako se reče temu? -
               sodna odločba, celo s tem se včasih zavlačuje. Zadeva je sveža, tudi tu lahko dam ime
               in priimek, prejšnji teden v moji poslanski pisarni v Novi Gorici. Napotil sem jih do
               vas, ker sem rekel, ne preostane drugega.</p>
               <p>Sicer pa statistika, ki je tu podana, več ali manj pove vse in na žalost razgalja
               tudi našo in vašo nemoč. Sam se zavedam, da je tu moj nastop lahko čisto navadno
               bevskanje v luno, ki je sicer trenutno polna, prvi dan pomladi, ampak ne morem iz
               svoje kože, da ne bi na te stvari opozoril.</p>
               <p>Ob koncu bi nekaj rekel, pa to ni zaradi lepšega. Mislim, da zasluži specifično
               pohvalo varuh človekovih pravic, ker je to edina institucija, kjer smo lahko vsi
               zaznali depolitizacijo institucije. Niti pri predsedniku države oziroma tam niti
               slučajno ne, ni tega, gospodu Ivanu Bizjaku je uspelo to, da je varuh človekovih
               pravic, ne pa član SKD. In k temu mu čestitam. Hvala lepa.</p>
            </sp>
            <sp xml:id="SDZ2-Redna-19-2000-03-21.sp27">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika Jože Jagodnik. Ne, razprava 5 minutna. Razpravo ima Zoran Lešnik,
               za njim naj se pripravi Janko Veber.</p>
            </sp>
            <sp xml:id="SDZ2-Redna-19-2000-03-21.sp28">

               <speaker>ZORAN LEŠNIK:</speaker>

               <p>Hvala lepa. Gospod predsednik, kolegice in kolegi, spoštovani gosti, gospod varuh s
               sodelavko in sodelavci. Kot je predsednik državnega zbora v uvodu, ko je napovedal,
               koliko nas je prijavljenih, že povedal, želim povedati nekaj besede v imenu komisije
               za peticije državnega zbora.</p>
               <p>Ta je kot zainteresirano delovno telo obravnavalo četrto redno letno poročilo varuha
               človekovih pravic za leto 1998 pred več kot devetimi meseci ali natančno 10. junija
               lani. Toliko in še nekaj več časa je torej tudi to poročilo varuha čakalo na današnjo
               obravnavo. S predlogi in ugotovitvami, ki so navedena v poročilu, smo mi takrat
               soglašali. To povsem razumljivo, saj se tudi mi, se pravi naša komisija za peticije,
               srečuje z domala enakimi vprašanji, problemi in nenazadnje z enakimi težavami. Še
               posebej smo takrat izpostavili v ospredje človekove pravice, vprašanje državljanstva,
               vojaških stanovanj in socialna vprašanja. Opozorili smo na zaostanke pri postopkih
               nasodišču. Pri tem želim izpostaviti določene nerazumljive ali vsaj težko razumljive
               odločitve sodišč, ki nemalokrat spravljajo ljudi v obup. Tudi upravni postopki se
               nemalokrat vlečejo kot jara kača. Med drugim tudi zaradi nedorečene ali zelo stare
               zakonodaje. Tipičen primer je, jaz bom na denacionalizacijo opozoril z nekega drugega
               zornega kota, zakon o denacionalizaciji, saj si nekatere člene v upravnih organih in
               sodnih organih razlagajo po svoje in seveda zelo različno in zaradi tega postopki
               čakajo na rešitev.</p>
               <p>Tipičen primer je, čeprav to seveda ni navedeno v poročilu varuha človekovih pravic,
               ker je pač zadeva stara eno leto, poročilo pa je za praktično dve leti nazaj, je
               tolmačenje sprejete spremembe 27. člena zakona o denacionalizaciji, zaradi katerega
               so nerešeni številni zahtevki. Zadeva je tako sporna, da je minister za pravosodje
               zahteval obvezno razlago omenjenega člena in verjetno bomo o tem na naslednji seji
               državnega zbora kaj rekli.</p>
               <p>Sicer pa menimo v komisiji, da je poročilo izredno dober pregled stanja o spoštovanju
               in nespoštovanju človekovih pravic, pravne urejenosti in neurejenosti ter varnosti
               države. Komisija podpira predloge varuha v zvezi s sprejemom ustrezne zakonodaje, ki
               jo nujno potrebujemo za uspešno varstvo človekovih pravic inizboljšanje pravne
               varnosti državljanov. Pred tem pa je treba, kot ugotavlja varuh, dosledno spoštovati
               tudi tisto obstoječo zakonodajo, ki jo imamo, ter izvajati nadzor nad izvajanjem teh
               zakonov. Komisija državnemu zboru predlaga, da bi državni zbor pripravil poročilo o
               realizaciji sklepov, ki smo jih sprejeli po obravnavi dosedanjih treh poročil, v
               pripravo katerih je bilo vloženo precej truda, in šele takrat, ko bomo videli, kako
               se je to realiziralo, bodo imela ta poročila svoj namen.</p>
               <p>Kljub temu, da je varuh domala nemočen, to smo slišali tudi v dosedanjih razpravah,
               pri tem pa seveda mislim tudi na sodelavce, pri reševanju perečih vprašanj iz
               vsakodnevnega življenja naših občanov in občank, državljank in državljanov, pa
               neštetokrat, to pa lahko rečemiz lastnih izkušenj kot predsednik komisije za
               peticije, že dobronamerna beseda in dober nasvet ljudem dosti pomenita. Mislim, da
               zelo dosti pomenijo tudi neposredni obiski na terenu in neposredno soočenje s
               problemi, s katerimi se občani srečujejo. Če pa s posredovanjem pri pristojnih in
               odgovornih pride tudi do zadovoljive ali ugodne rešitve problema, je pa seveda vsa
               zadeva toliko boljša.</p>
               <p>Vam in vašim sodelavcem, gospod varuh, želim v svojem imenu in v imenu komisije za
               peticije uspešno delo do konca tega mandata. Hvala.</p>
            </sp>
            <sp xml:id="SDZ2-Redna-19-2000-03-21.sp29">

               <speaker>PREDSEDNIK JANEZ PODOBNIK:</speaker>

               <p>Hvala lepa, kolega Lešnik. Besedo ima Janko Veber, pripravi naj se Bojan Kontič.</p>
            </sp>
            <sp xml:id="SDZ2-Redna-19-2000-03-21.sp30">

               <speaker>JANKO VEBER:</speaker>

               <p>Hvala za besedo. Spoštovani gospod Bizjak, spoštovani zbor! Pri poročilu varuha
               človekovih pravic sem se dotaknil predvsem podpoglavja 2.4.6., ki govori o
               stanovanjskih zadevah in še posebej tistega dela, ki govori o zagotavljanju socialnih
               in neprofitnih stanovanj oziroma še natančneje, prav socialnih stanovanj. V poročilu
               je zelo jasno navedeno, da so na tem področju zelo zaostrene razmere in da se seveda
               stanje na tem področju ne izboljšuje, kljub vsem opozorilom, ki so sledila v vseh
               dosedanjih poročilih varuha človekovih pravic. S tem se seveda tudi ne izvaja 78.
               člen ustave, ki govori o tem, da država ustvarjamožnosti, da si državljani lahko
               pridobijo primerno stanovanje. Ob tem se še posebej v poročilu opozarja, da je način
               reševanja, ki bo usmerjen v oblikovanje najemnin, ki bodo stimulativne za
               investitorje in lastnike najemnih stanovanj, učinkoval pravzaprav zelo negativno
               predvsem na tiste, ki so socialno najbolj ranljivi. In ne nazadnje kot rešitev tega
               problema se v poročilu nakazuje čimprejšnje sprejetje nacionalnega stanovanjskega
               programa. Še posebej pomembno je, ker je nacionalni stanovanjski programna naslednji
               seji državnega zbora, pomembno pa je seveda to, da v predlogu za drugo obravnavo
               pravzaprav ne zasledimo tistih rešitev, ki bi omogočale izvedbo predloga varuha
               človekovih pravic, da se čim prej sprejme nacionalni stanovanjski program, ki bo
               aktivno začel reševati tudi problem oskrbe s socialnimi stanovanji. Dejstvo je, da
               tudi sam nacionalni program, ki je predlagan za drugo obravnavo, v prvem delu opisuje
               dejansko takšne razmere, kot so tudi v tem poročilu navedene, kajti govori o tem, da
               tahip potrebujemo 7.000 socialnih stanovanj in da se od leta 1991 do leta 1998 ni
               zgradilo nič več kot 900 stanovanj. Torej se potrjuje ta ugotovitev, da se stanje in
               razmere na zagotavljanju socialnih stanovanj dejansko v vseh letih niso izboljševali
               oziroma se je razkorak med povpraševanjem in ponudbo socialnih stanovanj povečeval.
               Tako povečevanje med povpraševanjem in ponudbo pa ima, seveda, posledice v tem, da
               danes lahko govorimo o tem, da so izredno visoke cene stanovanj v Sloveniji, predvsem
               v glavnem mestu, da so izredno visoke profitne najemnine, da je izredno dolg seznam
               prosilcev in s tem izredno dolge čakalne dobe za dodelitev socialnih in neprofitnih
               stanovanj in, ne nazadnje, da je tudi veliko število tistih, ki jim ni mogoče ustreči
               z dodelitvijo ugodnih stanovanjskih posojil stanovanjskega sklada Republike
               Slovenije, da bi prišli do ustreznega stanovanja. Začetek teh razmer sega v leto
               1991, ko lahko ugotavljamo, da je bil ukinjen sistemski vir, ko se je pravzaprav s
               prispevki iz dohodka in združevanja sredstev iz čistega dohodka oblikoval fond
               sredstev, ki je omogočal aktivno stanovanjsko politiko. Ko se je spremenil zakon
               oziroma uvedla nova finančna zakonodaja, se je ta sistemski vir ukinil in do danes
               nismo prišli do novega sistemskega viraza zagotavljanje socialnih stanovanj. Žal celo
               ugotavljamo, da je eden že sprejetih zakonov - gre za spremembo stanovanjskega
               zakona, ki smo jo sprejeli v državnem zboru pred kratkim - določeno, da se dejansko
               uvajajo tudi tako imenovane stroškovne neprofitne najemnine, ki bodo zagotovo
               povzročile poslabšanje pri socialno najbolj ranljivih, na kar seveda je opozorjeno v
               tem poročilu in lahko ugotavljamo, da se v vseh teh letih očitno ta poročila niso
               dovolj dobro usedla predvsem predstavnikom na ministrstvu za okolje in prostor, ki
               oblikuje rešitve pri teh zakonih. Žal je prišlo do tega, da smo ali da se je v
               državnem zboru sprejel tudi zakon, ki dejansko uvaja stroškovne neprofitne najemnine,
               ki bo razmere še poslabšal. Te neprofitne najemnine ne samo, da se bodo odražale v
               tem, da se bo število socialnih upravičencev povečevalo, odražalo se bo tudi v tem,
               da se pravzaprav pri občinah, ki so zadolžene za reševanje socialnih stanovanj,
               zmanjšujejo sredstva, ki so bila sicer do včeraj namenjena za pridobivanje socialnih
               stanovanj. Uvaja se dodatne subvencije, ki jih zagotavljajo občine iz primerne
               porabe, hkrati pa se občinam primerna poraba ne povečuje, da bi lahko sledile tem
               dodatnim obveznostim. Zato poleg stroškovnih neprofitnih najemnin se bo stanje
               poslabševalo tudi zaradi tega, ker se bodo sicer do včerajšnje investicijska sredstva
               prelivala v subvencije in s tem bo seveda dinamika reševanja oskrbe s socialnimi
               stanovanji še bolj okrnjena.</p>
               <p>Sam nacionalni stanovanjski program govori o tem, da naj bi v letu 2000 bilo
               zgrajenih 300 stanovanj. 2001 400 in potem v naslednjih letih 500, 600, 800, 2005 -
               1.000 in šele v letu 2009 - 2.000 stanovanj letno, kar naj bi bila nekje nujna
               dinamika za aktivno reševanje socialnih stanovanj. Vendar ta problem nacionalni
               stanovanjski program prelaga na leto 2009 in če naredimo primerjavo oziroma poskušamo
               se osredotočiti na dejstvo, da je že danes 7.000 upravičencev do socialnih stanovanj,
               bodo razmere ob teh pogojih do leta 2009 izredno, izredno drastične in verjetno,
               danapoved, ki jo zasledimo v nacionalnem stanovanjskem programu, če se ta problem ne
               bo reševal, lahko pride v naslednjih letih celo do socialnih nemirov v državi. To
               tudi lahko ugotovimo v tem nacionalnem programu. Vendar kljub tem resnim opozorilom,
               tako varuha kot tudi ugotovitvam v nacionalnem programu se predvidevajo žal
               neustrezne rešitve za oskrbo socialnih stanovanj. Dejstvo, da naj bi republiški
               stanovanjski sklad z dokapitalizacijo poskušal kreditirati občine za izgradnjo
               socialnih stanovanj, je hkrati, ko se ta varianta ponuja v nacionalnem programu,
               seveda tudi obrazložena v nacionalnem programu v tem smislu, da pa občine sicer
               zaradi že dosedanje zadolženosti, zaradi izvajanja ostalih nujnih nalog, ne bodo
               sposobne najemati kreditov.</p>
               <p>Torej, lahko govorimo o tem, da dejansko ne bo prišlo do izvajanja tistega napotila,
               tiste želje varuha človekovih pravic, ki je tukaj napisana, da je treba čim prej
               sprejeti nacionalni stanovanjski program, da se bo ta problematika začela
               reševati.</p>
               <p>Zato danes pač nekako izkoriščam to priložnost, da še posebej apeliram na poslanke in
               poslance, da prisluhnemo ob teh razpravah, ob tej problematiki, kajti na zadnji seji
               odbora za infrastrukturo, ki je obravnaval nacionalni stanovanjski program, je bilo
               predvsem s strani predstavnika ministrstva za okolje izredno grobo zavrnjen
               kakršenkoli predlog, da bi se zagotavljala tudi tako imenovana nepovratna sredstva za
               izgradnjo socialnih stanovanj. Bil je izražen celo oziroma govorjeno je bilo celo o
               tem, da vlada temu izrecnonasprotuje. Torej, brez kakršnihkoli razlag, kakšne rešitve
               pa seveda potem vlada ponuja, da se ta pereči problem lahko razreši. Kajti sama
               ugotavlja, da kreditiranje ne bo uspešno zaradi že zadolženih občin, hkrati pa seveda
               se ne strinja s tem, da bi se tudi zagotavljala neprofitna, torej nepovratna sredstva
               za izgradnjo socialnih stanovanj.</p>
               <p>Tako da zaključujem svojo razpravo v upanju, da bomo imeli pred očmi tudi opozorila
               današnjega poročila, ko bomo obravnavali nacionalni stanovanjski program in seveda
               začeli aktivno reševati problematiko, ki je ni mogoče odlagati na leto 2009, ampak jo
               je treba začeti reševati že v letu, vsaj 2001, kajti v letošnjem letu je proračun že
               sprejet in ne bo možno rešiti ne vem kako tega problema, vendar v letu 2001, bi
               nacionalni stanovanjski program moral predvideti tudi nepovratna sredstva, v kolikor
               hočemo ta problem aktivno reševati. Hvala.</p>
            </sp>
            <sp xml:id="SDZ2-Redna-19-2000-03-21.sp31">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Vebru. Besedo ima gospod Kontič in nato še dve 5-minutni razpravi,
               kolega Rejc in kolega Jagodnik. Nato bomo dali besedo varuhu, če bo želel na kratko
               komentirati.</p>
            </sp>
            <sp xml:id="SDZ2-Redna-19-2000-03-21.sp32">

               <speaker>BOJAN KONTIČ:</speaker>

               <p>Hvala lepa gospod predsednik. Spoštovani gospod varuh človekovih pravic, sodelavci,
               kolegice in kolegi. Pomembnost dela in ugotovitev varuha človekovih pravic je tudi
               javno pozitivno zaznana. Sam sem imel možnost to dejstvo tudi spoznati na poslanskem
               večeru v Velenju, kjer pa so udeleženci največkrat opozarjali ravno na kršenje
               človekovih pravic na področju sociale. To je tudi razlog, da se bom danes osredotočil
               predvsem na ta socialni del.</p>
               <p>Varuh človekovih pravic v svoje poročilu opozarja na dolgotrajnost postopkov pred
               sodišči, še posebno na dolgotrajnost postopkov na delovnih in socialnih sodiščih.
               Tako je po njegovih opozorilih rok za začetek obravnavanja prednostnih zadev glede
               prenehanja delovnega razmerja na delovnem in socialnem sodišču v Ljubljani kar 2
               leti. Taki roki obravnav so za uveljavljanje pravne države in uresničevanje pravic
               prizadetih nesprejemljivi. Res pa je, da se zgodba o številnih kršenjih delavskih
               pravic začne že mnogo prej. Dejstvo je, da se v naši državi uveljavlja neka nova
               kultura nespoštovanja pravic zaposlenih že kar nekaj let. Mnogi delodajalci tako
               zavestno kršijo dogovorjene pravice iz pogodb o zaposlitvi, kakor tudi veljavno
               zakonodajo. Mnogokrat se delodajalci sklicujejo na različne ekonomske razloge, v
               resnici pa največkrat ravno dolgotrajnost sodnih postopkov, nemoč zaposlenih, da bi
               uveljavili svoje pravice, pa tudi nedorečena zakonodaja omogočajo delodajalcem, da
               brez pravih ekonomskih razlogov kršijo pravice zaposlenih in številne delavke in
               delavce postavljajo v nemogoče socialni položaj. Tako početje delodajalcev bi lahko
               kot zakonodajalec tudi ta zbor sankcioniral resneje, če bi bilo več volje, da se
               čimprej sprejme jasna delovnopravna zakonodaja, poenostavijo sodni postopki, predvsem
               pa moramo v državnem zboru paziti, da se s sprejemanjem novih zakonov ne otežuje
               dostop delavcev in ostalih šibkejših socialnih slojev do uveljavlja pravic na
               sodiščih. Na žalost temu ni vedno tako. Zakon o sodnih taksah, ki smo ga sprejemali v
               lanskem letu, je bistveno povečal sodne takse tudi za številne spore, v katerih
               zaposleni uveljavljajo pravice, ki jih delodajalci kršijo.</p>
               <p>V združeni listi socialnih demokratov smo že ob sprejemanju zakona opozarjali na
               sodne takse, ki se morajo plačevati v primerih terjatev delavcev po zakonu o prisilni
               poravnavi stečajev in likvidacij ter v primeru uveljavljanja pravic iz kolektivne
               pogodbe. Žal vladajoča koalicija takrat ni imela posluha za to, da se te takse ne
               plačujejo oziroma da se bistveno znižajo. Praksa izvajanja tega zakona pa nas
               opozarja na številne probleme pri vlaganju spornih sporov za kršenje delavskih
               pravic. Vedeti moramo, da se pri nekaterih postopkih, na primer pri uveljavljanju
               odpravnin, neizplačanih plač, odškodnin za letni dopust in podobno taksa lahko
               povzpne na 30.000 tolarjev, velikokrat pa presega znesek 20.000 tolarjev. To so
               zneski, ki jih mnogi brezposelni, ki uveljavljajo svojo pravico na sodiščih, zelo
               težko plačujejo Tudi instituti oprostitve plačevanja taks se v takih primerih ne
               obnesejo. V praksi se namreč dogaja, da se sodišča o oprostitvi takse odločajo na
               osnovah, ki velikokrat niso uporabne, na primer dohodnina za družino preteklega leta,
               dohodki družine v zadnjih treh mesecih in premoženjsko stanje ter podobno.</p>
               <p>Sodniki so zato velikokrat v težavah, kaj dejansko upoštevati in velikokrat
               ugotovijo, da delavec praktično ni socialno ogrožen, če na primer ima hišo ali
               podobno ali če v zadnjih treh mesecih prejel eno plačo, pa čeprav kasneje ni prejel
               nobene več. Pretekli dohodki v takih primerih v bistvu zamegljujejo težak socialni
               položaj teh ljudi, ki so se znašli brez dohodkov in brez delovnega mesta, zato bi
               gotovo morali ponovno preučiti tudi ta zakon o sodnihtaksah in jasneje določiti
               merila za oprostitev plačevanja teh taks, saj takšen obseg sodnih taks onemogoča
               uveljavljanje pravic mnogih zaposlenih, ki se jim pravice sistematično kršijo.
               Prepričan pa sem, da namen državnega zbora vendarle ni, da bi zmanjšali število
               sodnih sporov na račun števila sporov, ki jih sprožajo socialno ogroženi.</p>
               <p>Varuh nas opozarja tudi na težave pri uveljavljanju zahtevkov iz jamstvenega sklada
               Republike Slovenije. Na te težave nas opozarjajo tudi številni prizadeti, čeprav
               lahko ugotovimo, da je ravno delovanje jamstvenega sklada v mnogih primerih
               amortiziralo najhujše socialne probleme in tistemu, ki uveljavlja pravice, iz njega
               olajšalo uveljavitev pravic, glede na sodna pota. Za mnoge pomeni seveda oviro
               dejstvo, da mora vendarle pričeti z uveljavljanjem pravic po sodni poti, da lahko
               jamstvenemu skladu podajo potrdila o začetku teh sodnih postopkov kot pogoj za
               uveljavitev pravice, pa čeprav so sodni postopki povezani z relativno visokimi
               sodnimi stroški in v precej primerihtudi nepotrebni, kar uslužbenci jamstvenega
               sklada tudi vedo.</p>
               <p>Naj se dotaknem še opozorila varuha o primerih neplačevanja prispevkov iz obveznega
               zdravstvenega zavarovanja in izgube pravic v takih primerih. Zdi se mi zelo korektno
               njegovo opozorilo, da je stališče zavoda za zdravstveno zavarovanje Slovenije glede
               uveljavljanja pravic v primeru, ko zavarovanci ne izpolnjujejo svojih obveznosti iz
               naslova obveznega zdravstvenega zavarovanja, zelo utemeljeno. Danes nas številni
               prizadeti opozarjajo, da ne morejo uveljaviti pravic iz zdravstvenega zavarovanja, če
               prispevki niso plačani, ker jim zavod za zdravstveno zavarovanje izkaznice ne potrdi.
               Torej v času, ko zavarovanec, ki je, na primer, sam zavezanec za plačilo prispevkov,
               teh ne plača, tudi ne more uživati zavarovalnega kritja. To bi bilo nekako še
               logično, če zavod za zdravstveno zavarovanje Slovenije plačila prispevkov od
               posameznega zavarovanca ne bi zahteval in uveljavljal tudi za nazaj. Take obveznosti
               se običajno izterjajo prisilno z izvršbo. Položaj, ki nastane, pa je nekorekten, saj
               zavarovanci niso mogli uveljaviti pravice iz zdravstvenega zavarovanja, ko so jo
               potrebovali, morajo pa prispevke plačati tudi za tisti čas, čeprav nekoliko kasneje.
               Upam, da se bodo tudi po zaslugi varuha človekovih pravic stvari le premaknile na
               bolje. Hvala lepa.</p>
            </sp>
            <sp xml:id="SDZ2-Redna-19-2000-03-21.sp33">

               <speaker>PREDSEDNIK JANEZ PODOBNIK:</speaker>

               <p>Hvala lepa. Petminutna razprava, kolega Rejc.</p>
            </sp>
            <sp xml:id="SDZ2-Redna-19-2000-03-21.sp34">

               <speaker>IZIDOR REJC:</speaker>

               <p>Spoštovani gospod predsednik, gospe in gospodje, gospod varuh človekovih pravic Ivan
               Bizjak, s sodelavko in sodelavci, ter ostali predstavniki vlade! Menim, da nimamo
               pravice ali pa da ni prav, da bi naslavljali kakršenkoli očitek na to, da se šele
               sedaj v državnem zboru opravlja razprava o poročilu za leto 1998, ker smo slišali, da
               je bilo poslano v aprilu lanskega leta. Prav pa je tudi oziroma pričakujem tudi, da
               bo naslednje poročilo, se pravi poročilo za leto 1999, nekako tudi sklepčno poročilo,
               ki bo celoten opus teh petih let, ki so bila, nekako zaobjel.</p>
               <p>Bilo je govora o moralni moči oziroma o teh kategorijah moralne moči varuha
               človekovih pravic. Menim, da tu nimamo kakšnih posebnih oziroma ne moremo imeti
               kakšnih posebnih razmišljanj, ker menim, da je to nekako gospodu Bizjaku in njegovi
               ekipi uspelo. Tudi nisem pristaš tega, da bi razmišljali na glas in celov smislu
               reševanja otroške problematike oziroma da bi dobili tudi za otroke oziroma za mladino
               ustreznega varuha pravic. Menim, da je v ekipi, ki je na voljo, lahko tudi to delo,
               in tudi je pokrito ali pa se lahko tudi na poseben način poudari.</p>
               <p>Veliko je bilo govora o državni upravi in o tem, kako državna uprava tako rekoč preti
               človekovim pravicam. Seveda, rešitev je v tem, da se ne veča državna uprava. To je
               prva stvar, ki je matematična, in druga, da je ta državna uprava kvalitetna in da se
               zave svoje vloge in svoje funkcije in svojega reda.</p>
               <p>O sodstvu je bilo veliko povedanega. Menim, da v zadnjih 3 letih in pol se je opravil
               bistveni premik. Gre za to, vsaj podatki so taki, da se je izvršila prekategorizacija
               problemov, tisti drobni, najmanjši, so šli v hitrejše razreševanje, ti bolj težki,
               bolj zahtevni pa na višji nivo in ustrezno razreševanje problematike.</p>
               <p>Gotovo je varuh človekovih pravic obraz ali zrcalo neke družbe in da je prizadevanje
               ekipe in tudi vseh ostalih in tudi parlamentarcev, da to družbo, v tem primeru
               slovensko, peljemo k višji stopnji, boljšim odnosom. Tu se vidi vsa zadeva v pravnem
               redu in v demokraciji. Zadnji podatki, ki so na voljo oziroma s katerimi gledajo na
               Slovenijo, so zelo zanimivi in nas postavljajo v prvo tretjino tistih dežel, ki imamo
               dokaj nestrpno demokracijo, veliko problemov, ki jih še ne znamo rešiti oziroma bomo
               morali sami nekaj narediti samim s sabo. Ali drugače povedano. Tudi s podatkov,
               koliko stvari je nerešenih na sodstvu, ker je bilo o tem veliko govora, menim, da
               imamo tudi tukaj opravka in da bi lahko nam dali tudi kakšen primer, ki bi ga nam
               lahko posredovali na vladi, kako je s tem v ostalih deželah na svetu. Iz podatkov, ki
               so meni na voljo, mi je jasno, da smo kar precej tožeče ljudstvo. Se pravi,nismo kar
               tako. Se pravi, za vsako stvar gremo in se začne zgodba. Ti zaostanki so gotovo tudi
               zaradi tega in od tega odvisni. Nekaj je pa zanimivega.</p>
               <p>Ko smo prišli iz socializma v sedanji družbeni red, se pravi v tržno socialno
               ekonomijo, pa menim, da smo vseeno malo izgubili tiste lastnosti, ki so bile nam
               nekako vcepljene in smo se jih malo čudno ali ne čudno zavedali.</p>
               <p>Treba je vedeti oziroma lahko ugotavljamo, da smo se malo razčlovečili. Vsi ti
               problemi so nekako posledica nekega čisto tako, češ kaj me to briga, se pa naj
               pritoži in podobno. Morali se bomo obrniti tudi malo vase in na svoje odnose in na
               vse relacije, ki so. Varuh človekovih pravic bo imel vedno veliko dela. Če sedaj gre
               od 50 na 60, od 100 točk problematike bo šel proti 70 in 80. Tam se pa najbrž vsa
               zadeva tudi ustavi, vsaj po mojih gledanjih. Dokler bomo ljudje živeli ali bodo
               živeli, vedno bodo problemi. Odvisno je tudi, kakšna generacija pride, kako se
               vzgaja. To sem že povedal.</p>
               <p>Menim, da je treba tudi v prihajajočo generacijo nastaviti veliko več teh vzgojnih
               prijemov ali vzgojnega sporočila v smeri etike, morale in v smeri pravih državljanov
               in v tej smeri, da se mladi navadijo na to, da jih čaka odgovorno življenje in mnogi
               problemi.</p>
               <p>Vendar menim, da je to poročilo sistematično, pregledno in nimam kaj reči. Hvala
               lepa.</p>
            </sp>
            <sp xml:id="SDZ2-Redna-19-2000-03-21.sp35">

               <speaker>PREDSEDNIK JANEZ PODOBNIK:</speaker>

               <p>Hvala kolega Rejc. 5-minutna razprava, kolega Jagodnik.</p>
            </sp>
            <sp xml:id="SDZ2-Redna-19-2000-03-21.sp36">

               <speaker>JOŽE JAGODNIK:</speaker>

               <p>Gospod predsednik! Hvala za besedo. Najprej od konkretnega k splošnemu.</p>
               <p>Gospod varuh, gospod Bizjak je omenil enega od problemov. Tudi jaz ga omenjam, ker
               sem ga preveril, kako institucije sodelujejo z varuhom, in je bil kritičen in je
               omenil tudi stanovanjski sklad v Mariboru. Res je.</p>
               <p>Zgodilo se je, da birokrat, ki je plačan, zadolžen za to, da komunicira z ljudmi, ki
               tja prihajajo, preprosto ni podal poročila, kaj se je pravzaprav zgodilo. Jaz zdaj ne
               zahajam v to, zakaj tega ni bilo, ampak to jemljem kot nek primer odnosa do ljudi. Če
               varuh ne more zahtevati, in nima te avtoritete, od birokracije na občinski ravni, kaj
               se potem lahko dogodi navadnim državljanom.</p>
               <p>Jaz se pridružujem zaskrbljenim nad ugotovitvami varuha, ko država ne deluje, slabo
               deluje ali pa celo z nekaterimi podatki zavaja. Tako stanje duha je seveda obsojanja
               vredno. Predlagam nek nasvet tistim, ki boste šli ali pa greste na volitve, da
               preprosto vzamete poročilo varuha človekovih pravic in uporabite kontrasten odtis in
               greste s svojim piarom pred volivce. Čisto dovolj bo za uspeh o predstavi, kako dela
               država. Poročilo varuha je za menerentgen. In od poročila do konsekvenc, ta pot je
               seveda velika.</p>
               <p>Vsekakor se je institut varuha v mnogih smereh svojega delovanja potrdil, ni pa se še
               povsem potrdil kot institut varuha demokracije. Vprašanje je seveda, če se kot tak
               lahko dokončno utrdi v katerikoli demokratični družbi. Če je družba do zadnjih
               konsekvenc demokratična, potem pravzaprav varuha niti ne potrebujemo. Do tega pa je
               še zelo daleč, še posebej v naših pogojih tranzicije. Zavzemam se za rešitve, ki
               širijo področje in delovanja varuha oziroma več varuhih. Omenjeno je bilo področje
               otrokovih pravic, pravice do tistih, ki so odrinjeni na rob družbe, do manjšin in
               tako naprej. Posebej pa se zavzemam za varuha, ki bi deloval na področju javnega
               obveščanja. O tem smo danes slišali tudi vporočilu odbora.</p>
               <p>Vsa čast slovenski novinarski potenci. Je pomemben nihaj demokracije, je pomemben
               kontrolni mehanizem do oblasti. Torej imamo pojave, ki kažejo na divji zahod, ki
               pričajo, da so državljani in državljanke v nekaterih primerih popolnoma nezaščiteni.
               Tiskovne tožbe se vlečejo, zakonodaja je luknjičasta, tako za toženega kot za
               toženca. V vsesplošnem brezobzirnem pehanju za bralca, gledalca in poslušalca,
               obstaja vtis, da je vse dovoljeno. Da je dovoljeno tudi kršenje osnovnih pravic
               človekovega dostojanstva, človekove časti in človekovega dobrega imena. Vse to so pa
               stvari, ki so zapisane v ustavi, na katero smo ponosni.</p>
               <p>V delu slovenskega žurnalizma, prevladuje načelo polresnic, in to dobesedno.
               Polresnice, laži, konstrukti. V delu slovenskega tiska prevladuje prepričanje, da je
               možno sproducirati afero, ki vpliva tudi na politične razmere. V delu slovenske
               politike vlada prepričanje, da je možno s pomočjo sproducirane afere vplivati na
               razmerje sil. In ko gre za poroko ali za ljubezen med politiko in žurnalizmom, se
               država trese in tako si afere podajajo kljuke.</p>
               <p>Res je, imeli naj bi nekakšen kodeks, na katerega se mnogi požvižgajo. Danes vas
               lahko kdorkoli iz takega dela slovenskega žurnalizma proglasi za bedaka, za tatu, za
               sovražnika države in človeštva. Priče smo lepljenju etiket, vnaprejšnjih obsodb,
               priče smo celo tajnim snemanjem, sledenjem in na podlagi tega spisanim konstruktom. Z
               eno samo famozno besedico oziroma frazo pa se stvar opere pred javnostjo - "naj bi"
               dotični počenjal, rekel, storil to in to in drugo hudodelstvo. V tem in prihodnjem
               času potrebujemo neke vrste varuha, posebej za področje javnega obveščanja. Varuh nas
               naj obvaruje početja, kot so vsakodnevne... <stage xml:id="SDZ2-Redna-19-2000-03-21.stage19">(Opozorilni znak za konec.)</stage>... očitne
               kršitve človekovih pravic. <stage xml:id="SDZ2-Redna-19-2000-03-21.stage20">(Končujem.)</stage> Odprite strani kateregakoli tako imenovanega
               rumenega tiska, pa se boste lahko o tem prepričali. Mi zbrišemo mejo med zdravim
               žurnalizmom in porumenelim žurnalizmom. Če bomo tako nadaljevali, se bomo preprosto
               požrli med seboj. Vse, o čemergovorim, nima nobene zveze s cenzuro, ne s politično
               prizmo ocenjevanja novinarstva, gre samo za preprosto kmečko logiko, kje so meje in
               koliko stane, če jih zavestno ali ne zavestno prestopiš. Hvala lepa.</p>
            </sp>
            <sp xml:id="SDZ2-Redna-19-2000-03-21.sp37">

               <speaker>PREDSEDNIK JANEZ PODOBNIK:</speaker>

               <p>Hvala lepa. Še petminutna razprava Ivana Božiča. Imate repliko?</p>
            </sp>
            <sp xml:id="SDZ2-Redna-19-2000-03-21.sp38">

               <speaker>IVAN BOŽIČ:</speaker>

               <p>Hvala lepa, predsednik. Gospod varuh človekovih pravic je rekel, da obravnavamo to
               poročilo zaradi tega, ker odkrivamo in odpravljamo nepravilnosti. Te nepravilnosti so
               bile tudi v našem državnem zboru. Denacionalizacija je marsikdaj zavrta tudi zaradi
               tega, ker v državnem zboru nekaj obravnavamo predolgo; ko je zakon sprejet, naj se ga
               izvaja, ne pa, da se ga popravlja kar naprej. Tako ne bomo nikoli zadev končali.</p>
               <p>Ni pa govoriti samo za nazaj. Tudi za to, kar imamo v postopku, so že nastavki, da bi
               naredili nekaj narobe. Na tak primer bom opozoril pri predlogu zakona o orožju, ki je
               pripravljen za drugo branje.</p>
               <p>Gospod varuh človekovih pravic je na 51. strani poročila napisal, "ohlapno določen
               obseg hišne preiskave". Napisano je, "hišna preiskava pomeni omejitev ustavne pravice
               do nedotakljivosti stanovanja". In če pogledamo 25. člen zakona o orožju, hramba
               orožja, zadnji odstavek, pravi: "Posameznik mora omogočiti policistu oziroma
               pooblaščeni uradni osebi pristojnega organa, da preveri način hrambe," ampak ne piše,
               kdaj - to je treba napisati. Ne morem zaradi tega, ker sem lovec že 44 let, vsak dan
               pričakovati, kdaj bo prišel gledat, kako imam shranjeno orožje. Enako je v 84. členu.
               Nemogoče, pravi, "pri zamenjavi listin za posest oziroma nošenje orožja se šteje, da
               so izpolnjeni pogoji iz drugega odstavka 14. člena tega zakona, razen pri zamenjavi
               orožnega lista, pri kateri se preverijo pogoji iz 4. točke drugega odstavka 14.
               člena". Ja, ampak po tej 4. točki je nekdo dobil pravico po sedaj veljavnem zakonu o
               orožju, da ima posest ali orožni list. Zakaj mu ga lahko vzamemo, zakaj vzamemo to
               pravico, če ni nič narobe naredil? Zakaj je treba potem preganjati oziroma ponovno
               dokazovati na podlagi novega zakona, da imam še vedno pravico, da imam orožni list za
               posest ali nošenje orožja. Torej v nove zakone že vgrajujemo nastavke, po katerih se
               bodo kršile človekove pravice. Hvala lepa.</p>
            </sp>
            <sp xml:id="SDZ2-Redna-19-2000-03-21.sp39">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospa Beblerjeva.</p>
            </sp>
            <sp xml:id="SDZ2-Redna-19-2000-03-21.sp40">

               <speaker>DARJA LAVTIŽAR-BEBLER:</speaker>

               <p>Hvala lepa. Gospodu Božiču samo v informacijo. Zdi se mi neprimerno, da bi danes
               tukaj razpravljali o zakonih, ki so v proceduri, s tem, da razumem seveda morebitno
               opozorilo iz te razprave, da ne gre že v naprej vgrajevati sporne določbe v nove
               predloge zakonov. Kot rečeno v informacijo, da vam povem, mi smo danes na odboru za
               notranjo politiko in pravosodje obravnavali zakon o orožju v drugi obravnavi in je
               odbor sprejel amandma, da se ta določba, o kateri ste najprej govorili črta.</p>
               <p>Kar pa zadeva drugo določbo, o kateri ste govorili, pa ministrstvo za notranje zadeve
               utemeljuje ta predlog s tem, da pač pravica do nošenja orožja oziroma do orožnega
               lista ni pravica oziroma ni pridobljena pravica in da je organ, ki izdaja orožno
               listino, v nekaterih specifičnih primerih mu je dana pravica, da preverja, ali še
               obstojijo razlogi za to, da nekdo ima orožno listino ali ne. Ampak predlagam, da o
               tem danes tukaj ne govorimo, zagotavljam pa, da se odbor za notranjo politiko in
               pravosodje vselej prav posebej pozorno loteva ravno teh vprašanj, ki zadevajo
               področje možnih kršitev človekovih pravic in da s tega vidika, vsaj po našem mnenju,
               storimo vse za to, da ne bi sprejemali kakšnih takšnih zakonov. Hvala.</p>
            </sp>
            <sp xml:id="SDZ2-Redna-19-2000-03-21.sp41">

               <speaker>PREDSEDNIK JANEZ PODOBNIK:</speaker>

               <p>Hvala lepa. 5-minutna razprava, Rudolf Petan, nato želi besedo gospod minister.</p>
            </sp>
            <sp xml:id="SDZ2-Redna-19-2000-03-21.sp42">

               <speaker>RUDOLF PETAN:</speaker>

               <p>Hvala za besedo, gospod predsednik. Veliko je že bilo danes povedanega v tem
               poročilu. Strinjam se, da bi verjetno bilo to poročilo še bolj aktualno, če ne bi bil
               takšen časovni zamik, ampak to ni kritika varuhu človekovih pravic. Verjetno so tudi
               v tem, na tej poti, da je prišlo poročilo v parlament in ga danes obravnavamo, še
               tudi kakšni drugi vzroki. Dejstvo je, da smatramo varuha človekovih pravic kot neko
               ogledalo oblasti, kot servisa državljanov. Izgleda, da ta podoba v tem ogledalu, ki
               je v obliki tega poročila, ni ravno najlepša. To se pravi, da naša trenutna oblast
               nima najlepše podobe v tem ogledalu in da kot servis državljanov verjetno ne dela
               tisto najboljše, da bi državljani v tem servisu dobili vse tisto, kar pričakujejo in
               kar jim seveda tudi pripada. Navse zadnje smo mi tudi davkoplačevalci, zato bi ta
               servis moral delovati nekoliko drugače.</p>
               <p>Ta podoba je marsikje hudo izkrivljena. Ta podoba ni ravno najlepša. Ampak jaz bi
               spomnil samo mogoče na en segment tega. To je s področja sodstva in da ne bom govoril
               na pamet, bom prebral, ker se mi zdi, da je varuh človekovih pravic tu res zadel
               100%.</p>
               <p>Tisti, ki se na varuha človekovih pravic obračajo zaradi sodnih postopkov, je vsako
               leto več. Se pravi, ta podoba je vedno bolj izkrivljena. Sodni postopki pomenijo tudi
               največji delež med prejetimi pobudami, kot da več sodnikov in njihova večja
               storilnost nimajo pravega odmeva. Statistični podatki kažejo, da je bilo ob koncu
               leta 1998 nerešenih zadev več, kot jih je bilo pred enim letom. Slovenska sodišča so
               leta 1998 zaključila s 590.000 nerešenimi zadevami. Še vedno ali pa celo še bolj kot
               prejšnja leta se soočamo z resnimi zaostanki v sodstvu, stanje je z eno besedo slabo.
               Se pravi, da je ta podoba res izkrivljena na tem segmentu servisiranja državnih
               institucij svoje državljane.</p>
               <p>Še vedno vzbujajo skrb tudi zaostanki pred sodišči, ki odločajo o delovnih in
               socialnih sporih. Ne bom to bral naprej. Samo en stavek komentarja. Če kje, potem je
               ravno pri teh delovnih in socialnih sporih toliko bolj pomembna ažurnost. Tu v
               nadaljevanju piše, predvsem zaradi prenehanja delovnega razmerja. Če to področje ni
               hitro rešeno, če odziv ni hiter, potem je vse skupaj kaj malo vredno in se človek
               sprašuje, če država sploh ne meče denarja stran. Nekdo, ki ima tak spor glede izgube
               delovnega mesta, če se vleče 2, 3, leta med tem časom lahko gre celo ta firma v
               stečaj. Vse skupaj, kar izhaja iz eventualne odločbe sodišča, verjetno gre rakom
               žvižgat, da ne rečem, da je vse skupaj zastonj in metanje denarja z lopato skozi okno
               ravno tem institucijam, ki bi morale ukrepati. Res je, da na nekaterih drugih
               področjih je tisti realni čas za odziv in pa za razsodbo lahko nekoliko daljši. Ravno
               na tem segmentu pa se to ne bi smelo zgoditi. Zato me ne čudi, da je tudi poročilo
               State Departmenta ugotovilo, da v nekaterih primerih so poročali, da je trajalo dve
               do pet let, preden se je v kazenskih zadevah sojenje začelo. Jaz mislim, da so
               tudiprimeri, ko je ta odziv še bistveno daljši. In kolikor sem prebral in sem skrbno
               prebral to letno poročilo varuha človekovih pravic, je naveden tudi primer, ki kaže,
               da tudi dvakrat tako dolga doba verjetno ni osamljen primer.</p>
               <p>In naj mi bo dovoljeno, ravno toliko časa še je, da ta primer preberem. Zaradi
               plačila odškodnine v posledici pasjega ugriza je tožnik 11. oktobra 1988 vložil
               odškodninsko tožbo, ki jo okrožno sodišče v Murski Soboti obravnava. Na pravdnem
               oddelku pa sta dva sodnika, od katerih eden obravnava tudi kazenske zadeve. Glede na
               veliko število starih, in sicer prednostnih zadev, predsednica sodišča ocenjuje, da
               zaenkrat ne bi bilo smotrno dodeljevati spisa drugemu sodniku. Lepo vas prosim, po
               desetih letih ne bi bilo smiselno tega spisa, ki si predstavljam, da je pravno
               relativno enostaven, jaz si to predstavljam, ker vem, da so drugi bistveno težji.</p>
               <p>Takoj bom zaključil. Ob vložitvi tožbe deset let, tožnik je danes v 21. letu
               starosti, pasja pravda pa še vedno čaka, da pride na vrsto, morda v novem tisočletju,
               seveda če bo sodnik zdrav.</p>
               <p>Mislim, da je varuh človekovih pravic to ravno na pravi način napisal, lahko vzamemo
               malo tudi kot humoresko, hudo pa moramo vzeti to zares. Jaz se bojim, da ta podoba v
               tem ogledalu servisa vlade do državljanov verjetno ne gre v smeri, da bi postajala
               lepša. Bojim se, da ravno ta vladajoča struktura misli, da bo verjetno z zamenjavo
               ogledala postala ta podoba lepša. Ampak bojim se, da ta podoba s tem ne bo lepša, da
               bo potrebno spremeniti navade in da bo potrebno boljše delo in potem bo tudi ta
               slika, ki se mu reče letno poročilo, verjetno malo lepša in tega si verjetno vsi
               želimo. Hvala lepa.</p>
            </sp>
            <sp xml:id="SDZ2-Redna-19-2000-03-21.sp43">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Pukšič 5- minutna razprava.</p>
            </sp>
            <sp xml:id="SDZ2-Redna-19-2000-03-21.sp44">

               <speaker>FRANC PUKŠIČ:</speaker>

               <p>Hvala lepa gospod predsednik. Poslanke in poslanci, gospod varuh človekovih pravic z
               ekipo. Res je, da se velikokrat poslanci pravzaprav neposredno srečamo z varuhom
               človekovih pravic, in to predvsem v poslanskih pisarnah, seveda tudi po raznih drugih
               zadevah, ko smo na terenu. Župani občin pa seveda tudi iz tega naslova in prek tega
               svojega dela. Dejstvo je, da se z občani, z državljankami in državljani, ko se
               pogovarjamo o problematiki in ko prihajajo nekako reševat določene zadeve, nekako
               zadeve zaokrožujejo okrog statusnih problemov, potem okrog nedelovanja oblasti, potem
               okrog diskriminatornosti oblasti glede raznih subvencij in, seveda, eden od izredno
               odprtih problemov in tako rekoč nepremagljivih je problematika, s katero se občani
               srečujejo, to je zaostajanje v sodnih postopkih. No, sam osebno mislim, da imajo ti
               zaostanki v sodnih postopkih daljšo brado in daljši rep, kot pa nekako izgleda. To ne
               izhaja iz leta ali dveh nazaj. Celo mislim, da so bile usodne napake narejene v letu
               1994 in od tu naprej se, po mojem mnenju, tudi marsikatera zadeva ustavlja na
               sodiščih in se vleče tako dolgo in tako dolgo se nekako čaka, da se te zadeve
               pripeljejo do rešilne točke, to pa je, ko ugotovijo, ali tožilci ali sodniki, da je
               zadeva zastarala. Tako so seveda delali ali pa tako je bilizpeljan tudi primer med
               samimi sodniki, ko je bilo treba peljati nek disciplinski postopek, zato ni čudno, če
               se je ta praksa uveljavila naprej.</p>
               <p>Kar se tiče nedelovanja oblasti in nekaterih statusnih problemov, so ti tudi bistveno
               večji na demografsko ogroženih območjih, v nerazvitih območjih. Čeprav smo v tem
               državnem zboru sprejeli zakon o skladnem regionalnem razvoju, pa vendarle rezultata
               tega zakona zaenkrat še ni nobenega. Da je problematika na demografsko ogroženih
               območjih izrazito prisotna predvsem pri mladih, pri reševanju stanovanjskih problemov
               mladih, pri reševanju brezposelnosti, pri reševanju izobraževanja in na koncu tudi
               problematika mladih pri reševanju mladih iz demografsko ogroženih območij, ko
               prihajajo na študij v Ljubljano, reševanje torej prek stanovanj, stanovanjski
               problemi, študentski domovi in reševanje stanovanjskega problema, tako kot naši
               mediji zapišejo, v poslanski sobi. S ponosom povem, da sem in bom pomagal socialno
               ogroženim in verjamem, da bi marsikateri od vas to tudi naredil, verjamem pa, da tudi
               marsikateri takšne dobre geste, samo geste, ampak v dejanju verjetno tudi ne bi
               izvedel, žal, sam pa to z veseljem opravljam. In vsem verjamem, da vam je vsem jasno,
               da je to bilo brezplačno, tako kot so seveda sami študentje tudi povedali. Tako
               mislim, da bi bilo potrebno v tem poročilu - zaključim misel - zapisati tudi
               problematiko študentov, študentske populacije in reševanja tega nesramnega guljenja
               študentov in seveda na njihovih plečih nekdo bogati tako, da tudi tega ne prijavi
               državi in država, žal, tu tudi dajatev ne zna pobrati. V bodoče pa si želim seveda
               samo to, da bi takšna poročila varuha človekovih pravic pač obravnavali za preteklo
               leto, nekje v tem času kot sedaj, vendar za leto, ki je bilo za nami. Hvala lepa.
            </p>
            </sp>
            <sp xml:id="SDZ2-Redna-19-2000-03-21.sp45">

               <speaker>PREDSEDNIK JANEZ PODOBNIK:</speaker>

               <p>Gospodo minister za pravosodje, Tomaž Marušič, želi besedo in mu jo tudi dajem.
               Prosim.</p>
            </sp>
            <sp xml:id="SDZ2-Redna-19-2000-03-21.sp46">

               <speaker>TOMAŽ MARUŠIČ:</speaker>

               <p>Gospod predsednik, hvala za besedo. Spoštovane poslanke, spoštovani poslanci,
               spoštovani varuh človekovih pravic in gospa sodelavka ter sodelavci! V zvezi s
               poročilom, pa tudi z današnjo razpravo sem dolžan le dati nekoliko pojasnil. Celo
               govora je bilo o obtoženem ministru, da sedi na zatožni klopi itd., vendar pustimo to
               pri miru. Želim pa jasno povedati to, da ministrstvo za pravosodje, ki je del
               izvršilne oblasti, ne more odgovarjati za napake ali celo nedelo samostojne,
               avtonomne tretje veje oblasti, to je sodne veje oblasti. Ne da bi se zdaj želel
               oprati ali karkoli ali pa breme kakršnekoli odgovornosti porival na kogadrugega, niti
               najmanj ne, ampak želim samo to, da smo precizni. Namreč, mi smo izvršilna oblast,
               gre potem za sodno oblast. Vendar, kot izvršilna oblast smo dolžni le zagotavljati
               pogoje za delovanja tretje veje oblasti. Se pravi, dolžni smo skrbeti za ustrezno
               zakonodajo, dolžni smo skrbeti za izobraževanje, dolžni smo skrbeti za logistiko,
               seveda v okviru danih proračunskih sredstev.</p>
               <p>Glede samega proračuna moram opozoriti na predčasno novelo zakona o sodiščih, s
               katero sodniki sami razpolagajo in odločajo o sredstvih iz naslova plač, pa tudi iz
               naslova materialnih stroškov, se pravi poslovanja sodišč.</p>
               <p>No, lahko trdim, da smo v tem obdobju ustvarili z določeno zakonodajo, pa tudi v
               okviru pridobljenih proračunskih sredstev, pogoje za delovanje te oblasti in je
               odvisno sedaj od sodnikov samih, od sodnikov samih je odvisno njihovo delovanje,
               odgovorni so sami za lastno delo, trdim pa, da so bili zato ustvarjeni zakonodajni
               pogoji. Res je, da so tu še določene hibe, vprašanje je tudi časa. Ko smo
               razpravljali o tem, želim predvsem to, da vemo točno, kdo za kaj odgovarja in komu je
               odgovoren.</p>
               <p>Ko smo že pri poročilih, moram navesti, da poročilo, ki je predmet današnje
               obravnave, se nanaša na leto 1998 in da po drugem letu, skoraj po drugem letu lahko
               ugotovimo neko novo situacijo na tem področju. Sprejeta je bila številna procesna
               zakonodaja, o kateri lahko trdim, da deluje. Zlasti moram opozoriti na poravnalce po
               zakonu o kazenskem postopku. Moram opozoriti na izobraževanje in izpite stečajnih
               upraviteljev. Moram opozoriti na 51 izvršiteljev, ki bodo v najkrajšem času,
               predvidoma v prvi polovici aprila, prevzeli svoje posle in tako dalje. To vam je
               znano. Znana vam je zakonodaja, ki jo tu sprejemamo.</p>
               <p>Vendar moram še opozoriti na neka druga dejstva, na informatiko sodnega registra, na
               informatiko v zemljiški knjigi in nenazadnje tudi bi želel opozoriti na določene
               statistične podatke, o katerih je bil danes izražen dvom o korektnosti zajemanja
               podatkov za sodno statistiko.</p>
               <p>Sodna statistika je taka, kot je. Zajema vse zadeve, ki jih obravnavajo sodišča.
               Zaradi tega govorimo o sodnih zadevah. Te pa se delijo na zadeve iz kontradiktornih
               postopkov. Se pravi, na glavne zadeve in vse zadeve. Tako tukaj ne gre za nikakršne
               konstrukte. Ogledamo si lahko statistično poročilo za sodstvo za leto 1998, 1997 in
               nenazadnje tudi za leto 1999, iz katerih bomo lahko ugotovili, da se vendar trend
               reševanja sodnih zadev pomika v pozitivno smer.</p>
               <p>Letošnji neuradni podatki sodne statistike za leto 1999 prikazujejo, da na prvi
               stopnji so socialna in delovna sodišča povečala število nerešenih zadev za 11%,
               okrožna sodišča za 7%, okrajna za 5% in tako dalje. Skratka, o tem bomo še kasneje
               poročali parlamentu.</p>
               <p>Toliko sem hotel samo povedati, da so stvari jasne. Hvala lepa.</p>
            </sp>
            <sp xml:id="SDZ2-Redna-19-2000-03-21.sp47">

               <speaker>PREDSEDNIK JANEZ PODOBNIK:</speaker>

               <p>Hvala, gospod minister. Po vašem nastopu kratka replika Boruta Pahorja.</p>
            </sp>
            <sp xml:id="SDZ2-Redna-19-2000-03-21.sp48">

               <speaker>BORUT PAHOR:</speaker>

               <p>Hvala, predsednik. Ker je pravosodni minister hkrati tudi predstavnik vlade v tej
               razpravi, bi ga želel vprašati, ali je tako prijazen, da pove, kdaj je vlada
               obravnavala pričujoče poročilo in katere sklepe je sprejela v zvezi s tem.</p>
            </sp>
            <sp xml:id="SDZ2-Redna-19-2000-03-21.sp49">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod varuh človekovih pravic, želite besedo? Že prej sem dal besedo
               gospodu Bizjaku. Odgovor na vprašanje poslanskega kolega Pahorja, gospod minister;
               vprašanje je bilo, kdaj je vlada obravnavala poročilo varuha človekovih pravic za
               leto 1998 in katere sklepe je sprejela.</p>
            </sp>
            <sp xml:id="SDZ2-Redna-19-2000-03-21.sp50">

               <speaker>TOMAŽ MARUŠIČ:</speaker>

               <p>Hvala. Ne bi vedel točno, kdaj je vlada obravnavala to poročilo, vsekakor je bilo
               obravnavano tudi tu v državnem zboru, vendar sedajle res ne bi vedel povedati datuma.
               Samo toliko. Prosim? <stage xml:id="SDZ2-Redna-19-2000-03-21.stage21">(Oglašanje poslanca iz klopi.)</stage> Nedvomno. Oprostite, sedaj teh
               sklepov ne vem na pamet, vem, da je bilo to poročilo prezentirano na vladi in da smo
               sprejeli sklepe, da je treba izboljšati sodno delo. V zvezi s pospeševanjem dela
               sodišč je vlada sprejela kar tri sklepe, in sicer glede zagotavljanja materialnih
               pogojev, glede zakonodaje in glede sodnih zaostankov. To je vse. Ne vem pa datumov,
               kdaj je bilo vse to sprejeto, zagotovo v lanskem letu. Hvala lepa.</p>
            </sp>
            <sp xml:id="SDZ2-Redna-19-2000-03-21.sp51">

               <speaker>PREDSEDNIK JANEZ PODOBNIK:</speaker>

               <p>Hvala, gospod minister. Gospod Ivan Bizjak, prosim. Poslanske kolegice in kolege bi
               prosil za potrpljenje, da bi danes poskušali to točko tudi dokončati z glasovanjem o
               sklepih matičnega delovnega telesa. Prosim, gospod Bizjak.</p>
            </sp>
            <sp xml:id="SDZ2-Redna-19-2000-03-21.sp52">

               <speaker>IVAN BIZJAK:</speaker>

               <p>Gospe in gospodje, samo nekaj kratkih komentarjev na nekaj prispevkov iz
               razprave.</p>
               <p>Najprej pa se želim vsem zahvaliti za prispevke v razpravah, tako za tiste, ki ste z
               lepimi besedami označevali naše delo in poročilo samo, enako pa se zahvaljujem tudi
               za vse kritične pripombe, ki jih bomo skušali v največji možni meri upoštevati v
               prihodnje. Prepričan sem, da je tovrstna razprava vsekakor najbolj vsebinska doslej,
               v kratkem obstoju institucije varuha človekovih pravic, lahko sama po sebi velik
               prispevek k utrjevanju avtoritete varuha človekovih pravic, ne glede na to, kdo bo na
               čelu te institucije.</p>
               <p>Nekaj besed okrog ažurnosti obravnave. Padel je predlog, da bi takle čas obravnavali
               poročilo za prejšnje leto, kar zelo podpiram. Lažje bi mi bilo danes tukaj
               predstavljati poročilo za leto 1999, pri katerem pristavljamo zadnje pike, če lahko
               tako rečem, in ki bi, če bi nas motiviralo siceršnje postopanje s poročili, ki bi
               bilo zanesljivo že davnotukaj. Do konca februarja, mislim, da bi bil povsem realen
               rok za izdelavo takega poročila, ker v tem primeru bi lahko tudi prihranili nekaj teh
               tehničnih podrobnosti, pa poročilo poslali v državni zbor že v najbolj zgodnji fazi
               in v povsem, rekel bi, tehnično preprosti obliki.</p>
               <p>Če bo državni zbor sprejel takšen sklep, potem seveda temu nikakor ne nasprotujem.
               Rad bi samo pojasnil to, kar verjetno veste, da po obstoječem zakonu o varuhu
               človekovih pravic je varuh dolžan posredovati poročilo državnemu zboru do konca
               septembra za preteklo leto, to pomeni zakonskih obveznosti smo se več kot držali
               vsako leto. Tudi letos bo prej ko v enem mesecu poročilo tukaj v državnem zboru.</p>
               <p>Glede vprašanja medijev, pa ne bi govoril zdaj o ombutsmanu za javna glasila. Glede
               tega, da nismo navedli, kako vidimo mi delovanje medijev v slovenskem prostoru, bi
               povedal dve stvari. Prvič, do javnih glasil varuh nima neposrednih pristojnosti, ker
               niso državni organi, organi lokalne samouprave ali nosilci javnih pooblastil. V
               nekaterih letih smo dali kar nekaj kritičnih pripomb tudi na to temo, zlasti glede
               etike javne besede, zlasti seveda z vidika varovanja človekovih pravic na splošno.
               Glede pritiskov, ki naj bi jih oblast izvajala nad mediji, moram reči pred tem
               zborom, da s strani novinarjev nisem dobil nobene pritožbe zoper takšne pritiske,
               seveda takšne pritiske s strani oblasti bi pa brez dvoma obravnavali, saj spadajo v
               naše področje.</p>
               <p>Govora je bilo o moči in o podtonu nemoči varuha. To je seveda resno vprašanje, to je
               temeljno vprašanje, ki si ga lahko postavljamo v zvezi s tovrstno institucijo. Po
               naših izkušnjah lahko rečem naslednje. Močni in uspešni smo v posamičnih zadevah,
               neuspešni oziroma ponavljati pa moramo negativne ocene pri sistemskih problemih te
               države. Tam kjer je država neurejena, kjer ne deluje, tam seveda tudi mi ne moremo v
               posameznem primeru doseči ugodne in hitre rešitve. Ko govorim država, padla je
               kritika, da uporabljamo presplošno besedo. Res je to posplošitev, včasih moramo kaj
               posplošiti, poročilo je precej debelo, v kasnejših poglavjih zelo jasno povemo, kdo
               je ta država in zelo jasno povemo, kdo je odgovoren za to, da država na posameznem
               področju ne deluje.</p>
               <p>Glede vprašanja o korelaciji med socialnim položajem posameznika in uveljavljanjem
               pravic, lahko mirno pritrdim, da brez gmotnih sredstev marsikdaj ni pravnih sredstev,
               če to spet na kratko in malo posplošeno povem. Pomeni - to ugotavljamo seveda tudi
               brez statistike, ampak iz številnih konkretnih primerov ljudi, ki se obračajo na nas,
               veliko je ljudi, ki nimajo sredstev, da bi sprožili postopke, s katerimi bi lahko
               zavarovali ali uveljavili svoje pravice. Sodne postopke, recimo, zoper soseda, ki
               posega po njihovem imetju, sodne postopke zoper delodajalca, kadar gre za spor, kjer
               ni druge možnosti, s katerim bi šele lahko delavci uveljavili svoje pravice in še bi
               lahko našteval take primere, zato tako pogosto in tako, rekel bi, vendarle poudarjeno
               zahtevamo čimprejšnji sprejem zakona o brezplačni pravni pomoči, ki ga je minister
               obljubil že sredi lanskega leta, da bo v parlamentu.</p>
               <p>Gospod Jože Zagožen je rekel, naj varuh predlaga konkretne ukrepe, ki bi jih bilo
               potrebno sprejeti, da bi se stanje izboljšalo. Teh je seveda precej, teh je kar
               veliko v vsakem od naših dosedanjih letnih poročil. Za začetek bi bilo veliko
               storjenega, če bi bili uresničeni dosedanji sklepi državnega zbora, zato sem v svojem
               uvodnem nastopu kar precej besed posvetil tem sklepom. Sprejeti vse tiste najbolj
               kritične zakone; zagotoviti hitro, v skladu z realnimi možnostmi, pa vendarle hitro,
               izboljšanje stanja v sodstvu in v upravi in seveda sprejemati še druge ukrepe na
               posameznih področjih, o katerih govorimo.</p>
               <p>Mimogrede, res je, na ministrstvu za okolje in prostor ni vsaka zadeva na vrsti v
               dveh letih. Praktično najmanj 2 leti je bilo treba čakati po naših ugotovitvah. Smo
               pa tudi sami naleteli na zadevo, ki so jo odkrili po šele več kot 10 letih, kolikor
               je bila pač tam v postopku.</p>
               <p>Glede ministrovih besed. Rekel bi, da vztrajam pri navedbi, ki sem jo dal v uvodnem
               ekspozeju. Sodna statistika, za enkrat neuradna, kot pravi minister, kaže na to, da
               je upad nerešenih zadev v lanskem letu, ki je bil 5,4%, manjši od upada pripada novih
               zadev, kar je bilo 5,7% manj. Torej, še kljub temu, če bi gledali na isti pripad, se
               ještevilo nerešenih zadev povečalo. Toliko o tem.</p>
               <p>Ker bo letno poročilo za leto 1999 v državnem zboru najkasneje čez 1 mesec, se ob
               njem brez dvoma lahko srečamo že zelo kmalu, če boste seveda imeli čas in če bo volja
               za to. Hvala lepa.</p>
            </sp>
            <sp xml:id="SDZ2-Redna-19-2000-03-21.sp53">

               <speaker>PREDSEDNIK JANEZ PODOBNIK:</speaker>

               <p>Hvala gospod varuh. Replika, gospod Kelemina. Prosim, da se pripravimo za odločanje o
               sklepih. Imamo sklepe matičnega delovnega telesa in štiri dopolnjevalne sklepe
               poslanskih kolegov.</p>
            </sp>
            <sp xml:id="SDZ2-Redna-19-2000-03-21.sp54">

               <speaker>BRANKO KELEMINA:</speaker>

               <p>Hvala lepa. Se opravičujem, ampak enostavno ne moremo mimo tega, kar je gospod
               minister povedal, ko je govoril o pristojnostih v posameznih vejah oblasti.</p>
               <p>Očitno izgleda, da bo to treba razčistiti. Dejstvo je, da vlada logično nima
               pristojnosti vplivati na sodni sistem v nekih konkretnih primerih, zakonodajno pa
               prav gotovo. Ne pa tako, kot se je dogajalo pri zakonu o sodiščih, ko je minister 2
               leti pripravljal zakon, potem je pa sodna veja oblasti predlagala zakon, na katerega
               je vlada dala amandmaje. Tako se po mojem tudi ne dela. Točno se ve kdo zakone
               pripravlja, kdo jih lahko piše, kdo jih lahko vlaga. Sodstvo pa logično ima pravico
               sodelovati pri oblikovanju nekega zakona. Sigurno ima pravico, ampak ne morejo oni
               zakona pisati.</p>
               <p>Kje je tukaj potem odgovornost vladajoče koalicije kot take, ko ste govorili, da
               nimate nobenih pristojnosti? Kje bo koalicija in parlament? Kdo potem voli te
               sodnike? Kdo voli sodni svet in tako naprej? Kam smo prišli? Sploh ne vemo, kdo je za
               kaj odgovoren.</p>
               <p>Prosil bi, da se to enkrat razčisti in da se ugotovi, da je sistem v Sloveniji po
               ustavi tako urejen, da se lahko ukrepa v vsakem primeru. Tudi v primeru, če sodstvo
               neučinkovito funkcionira. Torej ni izgovora, da se ne bi dalo to urediti. Hvala lepa.
            </p>
            </sp>
            <sp xml:id="SDZ2-Redna-19-2000-03-21.sp55">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, kolega Pahor.</p>
            </sp>
            <sp xml:id="SDZ2-Redna-19-2000-03-21.sp56">

               <speaker>BORUT PAHOR:</speaker>

               <p>Predsednik, jaz bi med sklepe predlagal tudi tega, da prosimo vlado, da nas pisno
               obvesti o tem, kdaj je bila ta seja, na kateri so obravnavali pričujoče poročilo in
               če nas lahko pisne seznanite s sklepi s te seje, če je bila. Hvala.</p>
            </sp>
            <sp xml:id="SDZ2-Redna-19-2000-03-21.sp57">

               <speaker>PREDSEDNIK JANEZ PODOBNIK:</speaker>

               <p>Prosim, če ta dodatni sklep pisno vložite. Ali želi še kdo besedo v okviru splošne
               razprave? <stage xml:id="SDZ2-Redna-19-2000-03-21.stage22">(Ne želi.)</stage> Zaključujem splošno razpravo in prehajamo na odločanje o
               sklepih. Imamo 11 sklepov matičnega delovnega telesa. V pregledih ste jih prejeli. V
               razpravo pa dajem tudi štiri dopolnjevalne predloge s sklepom, petega pa je pravkar
               napovedal kolega Pahor. Ker ga je povedal pred zaključkom splošne razprave, ga
               prosim, da ga samo zelo na hitro pisno oblikuje. Torej vse predlagane sklepe dajem v
               razpravo.</p>
               <p>Od predlogov dodatnih sklepov bi vam rad prebral dopolnjevalne sklepe. Feri Horvat
               predlaga: "Državni zbor predlaga vladi Republike Slovenije, da pospeši reformo javne
               uprave in državnemu zboru čimprej predloži ustrezne zakonske predloge, zakon o javnih
               uslužbencih, zakon o organizaciji vlade, ministrstev in uprave."</p>
               <p>Samo Bevk predlaga dopolnjevalni predlog: "Državni zbor Republike Slovenije predlaga
               vladi Republike Slovenije, naj v roku 3 mesecev pripravi poročilo o tem, kako se
               odziva na opozorila varuha človekovih pravic v zvezi s pomanjkljivo zakonodajo, ki na
               mnogih področjih povzroča vrsto pobud oziroma pritožb državljank in državljanov in
               celo onemogoča učinkovito reševanje vprašanj in problemov, ki zadevajo varovanje
               človekovih pravic. Takšno poročilo naj v bodoče vlada pripravi vsako leto, državni
               zbor pa naj ga vključi na svoj dnevni red in obravnava hkrati s poročilom varuha
               človekovih pravic za posamezno leto."</p>
               <p>Majda Ana Kregelj-Zbačnik predlaga dva. Prvi se glasi: "Državni zbor Republike
               Slovenije predlaga vladi, da pripravi, če je možno še v tem mandatu, predlog
               posebnega zakona o varstvu pacientovih pravic za učinkovitejšo zaščito pacientovih
               pravic, s čimer se bo izboljšal tudi celotni zdravstveni sistem." In drugega:
               "Državni zbor predlaga vladi, da z vidika zaščite pacientovih pravic prouči možnost o
               ustanovitvi posebnega varuha pravic za področje zdravstva."</p>
               <p>Jožef Jagodnik predlaga dodatni sklep, ki se glasi: "Vlada naj pri pripravi zakona o
               javnih medijih prouči možnost uvedbe varuha za področje javnega obveščanja."</p>
               <p>Kolega Pahor predlaga sklep: "Vlada naj državni zbor seznani s sklepi, ki jih je
               sprejela po obravnavi poročila varuha človekovih pravic za leto 1998."</p>
               <p>Gospa Beblerjeva želi besedo.</p>
            </sp>
            <sp xml:id="SDZ2-Redna-19-2000-03-21.sp58">

               <speaker>DARJA LAVTIŽAR-BEBLER:</speaker>

               <p>Hvala lepa. Spoštovane poslanke in spoštovani poslanci! Kar zadeva dodatne predloge
               sklepov, seveda velja, da se gre z njimi v vsebinskem pogledu strinjati. Vendar pa
               nisem prepričana, da ima smisel sprejeti tak sklep, kot ga predlaga gospod Feri
               Horvat, da je treba pospešiti reformo javne uprave - to smo zapisali že v celo vrsto
               dokumentov, seveda zlasti tudi v odnosu do poročil evropske komisije, ki nam ves čas
               očitajo, da na področju reforme javne uprave zaenkrat Slovenija še ni storila dovolj
               oziroma še ni vidnih rezultatov te reforme javne uprave, ob tem da vemo, da na
               ministrstvu deluje neka skupina, ki ima tudi že, tako nam zagotavljajo, pripravljena
               dokaj zrela izhodišča, platformo, če lahko tako rečem, za reformo javne uprave.</p>
               <p>Prav tako se strinjam z gospo Zbačnikovo in njen predlog tudi logično izhaja iz
               poročila varuha človekovih pravic, kar zadeva pravice pacientov in še posebej tistih
               oseb z duševnimi motnjami, ki so neprostovoljno zadržane na zdravljenju. Vendar pa se
               sprašujem, kakšen učinek ima predlog sklepa, ki pravi: "če je mogoče še v tem mandatu
               naj predlagatelj pripravi tak zakon."</p>
               <p>Razumem, da bi bilo najbolj pozitivno, če bi danes zaključili to razpravo in to
               točko, ampak morda bi bilo vseeno bolj prav, da odločamo o teh predlogih sklepov
               potem, ko predlagatelji te formulacije nekoliko spremenijo, ali pa se bomo zopet
               znašli v situaciji, ko bomo sprejeli neke sklepe, ki so bolj deklarativne narave in
               iz katerih pravzaprav ne bo kakšnega posebnega učinka, ker so pač nezadostno
               zavezujoči. Hvala.</p>
            </sp>
            <sp xml:id="SDZ2-Redna-19-2000-03-21.sp59">

               <speaker>PREDSEDNIK JANEZ PODOBNIK:</speaker>

               <p>Hvala. Gospa Zbačnikova želi besedo.</p>
            </sp>
            <sp xml:id="SDZ2-Redna-19-2000-03-21.sp60">

               <speaker>MAJDA ANA KREGELJ-ZBAČNIK:</speaker>

               <p>Se strinjam, če ni sprejemljivo še v tem mandatu, ker ne vemo, kako bo ta mandat
               funkcioniral, da bi pa čim prej pripravil. Rada bi pa obrazložila, zakaj je to
               pomembno. V zadnjem času na naš odbor prihaja veliko pritožb in pa bi rada tudi
               povedala, da je pač s tem tudi kvaliteta, zdravstvo in zakonodaja se izboljša, zlasti
               pa, da imajo to že urejene nekatere države Evropske unije. Tako na primer prav to
               področje pravic pacientov. V Evropskih unijah obravnavajo tako in tudi VEHAO
               priporoča, da se pač to uredi, ali v zakonu o pravicah pacientov, ki velja torej že
               na Finskem, na Nizozemskem, Danskem v Izraelu, Litvi in ter Islandiji. V pripravi pa
               je tudi na Norveškem, Madžarskem, v Rusiji, Turčiji. Listina o pravicah pacientov pa
               je sprejeta tudi že v Veliki Britaniji, Franciji, Portugalski, Češki in Slovaški.
               Strinjam se, da izpustimo lahko "če je možno v tem mandatu", da pa se pripravi pač ta
               predlog zakona. S tem bomo izboljšali zdravstveni sistem in se tudi uvrstili v te
               evropske države, ki to urejajo, ali v listinah ali v zakonodaji.</p>
            </sp>
            <sp xml:id="SDZ2-Redna-19-2000-03-21.sp61">

               <speaker>PREDSEDNIK JANEZ PODOBNIK:</speaker>

               <p>Ja. Hvala lepa. Gospod Feri Horvat, vztrajate pri sklepu.</p>
            </sp>
            <sp xml:id="SDZ2-Redna-19-2000-03-21.sp62">

               <speaker>FRANC (FERI) HORVAT:</speaker>

               <p>Hvala za besedo. Prav to, gospod predsednik. In ne bi se oglašal, ampak me je
               spoštovana in ugledna kolegica Darja spodbudila k temu, da se oglasim. Kajti ona je
               potrdila to, kar sem jaz tudi rekel, da poleg tega, kar ugotavlja varuh v svojem
               poročilu, daje eden od razlogov za počasno reševanje zadev državljank in državljanov
               v organiziranosti državne uprave. Od spodaj navzgor ali od zgoraj navzdol. Potrdila
               je kolegica Darja, da nas na to stalno opozarja tudi Evropska unija. In še več, da
               smo z državnim programom do Evropske unije sprejeli tudi konkretno obvezo z datumom,
               do kdaj bomo sprejeli najpomembnejše zakone s področja reforme javne uprave. To se še
               ni zgodilo. Vedno so bile obljube, da je tik pred zdajci. Tudi ona je potrdila, da je
               tik pred zdajci. Potem tudi, če bo ta vlada trajala še samo en mesec, ne vidim
               razloga, zakaj ne bi sprejeli takega sklepa in da bi vlada te zakone predložila.
               Hvala.</p>
            </sp>
            <sp xml:id="SDZ2-Redna-19-2000-03-21.sp63">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ali lahko preidemo na odločanje o dopolnjevalnih sklepih? Lahko.</p>
               <p>Najprej dajem na glasovanje dopolnjevalni predlog s sklepom, ki ga predlaga poslanec
               Feri Horvat. Ugotavljamo prisotnost! <stage xml:id="SDZ2-Redna-19-2000-03-21.stage23">(60 prisotnih.)</stage></p>
               <p>Kdo je za dopolnjevalni predlog sklepa? <stage xml:id="SDZ2-Redna-19-2000-03-21.stage24">(30 poslancev.)</stage> Je kdo proti? <stage xml:id="SDZ2-Redna-19-2000-03-21.stage25">(5
               poslancev.)</stage></p>
               <p>Ugotavljam, da je sprejet.</p>
               <p>Na glasovanje dajem dopolnjevalni predlog sklepa, ki ga predlaga poslanski kolega
               Samo Bevk. Dovolite, da ga ne berem. Ugotavljamo prisotnost! <stage xml:id="SDZ2-Redna-19-2000-03-21.stage26">(57 prisotnih.)</stage></p>
               <p>Kdo je za dopolnjevalni predlog? <stage xml:id="SDZ2-Redna-19-2000-03-21.stage27">(32 poslancev.)</stage> Je kdo proti? <stage xml:id="SDZ2-Redna-19-2000-03-21.stage28">(8 poslancev.)</stage></p>
               <p>Ugotavljam, da je sprejet.</p>
               <p>Na glasovanje dajem prvi dopolnjevalni predlog kolegice Zbačnikove, s tem, da je
               prekvalificirala besedo "če je možno še v tem mandatu" v besedo "čimprej". Torej
               državni zbor predlaga vladi Republike Slovenije, da čimprej pripravi predlog
               posebnega zakona o varstvu paciantovih pravic in tako naprej. Ugotavljamo prisotnost!
               <stage xml:id="SDZ2-Redna-19-2000-03-21.stage29">(60 prisotnih.)</stage></p>
               <p>Kdo je za sklep? <stage xml:id="SDZ2-Redna-19-2000-03-21.stage30">(38 poslancev.)</stage> Je kdo proti? <stage xml:id="SDZ2-Redna-19-2000-03-21.stage31">(1 poslanec.)</stage></p>
               <p>Ugotavljam, da je sprejet.</p>
               <p>Na glasovanje dajem drugi dopolnilni predlog kolegice Zbačnikove, ki je zapisan v
               njenem predlogu. Ugotavljamo prisotnost! <stage xml:id="SDZ2-Redna-19-2000-03-21.stage32">(57 prisotnih.)</stage></p>
               <p>Kdo je za? <stage xml:id="SDZ2-Redna-19-2000-03-21.stage33">(30 poslancev.)</stage> Je kdo proti? <stage xml:id="SDZ2-Redna-19-2000-03-21.stage34">(3 poslanci.)</stage></p>
               <p>Ugotavljam, da je sprejet.</p>
               <p>Na glasovanje dajem dopolnjevalni sklep oziroma stališče. Kolega Jagodnik, vi ste
               zapisali dodatni sklep. Gre za isto situacijo, kot je bila pravkar. Vlada naj pri
               pripravi zakona o javnih medijih preuči možnost uvedbe varuha za področje javnega
               obveščanja. Predlog gospoda Jagodnika dajem na glasovanje. Ugotavljamo prisotnost!
               <stage xml:id="SDZ2-Redna-19-2000-03-21.stage35">(57 prisotnih.)</stage></p>
               <p>Kdo je za ? <stage xml:id="SDZ2-Redna-19-2000-03-21.stage36">(32 poslancev.)</stage> Je kdo proti? <stage xml:id="SDZ2-Redna-19-2000-03-21.stage37">(7 poslancev.)</stage></p>
               <p>Ugotavljam, da je sprejet.</p>
               <p>In še dopolnjevalno stališče kolega Pahorja: "Vlada naj državni zbor seznani s
               sklepi, ki jih je sprejela po obravnavi poročila varuha človekovih pravic za leto
               1998." Ugotovimo pristnost! <stage xml:id="SDZ2-Redna-19-2000-03-21.stage38">(56 prisotnih.)</stage></p>
               <p>Kdo je za tak dopolnjevalni sklep? <stage xml:id="SDZ2-Redna-19-2000-03-21.stage39">(40 poslancev.)</stage> Je kdo proti? <stage xml:id="SDZ2-Redna-19-2000-03-21.stage40">(Nihče.)</stage></p>
               <p>Ugotavljam, da je sprejet.</p>
               <p>Na glasovanje dajem sklepe, ki jih predlaga matično delovno telo s pravkar sprejetimi
               dopolnjevalnimi stališči oziroma sklepi. Ugotovimo prisotnost! <stage xml:id="SDZ2-Redna-19-2000-03-21.stage41">(60 prisotnih.)</stage></p>
               <p>Kdo je za? <stage xml:id="SDZ2-Redna-19-2000-03-21.stage42">(54 poslancev.)</stage> Je kdo proti? <stage xml:id="SDZ2-Redna-19-2000-03-21.stage43">(Nihče.)</stage></p>
               <p>Ugotavljam, da smo sprejeli sklepe.</p>
               <p>S tem zaključujem to točko dnevnega reda. Zahvaljujem se varuhu človekovih pravic,
               gospodu Bizjaku in njegovim sodelavcem za sodelovanje pri tej točki dnevnega
               reda.</p>
               <p>Spoštovane kolegice in kolegi! Ugotavljam, da so ostale nedokončane naslednje točke
               dnevnega reda: 16., 38., 46., 48.a in 49. Na podlagi drugega odstavka 73. člena
               poslovnika zboru predlagam, da se vse nedokončane točke dnevnega reda te seje
               preložijo na 20. sejo zbora, ki se prične jutri ob 10.00 uri dopoldan. Predlagam tudi
               zboru, da bi to odločitev sprejeli v paketu, torej z enim sklepom. Ali kdo nasprotuje
               skupni obravnavi tega predloga? <stage xml:id="SDZ2-Redna-19-2000-03-21.stage44">(Ne nasprotuje.)</stage></p>
               <p>Potem dajem tak predlog za preložitev teh točk v razpravo, razprava pa bo potekala
               skladno s poslovniško določbo, da lahko svoja stališča predstavijo predstavniki
               poslanskih skupin. Ali želite besedo predstavniki poslanskih skupin? <stage xml:id="SDZ2-Redna-19-2000-03-21.stage45">(Ne želite.)</stage>
               Zaključujem razpravo in dajem predlagani sklep na glasovanje. Ugotovimo prisotnost!
               <stage xml:id="SDZ2-Redna-19-2000-03-21.stage46">(57 prisotnih.)</stage></p>
               <p>Kdo je za predlagani sklep? <stage xml:id="SDZ2-Redna-19-2000-03-21.stage47">(46 poslancev.)</stage> Je kdo proti? <stage xml:id="SDZ2-Redna-19-2000-03-21.stage48">(5 poslancev.)</stage></p>
               <p>Ugotavljam, da je predlagani sklep sprejet.</p>
               <p>S tem zaključujem 19. sejo državnega zbora. Vabim vas, da se udeležite 20. seje, ki
               se prične jutri ob 10.00 uri. Lahko noč! Vodje poslanskih skupin pa bi prosil, da se
               dobimo v sobi 117.</p>
               <stage xml:id="SDZ2-Redna-19-2000-03-21.stage49">(Seja se je končala 21. marca 2000 ob 18.17 uri.)</stage>
            </sp>
         </div>
      </body>
   </text>
</TEI>