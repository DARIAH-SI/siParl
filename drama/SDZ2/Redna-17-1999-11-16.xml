<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Redna-17-1999-11-16">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|14AD488125E32DA0C125682E0038AD69</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=14AD488125E32DA0C125682E0038AD69</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-17-1999-11-16.DZ" n="17">
               <name>Redna</name>
               <date when="1999-11-16"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-17-1999-11-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">17. redna seja</stage>
            <stage type="date">(16. november 1999)</stage>
            <stage type="chairman"> Sejo je vodil Janez Podobnik, predsednik državnega zbora. </stage>
            <stage type="time"> Seja se je pričela ob 14.09 uri.</stage>


            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice poslanke, kolegi poslanci, gospe in gospodje. Pričenjam 17. sejo
               državnega zbora Republike Slovenije, ki sem jo sklical na podlagi 49. člena
               poslovnika državnega zbora. Prosim, da se dvorana počasi umiri.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Bogomir Špiletič, Zmago Jelinčič, Feri Horvat, Miroslav
               Mozetič, Ivan Božič, Alojz Peterle, Jože Jerovšek, Janez Janša, Eda Okretič-Salmič,
               Jožef Jagodnik, Bojan Kontič, Jože Možgan, Franc Potočnik. Od 15.00 ure dalje: Leon
               Gostiša, Polonca Dobrajc, Anton Delak in Rudolf Petan od 17.00 ure dalje.</p>
               <p>Prosim, da ugotovimo navzočnost v dvorani! <stage>(67 prisotnih.)</stage> Zbor je sklepčen in lahko
               odloča.</p>
               <p>Na sejo sem vabil tudi predsednika vlade Republike Slovenije in ostale člane vlade
               ter vse prav lepo pozdravljam.</p>
               <p>Spoštovane poslanke in poslanci! Spoštovani predstavniki vlade! V petek 12. novembra
               1999 smo se v Mariboru prav na dan, ko bi slavil 101. rojstni dan, za vedno poslovili
               od izjemnega človeka in legendarnega športnika gospoda Leona Štuklja. Ob zadnjem
               slovesu je bil z nami ves športni svet. Dovolite mi, da se tudi iz tega mesta še
               enkrat spomnimo vsega dobrega, kar je gospod Leon Štukelj storil za svojo domovino.
               Načrtovali smo, da bi obiskal tudi državni zbor Republike Slovenije. Srečanja se je
               srčno veselil, a prehitela ga je smrt. Toda Leon Štukelj ostaja tudi po njej več kot
               samo športna legenda, skromen, prijazen človek in velik Slovenec. Počastimo spomin na
               gospoda Leona Štuklja z eno minutnim molkom.</p>
               <p>Slava njegovemu spominu!</p>
               <p>Kolegice in kolegi, prehajamo na določitev dnevnega reda 17. seje državnega zbora
               Republike Slovenije. Prejeli ste ga s sklicem 9. novembra 1999. O predlogu bomo
               odločali v skladu s poslovniškimi določbami.</p>
               <p>Najprej prehajamo na predloge za umik. Pismenih predlogov za umik nismo prejeli. Ali
               želi v zvezi s tem kdo besedo? <stage>(Ne želi.)</stage></p>
               <p>Prehajamo na širitve.</p>
               <p>Okrožno sodišče v Kranju, kazenski oddelek, in okrajno sodišče v Kranju sta zboru
               posredovala obvestili v zvezi z vloženima zasebnima tožbama zoper poslanca državnega
               zbora. O obvestilih je razpravljala mandatno-imunitetna komisija, ki predlaga zboru,
               da obe zadevi obravnava na 17. seji. Zboru predlagam, da dnevni red razširimo z
               obravnavo obvestil okrožnega sodišča v Kranju, kazenski oddelek, v zvezi z vloženo
               zasebno tožbo zoper poslanca državnega zbora Republike Slovenije. Ali želi
               poročevalec mandatno-imunitetne komisije besedo? <stage>(Ne želi.)</stage> Ali želi besedo
               predstavnik sekretariata za zakonodajo in pravne zadeve? <stage>(Ne želi.)</stage> Želijo besedo
               predstavniki poslanskih skupin? <stage>(Ne želijo.)</stage> Na glasovanje dajem predlog za
               razširitev dnevnega reda z navedenim obvestilom okrožnega sodišča v Kranju. Ugotovimo
               prisotnost! <stage>(72 prisotnih.)</stage></p>
               <p>Kdo je za navedeno razširitev? <stage>(58 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je razširitev sprejeta. Navedeno razširitev bo državni zbor obravnaval
               jutri ob 10.00 uri.</p>
               <p>Zboru nadalje predlagam, da razširi dnevni red z obravnavo obvestila okrajnega
               sodišča v Kranju v zvezi z vloženo zasebno tožbo zoper poslanca državnega zbora
               Republike Slovenije. Ali želi poročevalec mandatno-imunitetne komisije besedo? <stage>(Ne
               želi.)</stage> Ali želi besedo predstavnik sekretariata za zakonodajo in pravne zadeve? <stage>(Ne
               želi.)</stage> Želijo besedo predstavniki poslanskih skupin? <stage>(Ne želijo.)</stage> Ker ni razprave,
               dajem predlog za razširitev dnevnega reda z navedenim obvestilom okrajnega sodišča v
               Kranju na glasovanje. Ugotovimo prisotnost! <stage>(69 prisotnih.)</stage></p>
               <p>Kdo je za predlagano razširitev? <stage>(51 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je predlog za razširitev sprejet. Državni zbor bo to točko obravnaval
               jutri ob 10.00 uri.</p>
               <p>Vlada Republike Slovenije predlaga zboru, da dnevni red seje razširi s predlogom
               zakona o spremembah in dopolnitvah zakona o veterinarstvu. Zboru predlaga, da ga
               sprejme po skrajšanem postopku. Prosim predstavnika vlade, da obrazloži predlog za
               razširitev dnevnega reda. Besedo ima gospod minister Ciril Smrkolj.</p>
            </sp>
            <sp who="SDZ2:SmrkoljCiril">

               <speaker>CIRIL SMRKOLJ:</speaker>

               <p>Hvala lepa, gospod predsednik. Gospe poslanke in gospodje poslanci, lep dober dan
               želim! Prihajamo s predlogom spremembe zakona o veterinarstvu predvsem iz naslova
               zahteve stalnega veterinarskega odbora, da se v Sloveniji definira veterinarska
               avtoriteta, da ta avtoriteta v skladu z direktivami Evropske unije ima pravico dajati
               pooblastila odgovornim veterinarjem in tudi jemati pooblastila za opravljanje nadzora
               v mesnopredelovalnih in tudi drugih živilskopredelovalnih obratih in da ima ta
               avtoriteta tudi pravico pooblaščati ustrezne laboratorije za opravljanje nadzora nad
               živili živalskega izvora in tudi odvzema pooblastila v primeru ne izvajanja
               določb.</p>
               <p>Predlagana sprememba bi vsekakor bila jasen signal, da Slovenija zelo resno predloge
               stalnega veterinarskega odbora rešuje v okviru ukrepov, ki jih je naše ministrstvo
               oziroma vlada pripravila za sanacijo nastalega problema. Rok za dokončno ureditev je
               1. februar 2000,vendar moramo povedati, da je inšpekcija veterinarska že najavljena
               in da bo ukrepe, ki jih je Slovenija na tem področju prevzela, pregledovala že v
               mesecu decembru, in zato tudi predlagamo državnemu zboru, skrajšan postopek spremembe
               tega zakona. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala gospod minister. Ali želi besedo poročevalec matičnega delovnega telesa? <stage>(Ne
               želi.)</stage> Ali želi besedo predstavnik sekretariata? <stage>(Ne želi.)</stage> Predstavniki poslanskih
               skupin? <stage>(Ne želite.)</stage> Na glasovanje dajem predlog za razširitev dnevnega reda s
               predlogom zakona o spremembah in dopolnitvah zakona o veterinarstvu. Ugotavljamo
               prisotnost! <stage>(66 prisotnih.)</stage></p>
               <p>Kdo je za predlagano razširitev? <stage>(58 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog razširitve sprejet.</p>
               <p>Državni zbor bo to točko obravnaval kot 2.a točko dnevnega reda.</p>
               <p>Na glasovanje dajem tudi predlog, da se navedeni zakon sprejme po skrajšanem
               postopku. Matično delovno telo s predlogom vlade za sprejem predlaganega zakona po
               skrajšanem postopku soglaša. Predlog za sprejem po skrajšanem postopku ne bi bil
               sprejet, če bi mu nasprotovala najmanj tretjina navzočih poslancev.</p>
               <p>Na glasovanje dajem predlog, da se navedeni zakon sprejeme po skrajšanem postopku.
               Ugotavljamo prisotnost! <stage>(66 prisotnih.)</stage></p>
               <p>Kdo je za predlog, da se sprejme po skrajšanem postopku? <stage>(51 poslancev.)</stage> Je kdo
               proti? <stage>(5 poslancev.)</stage></p>
               <p>Ugotavljam, da je predlog za sprejem predloga po skrajšanem postopku sprejet.</p>
               <p>Drugih predlogov za širitev dnevnega reda v pisni obliki nismo prejeli. Ali želi s
               tem v zvezi kdo besedo? <stage>(Ne želi.)</stage> Prehajamo na odločanje o skrajšanih oziroma hitrih
               postopkih. Vlada Republike Slovenije je v obravnavo zboru predložila predlog zakona o
               podpori gospodarskim družbam pri razvoju novih tehnologij in vzpostavljanju in
               delovanju njihovih razvojnih enot v obdobju od 2000 do 2003. Zboru predlaga, da ga
               sprejme po hitrem postopku. Matično delovno telo podpira sprejem predloga zakona po
               hitrem postopku. Ali želi besedo predstavnik vlade? <stage>(Ne želi.)</stage> Ali želi besedo
               poročevalec matičnega delovnega telesa? <stage>(Ne želi.)</stage> Predstavnik sekretariata? <stage>(Ne
               želi.)</stage> Predstavniki poslanskih skupin? <stage>(Ne želijo.)</stage></p>
               <p>Na glasovanje dajem predlog za sprejem predloga zakona o podpori gospodarskim družbam
               pri razvoju novih tehnologij, in ga ne berem do konca, naslov, po hitrem postopku.
               Ugotavljamo prisotnost! <stage>(66 prisotnih.)</stage></p>
               <p>Kdo je za navedeni predlog? <stage>(47 poslancev.)</stage> Kdo je proti? <stage>(4 poslanci.)</stage></p>
               <p>Ugotavljam, da je predlog za sprejem zakona po hitrem postopku sprejet.</p>
               <p>Vlada Republike Slovenije je v obravnavo zboru predložila predlog zakona o
               zdravstveni ustreznosti živil in izdelkov ter snovi, ki prihajajo v stik z živili.
               Zboru predlaga, da ga sprejme po hitrem postopku. Matično delovno telo ne podpira
               sprejema predloga zakona po hitrem postopku. Ali želi besedo predstavnik vlade? <stage>(Ne
               želi.)</stage> Ali želi besedo poročevalec matičnega delovnega telesa? Besedo ima predsednica
               odbora za zdravstvo, delo, družino in socialno politiko, gospa Zbačnikova.</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Pozdravljeni! Naš odbor je ta predlog zakona obravnaval dvakrat in sicer, 5.10. in
               7.10. Ker pa je sprejel veliko gradiva in sicer, poleg pripomb in predlogov slovenske
               veterinarske zveze, zbornice, zavoda, fakultete, društev, tudi mnenje
               zainteresiranega odbora za kmetijstvo, gozdarstvo in prehrano ter glede na razpravo,
               ki je pokazala, da gre za krovni zakon, da je to eden zelo pomembnih zakonov, kajti
               posebno pozornost moramo posvetiti naraščanju obolenja vezanega na prehrano oziroma
               živila; dalje, v tem zakonu se tudi celostno obravnavajozdravstvene ustreznosti
               živil, skupno s snovmi in izdelki, ki prihajajo v stik z njimi in tudi negativne
               vplive na živila ter kup drugih pomembnih stvari, je potem odbor z večino glasov
               sprejel, da ne podpira hitrega postopka in predlagal redni postopek.</p>
               <p>Ker na našem delu delo organiziramo racionalno, smo se že takoj na seji odbora lotili
               dela in smo zopet pripravili poročilo za redni postopek, če bo seveda v državnem
               zboru izglasovan. Zato predlagam, da podprete mnenje odbora in da potrdite redni
               postopek. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala, gospa Zbačnikova. Ali želi besedo predstavnik sekretariata? <stage>(Ne želi.)</stage>
               Predstavniki poslanskih skupin? <stage>(Ne želijo.)</stage> Ali želi predstavnik vlade dodatno
               obrazložiti svoj predlog? <stage>(Ne želi.)</stage> Na glasovanje dajem predlog za sprejem
               navedenega predloga zakona - zakona o zdravstveni ustreznosti živil in izdelkov ter
               snovi, ki prihajajo v stiku z živili po hitrem postopku. Ugotavljamo prisotnost! <stage>(65
               prisotnih.)</stage></p>
               <p>Kdo je za? <stage>(9 poslancev.)</stage> Kdo je proti? <stage>(45 poslancev.)</stage></p>
               <p>Predlog za hitri postopek ni bil sprejet, zato bo državni zbor obravnaval ta zakon
               kot predlog zakona v prvi obravnavi.</p>
               <p>Vlada Republike Slovenije predlaga zbora zakon o zdravilih in medicinskih pripomočkih
               in ga zboru predlaga, da ga sprejme po hitrem postopku. Matično delovno telo podpira
               sprejem predloga zakona po hitrem postopku. Ali želi besedo predstavnik vlade? <stage>(Ne
               želi.)</stage> Poročevalec matičnega delovnega telesa? <stage>(Ne želi.)</stage> Sekretariat? Poslanske
               skupine? Na glasovanje dajem predlog za sprejem predloga zakona o zdravih in
               medicinskih pripomočkih po hitrem postopku. Ugotavljamo prisotnost! <stage>(61
               prisotnih.)</stage></p>
               <p>Kdo je za navedeni predlog? <stage>(46 poslancev.)</stage> Kdo je proti? <stage>(1 poslanec.)</stage></p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o
               zdravstveni inšpekciji. Zboru predlaga, da ga sprejme po hitrem postopku. Matično
               delovno telo podpira sprejem zakona po hitrem postopku. Ali želi besedo predstavnik
               vlade? Poročevalec matičnega delovnega telesa želi? <stage>(Ne želi.)</stage> Sekretariat? Poslanske
               skupine? Na glasovanje dajem predlog za sprejem predloga zakona o zdravstveni
               inšpekciji po hitrem postopku. Ugotavljamo prisotnost! <stage>(58 prisotnih.)</stage></p>
               <p>Kdo je za navedeni predlog? <stage>(37 poslancev.)</stage> Kdo je proti? <stage>(5 poslancev.)</stage></p>
               <p>Ugotavljam, da je predlog za sprejem zakona po hitrem postopku sprejet.</p>
               <p>Vlada Republike Slovenije je zboru predložila predlog zakona o popisu kmetijskih
               gospodarstev v Republiki Sloveniji v letu 2000. Zboru predlaga, da ga sprejme po
               hitrem postopku. Delovno telo ga podpira. Ali želi besedo predstavnik vlade?
               Poročevalec matičnega delovnega telesa? <stage>(Ne želi.)</stage> Predstavnik sekretariata?
               Poslanske skupine? Na glasovanje dajem predlog za sprejem navedenega predloga zakona,
               torej zakona o popisu kmetijskih gospodarstev po hitrem postopku. Ugotavljamo
               prisotnost! <stage>(58 prisotnih.)</stage></p>
               <p>Kdo je za navedeni predlog? <stage>(43 poslancev.)</stage> Kdo je proti? <stage>(6 poslancev.)</stage></p>
               <p>Ugotavljam, da je predlog sprejet.</p>
               <p>Skupina poslancev s prvopodpisanim Francijem Rokavcem je v obravnavo zboru predložila
               predlog zakona o spremembah in dopolnitvah zakona o davčnem postopku. Zboru predlaga,
               da ga sprejme po hitrem postopku. Ali želi besedo predstavnik predlagateljev zakona?
               <stage>(Ne želi.)</stage> Poročevalec matičnega delovnega telesa? <stage>(Ne želi.)</stage> Predstavnik
               sekretariata? Predstavnik vlade? Predstavniki poslanskih skupin? Ker ni razprave,
               dajem na glasovanje predlog, da se predlog zakona o spremembah in dopolnitvah zakona
               o davčnem postopku sprejme po hitrem postopku. Ugotavljamo prisotnost! <stage>(56
               prisotnih.)</stage></p>
               <p>Kdo je za navedeni predlog? <stage>(35 poslancev.)</stage> Kdo je proti? <stage>(12 poslancev.)</stage></p>
               <p>Ugotavljam, da je predlog sprejet.</p>
               <p>Vlade Republike Slovenije je v obravnavo zboru predložila predlog zakona o ureditvi
               plačilnega prometa na dan 31.12.1999. Zboru predlaga, da ga sprejme po hitrem
               postopku. Ali želi besedo predstavnik vlade? <stage>(Ne želi.)</stage> Ali želi besedo poročevalec
               matičnega delovnega telesa? <stage>(Ne želi.)</stage> Predstavnik sekretariata? Poslanske skupine?
               Ker ni razprave, dajem na glasovanje predlog, da se navedeni predlog zakona, to je
               zakon o listi plačilnega prometa na dan 31.12.1999, sprejme po hitrem postopku.
               Ugotavljamo prisotnost! <stage>(49 prisotnih.)</stage></p>
               <p>Kdo je za navedeni predlog? <stage>(34 poslancev.)</stage> Kdo je proti? <stage>(3 poslanci.)</stage></p>
               <p>Ugotavljam, da je predlog sprejet.</p>
               <p>Prehajamo na obravnavo in odločanje o predlogih za sprejem po skrajšanem postopku.
               Vlada Republike Slovenije je v obravnavo zboru predložila predlog zakona o spremembi
               in dopolnitvi zakona o družbi za zavarovanje in financiranje izvoza Slovenije. Zboru
               predlaga, da ga sprejme po skrajšanem postopku. Matično delovno telo s predlogom
               predlagatelja zakona za sprejem po skrajšanem postopku soglaša. Ali želi besedo
               predstavnik vlade? Poročevalec matičnega delovnega telesa? Predstavnik sekretariata?
               Predstavniki poslanskih skupin?Na glasovanje dajem predlog za sprejem predloga zakona
               po skrajšanem postopku. Predlog ni sprejet, če bi mu nasprotovala najmanj ena
               tretjina navzočih poslancev. Kdo je torej za to, da se zakon o spremembi in
               dopolnitvi zakona o družbi za zavarovanje in financiranje o izvozu Slovenije sprejme
               po skrajšanem postopku. Ugotavljamo prisotnost! <stage>(51 poslancev.)</stage></p>
               <p>Kdo je za tak predlog? <stage>(43 poslancev.)</stage> Je kdo proti? <stage>(6 poslancev.)</stage></p>
               <p>Ugotavljam, da je predlog sprejet.</p>
               <p>Poslanca Janez Janša in Franc Čebulj sta v obravnavo zboru predložila predlog zakona
               o spremembah in dopolnitvah zakona o referendumu in o ljudski iniciativi. Zboru
               predlagata, da ga ga sprejme po skrajšanem postopku. Matično delovno telo s predlogom
               predlagatelja zakona za sprejem zakona po skrajšanempostopku soglaša. Ali želi
               predstavnik predlagatelja predloga zakona besedo? <stage>(Ne želi.)</stage> Ali želi besedo
               poročevalec matičnega delovnega telesa? <stage>(Ne želi.)</stage> Predstavnik sekretariata?
               Predstavnik vlade? Poslanske skupine? Ker ni razprave, dajem na glasovanje predlog,
               da se zakon o spremembah in dopolnitvah zakona o referendumu in civilni iniciativi
               sprejme po skrajšanem postopku. Ugotavljamo prisotnost! <stage>(54 poslancev.)</stage></p>
               <p>Kdo je za tak predlog? <stage>(35 poslancev.)</stage> Kdo je proti? <stage>(7 poslancev.)</stage></p>
               <p>Ugotavljam, da je predlog sprejet.</p>
               <p>Zbor bo v zvezi s 43. točko dnevnega reda, to je volitvami in imenovanji obravnaval
               predloge, ki mu jih bo predložila komisija za volitve, imenovanja in administrativne
               zadeve in tudi zadeve, ki bodo zboru predložene tekom te redne seje.</p>
               <p>S sklicem in dopisom z dne 11.11.1999 ste bili tudi obveščeni, da kvalificirani
               predlagatelji na podlagi razlage komisije za poslovnik k drugemu odstavku 124. člena
               poslovnika državnega zbora, k 5., 6., 18. in 31. točki dnevnega reda lahko vlagajo
               amandmaje do začetka obravnave posameznega predloga zakona na seji državnega
               zbora.</p>
               <p>Prehajamo na glasovanje o predlogu dnevnega reda v celoti. Na glasovanje torej dajem
               predlagani dnevni red, kot ste ga sprejeli s sklicem in dopolnitvami in spremembami,
               ki so bile sprejete. Ugotavljamo prisotnost! <stage>(67 prisotnih.)</stage></p>
               <p>Kdo je za predlagani dnevni red v celoti? <stage>(56 poslancev.)</stage> Je kdo proti? <stage>(1
               poslanec.)</stage></p>
               <p>Ugotavljam, da je dnevni red državnega zbora sprejet.</p>
               <p>Še nekaj obvestil. Kot ste bili že obveščeni, spoštovane kolegice in kolegi, bomo 17.
               sejo zbora pričeli z obravnavo vprašanj in pobud poslank in poslancev. Jutri ob 10.00
               uri pa bomo nadaljevanje pričeli s splošno razpravo o predlogu proračuna Republike
               Slovenije za leto 2000. Državni zbor bo ob 10.00 uri najprej se tudi opredelil do
               dveh imunitet, s katerimi smo danes tudi razširili to redno sejo. Nato bomo sejo
               obravnavali s predlogi zakonov po vrstnem redu, kot so bili predlagani in prednost
               imajo tukaj zakoni, kjer gre za uskladitev s pravnim redom Evropske unije. Rad bi vam
               tudi povedal, da se bomo jutri ob 9.00 uri dobili na delovnem pogovoru vodje
               poslanskih skupin, kjer se bomo detajlno dogovorili, kako bo potekala seja državnega
               zbora, da boste lahko poslanke in poslanci redno obveščeni, katere točke bodo na
               dnevnem redu za kvalitetno pripravo posameznih točk dnevnega reda, tako da predlagam,
               da danes ne bi z glasovanji eventualno predlagali vrstni red obravnav. Sam se bom
               maksimalno zavzel, da bom vse smiselne predloge tudi upošteval pri poteku te seje.
               Danes je tudi naša želja in pričakovanje, da bi državni zbor v nekem razumnem roku,
               morda nekaj po 18.00 uri dokončal s 1. točko dnevnega reda.</p>
               <p>Upamo tudi, da se bo tudi zadeva v celoti kvalitetno izšla z napovedano razstavo, ki
               je preddverju, tako da le-ta in njena otvoritev v ničemer ne bo motila dela državnega
               zbora. Ta razstava ima tudi zelo pomenljivo vsebino, jaz sem prepričan, da se jo bomo
               poslanci in poslanke tudi udeležili.</p>
               <p>Prehajamo na <title>1. TOČKO DNEVNEGA REDA - VPRAŠANJA IN POBUDE POSLANK IN POSLANCEV.</title> Za to točko so se nekateri ministri opravičili, vsi pa so pooblastili državne
               sekretarje, da lahko v njihovem imenu kompetentno odgovorijo na poslanska vprašanja,
               ki se bodo dotikala njihovih posameznih resorjev, dr. Lojze Marinček, gospod Borut
               Šuklje in pa mag. Mitja Gaspari.</p>
               <p>V poslovniškem roku enega dne pred sejo zbora smo prejeli pisne prijave poslanskih
               vprašanj in pobud. Vrstni red postavljanja poslanskih vprašanj in pobud je določeno v
               skladu z zadnjim odstavkom 23. člena poslovnika, tako da prva tri vprašanja oziroma
               pobude postavijo poslanci opozicije, nato pa po vrsti poslanci iz različnih
               poslanskih skupin, po vrstnem redu prijave. Ustno zastavljeno vprašanje pač lahko
               traja do treh minut. Ne glede na to, da ni bila sprejeta sprememba poslovnika
               državnega zbora, pa sem prepričan, da bomo v dobro delo državnega zbora in tudi
               dobrega odnosa v državnem zboru nadaljevali s tradicijo, da bo na prva tri poslanska
               vprašanja odgovarjal predsednik vlade, dr. Janez Drnovšek, ki je tudi med nami, in
               torej prva tri vprašanja postavljajo trije poslanci opozicije. Prvi ima besedo kolega
               Miran Potrč.</p>
            </sp>
            <sp who="SDZ2:PotrčMiran">

               <speaker>MIRAN POTRČ:</speaker>

               <p>Hvala lepa. Spoštovane poslanke in poslanci, spoštovani gospod predsednik vlade!
               Državljani Republike Slovenije smo z vašim podpisom sprejeli lastninske certifikate.
               Uporabili naj bi jih za lastninjenje v svojem podjetju, za nakup delnic ob javni
               prodaji in za pridobitev delnic pooblaščenih investicijskih družb. Kmalu se je
               ugotovilo, da predvidena sredstva za pokritje izdanih certifikatov ne zadoščajo. V
               letu 1995 je tudi vlada priznala privatizacijski primanjkljaj in se obvezala, da ga
               bo pokrila. Za dokončno pokritje so bili določeni naslednji roki. Najprej 31.
               december 1997, kasneje 1. februar 1999 in spomladi letos še 13. avgust 1999. Vse te
               roke je vlada samovoljno prekoračila. Vlada oziroma njeni najodgovornejši
               predstavniki so vedno znova obljubljali, da bo premoženje določeno in predano
               pooblaščenim investicijskim družbam, toda vsakokrat so prelomili dano obljubo.
               Spoštovani gospod predsednik, ravnanje vlade prizadeva milijon 200 tisoč državljanov
               Slovenije. Gre za primanjkljaj približno 120 milijard, skupaj z uslužbenskimi
               certifikati in dodatnimi bonitetami pa za približno 170 milijard tolarjev. Zaradi
               takega ravnanja vlade dosega vrednost delnic pooblaščenih investicijskih družb le
               dobro polovico nominalne vrednosti certifikatov. Država zaradi svoje neodgovornosti
               in skrajne ignorance goljufa državljane. Višina zneska, za katerega so prikrajšani,
               znaša najmanj med 50.000 in 200.000 tolarji na državljana.</p>
               <p>Ker vsa prizadevanja, vsi zakonito določeni roki, vsi sklepi in vse obljube vladnih
               funkcionarjev, dane na podlagi poslanskih vprašanj, doslej niso zalegle ničesar,
               sprašujem vas, gospod predsednik vlade.</p>
               <p>Prvič, ali so bile vse lažne obljube, vse prekoračitve rokov in vsa zavajanja
               javnosti v zvezi z zapolnitvijo certifikatskega primanjkljaja doslej dane brez vaše
               vednosti ali pa za tako ravnanje tudi sami kot predsednik vlade prevzemate polno
               odgovornost. Drugič, ali ste po vseh letih in lažnih obljubah predstavnikov vaše
               vlade končno vi osebno pripravljeni zagotoviti slovenskim državljankam in
               državljanom, da jim bo vaša vlada zagotovila potrebna sredstva za pokritje vrednosti
               njihovih lastninskih certifikatov. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala, gospod Potrč. Na vprašanje bo odgovoril predsednik vlade dr. Janez Drnovšek.
            </p>
            </sp>
            <sp who="SDZ2:DrnovšekJanez">

               <speaker>DR. JANEZ DRNOVŠEK:</speaker>

               <p>Gospod predsednik, spoštovane poslanke in poslanci! Lastninjenje v naši državi je
               precej zapleten proces, tudi dolgotrajen, vendar mislim, da ga uspešno in brez
               posebnih večjih težav vodimo k zaključku. V primerljivih državah so imeli s tem
               precej več težav.</p>
               <p>V naši državi smo se že na začetku odločili, da bomo del premoženja razdelili
               neposredno državljanom v obliki certifikatov. Država bi lahko ravnala tudi drugače in
               se odločila, da bo s premoženjem vseh državljanov upravljala skupno, v celoti, kot z
               državno lastnino. Mi smo se odločili torej za kombiniran pristop, in del premoženja,
               nekdanjega družbenega premoženja naj bi razdelili državljanom. Ta proces teče. Znano
               je, da je pri uvodnih cenitvah vrednosti tega premoženja prišlo do določenih razlik
               in tudi do tako imenovane certifikatske luknje. Vlada je nekajkrat obravnavala možne
               načine za razrešitev tega vprašanja. Ob tem je vodila tudi ustrezen dialog, strokoven
               in političen dialog, da bi prišlo do prave rešitve in tudi do razdelitve, če temu
               tako rečem, primernega premoženja, ki bi odražalo neko sredino, srednjo kvaliteto
               premoženja v tej državi. Predlog je v pripravi. Razlog, da še ni dokončan, je v tem,
               da je vključen tudi predvidoma del premoženja zavarovalnic in bank, kar je predmet
               tudi zakonskih in drugih odločitev. Pričakujemo, da bo ta postopek kmalu pripeljan do
               konca. Vsekakor ima vlada namen, da to sicer dokaj zapleteno, strokovno in pravno
               vprašanje pripelje do konca in korektno opravi to nalogo. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala, gospod predsednik vlade. Poslansko vprašanje postavlja Peter Lešnik.
               Dopolnilno vprašanje, gospod Potrč - nisem takoj videl vaše roke.</p>
            </sp>
            <sp who="SDZ2:PotrčMiran">
               <speaker>MIRAN POTRČ:</speaker>
               <p>Hvala lepa. Jaz bi se najprej gospodu predsedniku zahvalil za njegov odgovor,
               predvsem pa priznanje, da ima vlada do državljanov Republike Slovenije obveznost, ki
               jo še mora izpolniti. Jaz se zahvaljujem tudi za njegovo najavo, da bo vlada ta
               problem rešila do konca, in to v nekem razumnem roku. Moram pa reči, da smo doslej
               res, ne od predsednika vlade, ampak od ministrov in državnih sekretarjev, dobivali
               zelo veliko, zelo podobnih odgovorov in obljub, ki doslej niso bile izpolnjene. In
               naj mi gospod predsednik ne zameri, glede na to, da najbrž nisem bil dovolj precizen
               v prvem vprašanju, če dopolnilo le vprašam: Kdaj bo vlada to svojo obveznost, ki
               zamuja že štiri leta in več, na podlagi vaše obljube lahko izpolnila? Tudi zadnji
               rok, gospod predsednik, ki si ga je vlada sama po svojem predlogu zadala in smo ga
               spomladi sprejeli, je že več kot tri mesece potekel in vedno znova so samo obvestila,
               da bo. Prosim, če se lahko da nek konkretnejši rok, da bi vedeli, da na besedo
               gospoda predsednika vlade lahko računamo. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala za dopolnilno vprašanje kolega Potrč. Ali želite besedo gospod Drnovšek? <stage>(Ne
               želi.)</stage> Poslansko vprašanjem, Peter Lešnik.</p>
            </sp>
            <sp who="SDZ2:LešnikPeter">

               <speaker>PETER LEŠNIK:</speaker>

               <p>Hvala lepa za besedo predsednik. Spoštovane kolegice! Spoštovani kolegi! Predstavniki
               vlade! Med njimi tudi posebej pozdravljam predsednika vlade Republike Slovenije in za
               njega imam eno poslansko vprašanje.</p>
               <p>Sprašujem predsednika vlade Republike Slovenije dr. Janeza Drnovška, zakaj v okviru
               svojih pristojnosti ne ukrepa zoper ministra Cirila Smrkolja zaradi njegovega pokola
               skoraj tretjine populacije medvedov na Slovenskem, kar pomeni iztrebljanje namesto
               ohranitve te redke živalske vrste.</p>
               <p>Sprašujem tudi, zakaj molči na vsa opozorila stroke in javnosti. Ministrovo odločitev
               o dokončnem obračunu z medvedom so obsodili tako lovci kot biologi, tako da mora biti
               slepemu in gluhemu jasno, da je nekaj hudo narobe. Odbor LDS iz Žalca je predsednika
               vlade opozoril, da je soodgovoren za ministrovo nestrokovnost, prav tako je 37
               poslancev s poslansko pobudo zahtevalo od ministra, da takoj umakne sporno
               odločitev.</p>
               <p>Pri tem tudi ne gre spregledati sramotnega pobijanja volkov in risov, ki si ga je
               minister Smrkolj privoščil na začetku leta in zaradi česar so nas obsojali po vsem
               svetu. Iztrebitev živalske vrste pač ni noben dosežek. Dosežek je njena ohranitev. Od
               ministra se pričakuje, da bo ravnal strokovno korektno in javnega pooblastila ne bo
               zlorabljal v škodo nacionalnega interesa, kar je minister Smrkolj storil. Zakaj torej
               gospod dr. Drnovšek, nič ne ukrepate? Še več. Zakaj molčite? Ali to pomeni, da
               podpirate zlorabo položaja v osebne namene in v škodo nacionalnega interesa? Hvala
               lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala kolega Lešnik za vaše poslansko vprašanje. Prosim predsednika vlade dr.
               Drnovška za odgovor.</p>
            </sp>
            <sp who="SDZ2:DrnovšekJanez">

               <speaker>DR. JANEZ DRNOVŠEK:</speaker>

               <p>Navedeno vprašanje je v pristojnosti ministra za kmetijstvo in njegova odločba je
               odločba v upravnem postopku. Predsednik vlade tukaj nima formalne možnosti, da bi
               vplival na to odločbo. Glede na številna vprašanja v javnosti, tudi v strokovni
               javnosti v zadnjem času, je očitno, da gre za določen konflikt interesov, ki je v
               takšnih primerih normalen in znan tudi marsikje po svetu. Glede na vsa ta vprašanja,
               nameravam priporočiti ministru za kmetijstvo, da ponovno prouči smiselnost te
               odločbe, ob upoštevanju vseh argumentov, ki so bili do sedaj tudi dani v javnosti in
               da pač poskuša najtinajboljšo rešitev za to vprašanje. Sicer je pa možnost pritožbe
               na takšno odločitev v upravnem postopku, ne pa v delovanju vlade. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala predsedniku vlade za odgovor. Ko sem slišal vaše nekoliko bolj glasne
               komentarje, ko je poslanski kolega postavil vprašanje, sem se spomnil na izkušnjo, ki
               smo jo skupaj s poslanskimi kolegi in kolegico dobili v kanadskem parlamentu. Tam so
               poslanska vprašanja vsak dan. Ko nekdo postavi poslansko vprašanje, je tak hrup v
               dvorani na nasprotni strani, da nihče nikogar nič ne sliši. Tako smo mi v tem primeru
               še kar spodoben parlament. To pa seveda ne pomeni, da bi na takšen način odreagirali,
               ampak če se kdaj kdo malo oglasi, ni nič narobe. To sem hotel reči. Poslansko
               vprašanje ima kolega Franc Pukšič. Nisem želel sprožiti take reakcije.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Hvala lepa gospod predsednik, poslanke in poslanci, prav prisrčen pozdrav. Spoštovani
               gospod predsednik vlade dr. Janez Drnovšek! Ministri s sodelavci!</p>
               <p>Zakon o spremembah in dopolnitvah zakona o državnem tožilstvu je stopil v veljavo 24.
               julija letošnjega leta. S tem je seveda določena stvarna pristojnost skupine državnih
               tožilcev za posebne namene. Nesporno iz zakona izhaja, da je pristojnost obstoječe
               skupine državnih tožilcev za posebne namene pregon organiziranega kriminala, določen
               s 24. julijem. Glede na to, da je organizirani kriminal element mednarodnih
               razsežnosti, sprašujem. Prvič, ali se skupina ukvarja samo s temi deli. Drugič, ali
               ima mednarodne stike z institucijami tega področja vodja te skupine in ali vodja te
               skupine obvlada katerega od tujih jezikov.</p>
               <p>Drugi sklop vprašanj je naslednji. Kaj se dogaja s tožilko iz posebne skupine, ki
               zastopa kazenski pregon v heroinski zadevi, ki se vodi pred kranjskim sodiščem? Se
               nihče ne zaveda, da so mamila aktualen problem med mladimi, in se ne strinjam z
               načinom, kako ignorantsko se pri tem obnaša ostala tožilska stroka. Zadeva prav tu
               kaže na skrajno spolitiziranost, ki je nastala s spremembo v tožilstvu, ko očitno ni
               važna strokovnost in ogroženost družbe, predvsem mladih z mamili, temveč je važno le
               to, da je tožilko posebne skupine, ki preganja gorenjsko heroinsko navezo, imenoval
               še gospod Drobnič. Sprašujem predsednika vlade, zakaj dopušča takšno ravnanje.</p>
               <p>Zadnji sklop oziroma zadnje vprašanje. Na mesto okrožnega državnega tožilca je
               kandidiral Drago Kos. Sprašujem, zakaj ta zadeva nerešena stoji na personalni
               komisiji, katere predsednica je gospa Zdenka Cerar. Kaj menite spoštovani gospod
               predsednik vlade o tem, da bo bivši visoki policijski funkcionar postal funkcionar
               pravosodja in bo s tem tožilstvo padlo prav pod vpliv policije.</p>
               <p>Iskreno se zahvaljujem za dane odgovore. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, kolega Pukšič. Prosim dr. Drnovška za odgovor.</p>
            </sp>
            <sp who="SDZ2:DrnovšekJanez">

               <speaker>DR. JANEZ DRNOVŠEK:</speaker>

               <p>Če po pravici povem, ne znam odgovoriti gospodu Pukšiču na zastavljena vprašanja.
               Prosil bom prosil ministra za pravosodje, da v nadaljevanju te razprave odgovori na
               tisti del, ki sodi v njegovo pristojnost, in na tisti del, kjer razpolaga z
               informacijami. Gospodu Pukšiču lahko samo zatrdim, da tisto, kar je v vladni
               pristojnosti, skušamo najbolj vestno in korektno izvajati ter da vsi želimo čim bolj
               učinkovit boj proti organiziranemu kriminalu in tudi proti vsem oblikam razpečevanja
               in uživanja mamil.</p>
               <p>Kar se pa tiče posameznih kadrovskih rešitev in drugih, kar je bilo v bistvu
               vprašanje, tega pa sam ne morem komentirati. Delno morda lahko komentira minister za
               pravosodje, še več pa verjetno lahko generalni tožilec oziroma tožilka. Hvala
               lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa predsedniku vlade. Dopolnilno vprašanje, kolega Pukšič.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Predsedniku vlade se zahvaljujem. Vsekakor bi prosil, da bi na postavljena vprašanja
               dobil pisni odgovor. Bi pa dopolnil oziroma dodatno vprašal predsednika vlade, ali mu
               je poznano, da je eden izmed kandidatov za vodjo skupine za posebne namene gospod
               Anton Ribnikar, ki je v javnosti jasno in glasno enkrat zanikal, drugič potrdil in
               dvakrat povedal ali da je neformalno tisti tožilec, ki ni, je in ni opozoril sodnika
               Šubica, ko ni napisal sodbe v znani zadevi v zvezi z Elanom. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospodu Pukšiču, za dopolnilno vprašanje. Naslednje poslansko vprašanje
               bo postavil Jožef Zimšek.</p>
               <p>Dovolite mi kratko misel. Sam menim, da je ključen smisel, da na prva tri vprašanja
               odgovarja predsednik vlade, da so mu postavljena s tistih področjih, za katere je on
               pristojen. V tem ima smisel ta način komunikacije med poslanci in predsednikom vlade.
               Nekateri poslanski kolegi ste postavili vprašanja, ki sodijo v pristojnost posameznih
               ministrov ne pa predsednika vlade.</p>
               <p>Besedo ima gospod Jožef Zimšek.</p>
            </sp>
            <sp who="SDZ2:ZimšekJožef">

               <speaker>JOŽEF ZIMŠEK:</speaker>

               <p>Spoštovani, gospod predsednik! Cenjeni zbor! Najprej bi seveda vlado rad opozoril na
               zastavljeno vprašanje s 16. seje, ko sem želel zvedeti, kako je vlada odprodala
               oziroma sklada odprodala dva deleža Kovinotehne Merkatorju, za kakšno ceno in zakaj v
               začetku avgusta. Odgovor na too vprašanje do danes nisem dobil. Seveda bi želel, da
               mi na to vprašanje vlada odgovori. Delegatsko oziroma poslansko vprašanje je
               zabeleženo na 16. seji državnega zbora.</p>
               <p>Naslednje moje vprašanje je vprašanje o brezposelnosti oziroma o javnem delu. V Celju
               smo med prvimi začeli resno v Sloveniji z javnimi deli že pred šestimi, petimi leti.
               V Celju je tudi ena izmed najvišjih stopenj brezposelnosti v Sloveniji. Sredi leta
               1999 je znašala ta brezposelnost več oziroma nekaj manj kot 20 %. Javna dela so nam
               ta problem nekoliko omilila. Začeli pa smo tudi z nekaterimi sanacijami zgodovinskih
               objektov in dosegli dobre rezultate. Eden od teh objektov je simbol Celja, stari
               celjski grad, ki se počasi, s pomočjo javnih del, to je sredstev države in lokalne
               skupnosti, vztrajno obnavlja.</p>
               <p>Vprašanje. Vlado sprašujem, kakšna je usoda javnih del v letu 2000 in ali lahko v
               bodočnosti računamo še na ta sredstva in na to omilitev brezposelnosti.</p>
               <p>Imam pa še poslansko pobudo. Poslanska pobuda za spremembo ustanoviteljstva in
               financiranja osnovnih šol s prilagojenim programom. Ustanoviteljice osnovnih šol s
               prilagojenim programom so občine. Šole obiskujejo otroci iz širšega območja, torej iz
               več občin, zato imajo regijski značaj. Z uveljavitvijo 20.a člena zakona o spremembah
               in dopolnitvah zakona o financiranju občin se je spremenil način financiranja občin
               oziroma so se spremenili elementi za določitev obsega finančnih sredstev primerne
               porabe. 20.a člen med tremi osnovnimi elementi za izračun primerne porabe navaja tudi
               število prebivalcev. Posledično to pomeni, da vsaka občina pridobiva sorazmeren delež
               sredstev primerne porabe tudi za izobraževanje šoloobveznih otrok, ki imajo stalno
               prebivališče v tej občini. Imam to pisno, zato bom samo poslansko pobudo prebral.</p>
               <p>Ker država že danes financira 95% teh stroškov, ostalo lokalne skupnosti, predlagam,
               da vlada Republike Slovenije pripravi spremembo zakona o organizaciji in financiranju
               vzgoje in izobraževanja, s katero bo ustanoviteljstvo in financiranje osnovnih šol s
               prilagojenim programom prenesla na državo. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala, kolega Zimšek. Če sem vas pravilno razumel, na eno od vprašanj, ki ste ga
               postavili na 16. seji, niste dobili odgovora. Ali ste vprašanje postavili tukaj na
               tem mestu? Pred govornico? Prosim predstavnike vlade, da odgovorijo na vprašanje
               kolega Zimška. Državna sekretarka, mag. Zdenka Kovač.</p>
            </sp>
            <sp who="SDZ2:KovačZdenka">

               <speaker>MAG. ZDENKA KOVAČ:</speaker>

               <p>Spoštovane poslanke in poslanci, spoštovani gospod poslanec Zimšek! Hvala za
               vprašanje. Z veseljem bom odgovorila, kakšna bo usoda javnih del v letu 2000.
               Nedvomno javna dela predstavljajo enega ključnih instrumentov, s katerim poskušamo na
               ministrstvu za delo, družino in socialne zadeve posegati na področje brezposelnosti,
               posebej še takrat, ko govorimo o ciljnih skupinah, za katere lahko rečemo, da so
               težje zaposljive. Pomembnost tega ukrepa, pa tudi obsegsredstev, ki se temu ukrepu
               namenja, iz leta v leto narašča, posebej še sedaj, ko smo se odločili, da določene
               pasivne oblike zamenjamo z aktivnimi pristopi. Tudi v letu 2000 pričakujemo oziroma
               predlagamo parlamentu kot vlada, da sprejme povečan obseg sredstev, ki bodo namenjena
               izvajanju javnih del v letu 2000. Pričakujemo, da se bo število vključenih še
               povečalo. Že v letu 1999 se je to število, glede na predhodno leto, povečalo kar za
               25%. Tudi za drugo leto pričakujemo enako rast. Še več pozornosti v okviru javnih del
               želimo posvetiti dodatnim programom usposabljanja, ki bi seveda tudi povečali odliv
               iz teh začasnih programov zaposlovanja v redne oblike zaposlovanja. Seveda se ne bomo
               ustavili tukaj. Pravkar v sodelovanju s francosko in nizozemsko vlado preučujemo
               možnost uvajanja novega modela pospeševanja zaposlovanja za težje zaposljive, posebej
               še tiste starejše od 45 oziroma 50 let, ki bi se zaposlovali v bodoče na delih, ki so
               v korist lokalnim skupnostim na področju socialnega varstva, na področju kulturnega
               razvoja, na področju izobraževalnih storitev in posebej še okoljevarstvenih storitev,
               v obliki trajno subvencioniranih zaposlitev. Naj samo povem, da je francoska vlada
               samo s pomočjo takšnega programa kreirala na lokalnem nivoju dodatno prek 150.000
               delovnih mest. Seveda je to za nas dovolj velik izziv, da bomo poskušali temu
               pozitivnemu zgledu slediti tudi pri nas. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala, gospa državna sekretarka. Ali želi ministrstvo odgovoriti tudi glede pobude?
               Državni sekretar Gaberšček, ali ste se čutili izzvanega? Gospod Zimšek, ste postavili
               vprašanje tudi gospodu Gaberščku? <stage>(Tudi.)</stage> Prosim, imate besedo. A, to je stari greh.
               Prosim, gospod Gaberšček.</p>
            </sp>
            <sp who="SDZ2:GaberščekSilvester">

               <speaker>SILVESTER GABERŠČEK:</speaker>

               <p>Hvala lepa, gospod predsednik. Poskušal bom odgovoriti na vprašanje, povezano z
               delovanjem obeh skladov pri kupoprodaji deležev Kovinotehne.</p>
               <p>Vlada nima direktnega nadzora nad kapitalskim skladom in ima svojega predstavnika v
               nadzoru odškodninskega sklada. Obstaja sklep vlade o obveznem posvetovanju o
               kupoprodaji samo večjih sklopov deležev. Kot je meni znano, v tem primeru sta oba
               sklada ocenila, da v avgustu, ko sta to transakcijo opravila, deleži niso bili tako
               veliki, da bi se bila dolžna posvetovati z vlado. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala, gospod Gaberšček. Gospod Zimšek je dal tudi pobudo za spremembo
               ustanoviteljstva osnovnih šol s prilagojenim programom. Prosim, državni sekretar dr.
               Medveš.</p>
            </sp>
            <sp who="SDZ2:MedvešZdenko">

               <speaker>DR. ZDENKO MEDVED:</speaker>

               <p>Hvala lepa, gospod predsednik. Zahvaljujemo se za pobudo poslanca Zimška.</p>
               <p>Ministrstvo za šolstvo oziroma vlada bosta proučila to pobudo. Najbrž je tudi ta hip,
               ko je v postopku sprejemanja zakon o izobraževanju otrok s posebnimi potrebami, že
               ena od možnosti, da se je to vprašanje začelo urejati in delno tudi uredilo. Hvala
               lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Dopolnilno vprašanje, gospod Zimšek.</p>
            </sp>
            <sp who="SDZ2:ZimšekJožef">

               <speaker>JOŽEF ZIMŠEK:</speaker>

               <p>Glede odprodaje se ne morem strinjati, ker gre za večji obseg prodaje. Mislim, da bi
               o tem vlada po statutu teh dveh skladov morala razpravljati. Mislim, da je celo
               razpravljala. Vendar, moje vprašanje je bilo, zakaj je bilo to v avgustu, ko so
               praktično vsi na dopustih, zakaj se je to dogajalo 10. in 12. avgusta. Vprašal sem
               tudi za ceno in podobno, zato bi želel, da se mi na to s strani skladov pisno
               odgovori. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala, gospod Zimšek. Poslansko vprašanje postavlja kolegica Mravljakova.</p>
            </sp>
            <sp who="SDZ2:MravljakDarinka">

               <speaker>DARINKA MRAVLJAK:</speaker>

               <p>Spoštovani! Postavljam poslansko vprašanje ministrstvu za finance in želim tudi pisni
               odgovor. Postavljam vprašanje v zvezi z 12. členom zakona o davku od dobička pravnih
               oseb in sprašujem, ali lahko pojasnite različno ravnanje inšpektorjev pri
               razmejevanju odhodkov, ki so neposreden pogoj za opravljanje dejavnosti ali posledica
               opravljanja dejavnosti. Kdaj gre za tiste odhodke, ki so neposreden pogoj za
               ustvarjanje prihodkov? Praksa je namreč pokazala zelo različne razmejitve od primera
               do primera. Ali je ministrstvo za finance v zvezi s tem problemom že pripravilo
               kakšne ukrepe, da bi odpravilo to nedorečenost in ali pripravlja spremembo in
               dopolnitev zakona, ki bi odpravila brez dvoma pretiran subjektivizem inšpektorjev pri
               razmejevanju?</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Prosimo za odgovor! Državni sekretar, gospod Cvikl.</p>
            </sp>
            <sp who="SDZ2:CviklMilanM.">

               <speaker>MAG. MILAN MARTIN CVIKL:</speaker>

               <p>Hvala lepa, gospod predsedujoči. Poslanke in poslanci! Ministrstvo za finance bo
               pripravilo pisni odgovor.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Naslednje vprašanje bo postavil gospod Benjamin Henigman. Se opravičujem, Zoran
               Lešnik je na vrsti. Se opravičujem. Ga ni? Zoran Lešnik!</p>
            </sp>
            <sp who="SDZ2:LešnikZoran">

               <speaker>ZORAN LEŠNIK:</speaker>

               <p>Hvala lepa. Bolj hitro je šlo, kot sem mislil. Dne 23.6.1999 sem ministrstvu za
               kmetijstvo, gozdarstvo in prehrano ter ministru gospodu Smrkolju zastavil pisno
               poslansko vprašanje z enajstimi konkretnimi podvprašanji. Ker do začetka 16. seje
               državnega zbora nisem dobil odgovora, sem mu na zasedanju te seje dne 21.9.1999
               zastavil vprašanje, kdaj lahko pričakujem odgovor. Minister Smrkolj mi je takrat
               odgovoril, da bom dobil že pripravljeni pisni odgovor še istega dne oziroma naslednji
               dan, torej 21. ali 22. septembra.</p>
               <p>Danes je prvi dan zasedanja 17. seje državnega zbora, smo 16. novembra in od
               ministrove obljube je minilo že 56 dni, o odgovoru pa ne duha ne sluha. S tem je
               kršen poslovnik državnega zbora, še več, minister je s tem pokazal svoj skrajni
               ignorantski odnos do poslanca tega državnega zbora, kar tudi predsedniku - žal, ga ni
               več tukaj - državnega zbora, ne bi smelo biti vseeno, ne glede, da sta z ministrom
               strankarska kolega.</p>
               <p>Zahtevam, da mi gospod minister na zastavljena vprašanja, 11 jih je, katerega odgovor
               čakam že skoraj 5 mesecev, odgovori vsaj v tednu dni.</p>
               <p>Kolega Lešnik, poslanec Slovenske nacionalne stranke, je sicer vprašal gospoda
               predsednika vlade, jaz pa sprašujem gospoda ministra.</p>
               <p>Zakaj pri odločitvi ministrstva za kmetijstvo, gozdarstvo in prehrano o odstrelu 71
               medvedov ni upoštevalo mnenja stroke? Še več. Stroke ministrstvo sploh ni povabilo k
               sodelovanju. Zato ga sprašujem naslednje.</p>
               <p>Na kakšni osnovi je izdal odločbo o odstrelu 71 medvedov v obdobju od 1.10.1999 do
               31.3.2000? Zakaj je pri tem izredno pomembnem, po moji oceni, vprašanju izločil
               ministrstvo za okolje in prostor ter medresorsko komisijo, ki jo je sam imenoval? Do
               kdaj bo minister tudi pri takih odločitvah, kot je zadnja odločba o odstrelu rjavih
               medvedov, ignoriral stroko in pristajal na sintementalne zahteve? Kaj bo naredil
               minister takrat, ko mu bo stroka dokazala, da je izdana odločba strokovno
               neutemeljena?</p>
               <p>Ker še imam 50 sekund časa, bi rad rekel, da je rastlinstvo in živalstvo bogastvo
               narave in s tem države. Slovenija se lahko pohvali z obojim. Med to bogastvo sodi
               tudi rjavi medved, ki je avtohtona divjad. Malo katera dežela in država se lahko tako
               kot Slovenija pohvali s tako populacijo, kot je naša. Sodim sicer med varstvenike
               narave, zato soglašam s tistimi, ki pravijo, da mora biti številčnost ali stalež tak,
               da ne ogroža ljudi in domačih živali. V konkretnem primeru drobnice, govedi in konj.
               Kdaj je ta številčnost dosežena pa naj pove stroka. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod minister Ciril Smrkolj.</p>
            </sp>
            <sp who="SDZ2:SmrkoljCiril">

               <speaker>CIRIL SMRKOLJ:</speaker>

               <p>Gospe poslanke, gospodje poslanci. Gospodu Lešniku bi se rad opravičil za zamudo, ki
               je nastala v zvezi s temi 11 vprašanji, čeprav sem razumel, da smo ta vprašanja zelo
               detajlnjo obdelali v okviru interpelacije. Odgovor je pripravljen in predvsem zaradi
               izredno velikih obveznosti tudi na mednarodnem nivoju nisem podpisal tega odgovora.
               Bom pa v skladu z vašim zahtevami v enem tednu to posredoval.</p>
               <p>Drugo, kar se tiče populacije medvedov in regulacije te populacije. Seveda je
               diskusija na tem javnem nivoju, vendar je izredno resno treba tukaj spremljati
               podatke, ki kažejo, da seveda Slovenci živimo na podeželju, da Slovenci živimo med
               gozdovi, da smo pravzaprav stalno v stiku z divjadjoin velikokrat tudi v stiku z
               velikimi zvermi, ki so seveda na eni strani ponos, na drugi strani pa izredno velika
               obremenitev za tiste ljudi, ki v tem podeželskem prostoru živijo. V zgodovini
               Slovenije se je ta populacija različno regulirala s strani človeka. Tukaj ne smemo
               zatiskati oči, tudi v prejšnjem ali v našem mandatu smo letno dovolili odstrel 50
               medvedov v preteklih letih, dovolili smo tudi odstrel volkov in risov, in to predvsem
               zaradi ljudi. Ljudje v tem podeželskem prostoru zelo resno naslavljajo na naše
               ministrstvo zahteve, da na tem delu kaj storimo, kajti pri podeželskih otrocih, ki se
               gibljejo dnevno na poti v šolo in iz šole domov in podobno, se pojavlja velik strah
               predvsem zaradi pojavov napadov medveda tudi na drobnico, konje, krave, tako v
               prostoru, kjer je medved nekako stalno prisoten in tudi izven tega prostora. Gostota
               1,74 medveda na 1.000 hektarjev je izredno velika. V evropskem svetovnem prostoru je
               ta procent gostote neprimerno manjši.</p>
               <p>Veste, žal mi je, da nimam s sabo fotografij pokolov, ki jih te velike zveri opravijo
               v slovenskem prostoru. Imam shemo, kaj se dogaja na področju, kjer je medved nekako
               abitiran in kaj se dogaja izven teh območij. Zgornja Savinjska dolina in pa, recimo,
               Posočje, kjer se izredno v zadnjih letih povečuje to število napadov na drobnico.
               Poglejte, samo tako na hitro, iz leta 1994 je ministrstvo obravnavalo po medvedu 11
               oškodninskih zahtevkov, v letu 1998 124. Ta trend gre v letu 1995 71, 1996 80, leta
               1997 109 in, kot sem že rekel, 124 v letu 1998. Že ti napadi jasno kažejo, da je
               populacija te velike zveri v slovenskem prostoru izredno velika in zato tudi takšna
               odločitev našega ministrstva pri izdaji odločbe za odstrel v obdobju 1999-2000.</p>
               <p>Javnost, veste, je lahko do tega problema kritična, ima vso pravico, vendar če se
               medvedje pojavljajo preblizu naselij, so ogroženi ljudje in v takšnih primerih je
               tudi dolžnost vlade Republike Slovenije, resornega ministrstva, da temu ustrezno
               poskuša zniževati populacijo medvedov in dosegati neko povprečje, ki bo zagotavljalo
               manj moten odnos med to veliko zverjo in ljudmi v slovenskem prostoru. Ni točno in je
               nekorektno navajanje strankarskih pritiskov, nekorektno navajanje pritiskov
               živinorejcev, predvsem se je ta populacija morala regulirati, glede na številno
               veliko številčnost, zaradi ljudi samih. Tudi gospodu Merlu in vsem poslankam, in
               poslancem, ki ste se podpisali pod ta številna vprašanja, odgovor je pripravljen in
               bo v tem tednu posredovan predlagatelju tega vprašanja. Hvala lepa.</p>
            </sp>
            <sp who="SDZ2:GrenečerAndrej">
               <speaker>PODPREDSEDNIK ANDREJ GERENČER:</speaker>
               <p>Hvala lepa. Dopolnilno vprašanje, gospod Lešnik.</p>
            </sp>
            <sp who="SDZ2:LešnikZoran">

               <speaker>ZORAN LEŠNIK:</speaker>

               <p>Hvala lepa. Gospod minister mi je pravzaprav odgovoril samo na prvo vprašanje. Jaz
               sem ga izrecno vprašal, zakaj je ignoriral ministrstvo za okolje in prostor, ki ima
               pri tej zadevi kaj povedati, zakaj je ignoriral medresorsko komisijo, zakaj ni
               prisluhnil stroki.</p>
               <p>In drugo, midva bi sedaj lahko v nedogled polimizirala, pa bom povedal primer. V
               mojem rojstnem kraju je velik trop ovc. Velik trop ovc, ki ga minister mogoče celo
               pozna. Ne duha ne sluha o kakšnih zvereh, ne o volku, ne o risu, ne o medvedu, pa so
               v staji našli raztrgane ovce. Nisem slišal, da bi bila izdana odločba o odstrelu
               toliko in toliko psov. Torej, vse naj bo argumentirano, vse naj bo utemeljeno in
               potem seveda, jaz nimam nič proti, sem rekel, da se odstreli 250 medvedov, če jih
               imamo toliko, kot pravi <q>"bav bav"</q>. Jaz ne moram pristati, ne morem pristati na
               številko 1,74 - če sem pravilno razumel-, na 1000 hektarjev, če pa podatki tistih, ki
               so sigurno najbolj verodostojni, pravijo, da je v Sloveniji 300 do 350 medvedov na
               površini 300 000 hektarjev. Zato pravim, gospod minister, ne me žejnega čez vodo
               peljati. Želim samo konkretne odgovore na konkretna vprašanja. Ne mi odgovarjati več
               in prosim, ne še, če bom zdržal do konca mandata, ne mi odgovarjati več pavšalno
               zato, ker sem Zoran Lešnik in bom pedanten in bom vztrajal do kraja. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod minister.</p>
            </sp>
            <sp who="SDZ2:SmrkoljCiril">

               <speaker>CIRIL SMRKOLJ:</speaker>

               <p>Jaz moram gospodu poslancu pojasniti, da na tisti drugi del nisem odgovarjal predvsem
               iz naslova, ker je tudi že predsednik vlade jasno povedal, da je pristojnost našega
               ministrstva, da odloča o tej zadevi in seveda ministrstvo za okolje in prostor,
               medresorska komisija, je posvetovalni organ, katerega mnenje sem kot minister dolžan
               ali ne dolžan upoštevati. Seveda bom pa na vaše vprašanje tudi pismeno odgovoril.
               Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Benjamin Henigman ima besedo za poslansko vprašanje.</p>
            </sp>
            <sp who="SDZ2:HenigmanBenjamin">

               <speaker>BENJAMIN HENIGMAN:</speaker>

               <p>Hvala za besedo. Dve vprašanji za vlado oziroma predsednika ali podpredsednika
               vlade.</p>
               <p>Kaj že je in bo vlada ukrenila za zaščito ozemlja Republike Slovenije in izpolnitev
               temeljev ustavne listine o samostojnosti in neodvisnosti Republike Slovenije v zvezi
               z ureditvijo vprašanja določitve meje med Slovenijo in Hrvaško, glede na zadnje
               izjave hrvaškega predsednika o Piranskem zalivu in pred dokončno ratifikacijo
               sporazuma med Republiko Slovenijo in Hrvaško, ki je na dnevnem redu že te seje
               državnega zbora.</p>
               <p>Obrazložitev oziroma utemeljitev. Ugotavljamo, da je državni zbor Republike Slovenije
               že leta 1993 v resoluciji o odnosih z Republiko Hrvaško določil in poudaril, da bo
               Republika Slovenija v procesu urejanja odprtih vprašanj vztrajala pri uresničevanju
               svojih legitimnih interesov ter hkrati opozoril, da izjave in dejanja hrvaške strani,
               ki jih je mogoče razumeti kot izraze ozemeljskih zahtev do Slovenije, močno škodujejo
               iskanju sporazumnih rešitev. Za takšno zahtevo bi lahko šteli tudi nedavno izjavo
               hrvaškega predsednika. Krščanski demokrati smo 26. oktobra v izjavi za javnost
               opozorili, da slovenska vlada ni odločno reagirala na presenetljive izjave hrvaškega
               predsednika. V zvezi z obravnavo točke na 17. seji državnega zbora nas zanima, kaj
               mislite s tem v zvezi pokreniti.</p>
               <p>Drugo vprašanje pa je, zakaj vlada Republike Slovenije na zahtevo poslanske skupine
               SKD z 21. oktobra letos še do danes ni predložila sprejetih sklepov iz julija 1999 v
               zvezi s privatizacijo državnih bank.</p>
               <p>Sedaj imam pa poslansko vprašanje za ministra za promet in zveze. Kdaj in kako bo
               odpravil napake nezadostnega in pomanjkljivega označevanja smeri
               Ljubljana-Ribnica-Kočevje-Reka, kjer je predvsem posledica izgradnje ljubljanske
               obvoznice. V obrazložitev naj navedem, da je nastala prava prometna zmeda pri
               izstopanju za južno Slovenijo na tako imenovanem vzhodnem delu ljubljanske obvoznice.
               O tem je bil minister Bergauer seznanjen že predčasno, tudi direktor Darsa, pa me
               zanima, kaj ste do danes ukrenili.</p>
               <p>Kot zadnje, ker ne moremo brez medvedov, pa imam poslansko pobudo. V premislek vladi
               oziroma ministrstvu za okolje in prostor oziroma gospodu Gantarju predlagam, da
               ustrezne službe uresničijo nedavno odločbo ministrstva za kmetijstvo o odstrelu
               medvedov tako, da v največji možni meri zveri omamijo oziroma uspavajo in jih ob
               primernem plačilu izvozijo v vse zainteresirane evropske države, kjer je bil <q>"ursus
               arktos"</q>, avtohtona živalska vrsta, na primer, Avstrija, Italija, Nemčija, Švica,
               Francija, Španija in mogoče še kdo. <stage>(Opozorilni znak za konec.)</stage> Takoj bom končal. S
               tem boste na najlepši možen način zavrnili očitke in namige o neciviliziranosti vlade
               oziroma oblasti doma in v tujini, nam, prebivalcem jugozahodne Slovenije, pa boste
               pomagali. Hkrati bomo ugotovili tudi iskren interes Evropske unije za sobivanje z
               medvedom še kje drugje, ne samo v Sloveniji. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Prvo vprašanje je bilo v zvezi s Hrvaško. Državni sekretar? Gospod
               podpredsednik vlade, Marjan Podobnik.</p>
            </sp>
            <sp who="SDZ2:PodobnikMarjan">

               <speaker>MARJAN PODOBNIK:</speaker>

               <p>Spoštovani gospod podpredsednik! Poslanke in poslanci!</p>
               <p>Strinjam se, da je vprašanje uveljavljanja temeljne ustavne listine, o kateri je
               govoril gospod Henigman, pomembno vprašanje, vprašanje načina uveljavljanja te
               listine, torej vprašanje zaščite tudi nacionalnih interesov pri vprašanjih, kot je
               določanje še nedoločenih delov meje. To je bilo tudi eno od vprašanj včerajšnje
               koordinacije predsednikov parlamentarnih strank v povezavi z obravnavo zakona o
               ratifikaciji sporazuma o obmejnem sodelovanju med Slovenijo in Hrvaško.</p>
               <p>Ocena je bila, da ob tem, ko je pomembno, da se zavedamo dejstva, da je Hrvaška naša
               sosednja in prijateljska država, da vendarle ne podcenjujemo nekaterih izjav in tudi
               postopkov s strani sosednje države v zadnjem času oziroma predstavnikov sosednje
               države in da se je potrebno tudi ob upoštevanju teh izjav in postopkov odločati o
               konkretnih sklepih, tudi ko govorimo o ratifikaciji maloobmejnega sporazuma.</p>
               <p>Gre pa v vsakem primeru za zahtevno vprašanje. Obstajajo tudi nekatere različne
               interpretacije, tudi pravne in sicer. Zato ocenjujem, da je bilo pomembno in
               pozitivno, da smo se včeraj dogovorili, da bi še pred odločanjem o ratifikaciji v
               državnem zboru še enkrat prišlo tudi do srečanja predsednikov koordinacije
               parlamentarnih strank. Seveda pa se strinjam z večkrat izraženo oceno, da je predvsem
               pomembno, da je poslankam in poslancem predstavljeno vse, kar država ve, da so jim
               predočene vse okoliščine in da se na tej osnovi odločajo tudi o ratifikaciji kot tudi
               o drugih pomembnih vprašanjih, ki na tak ali drugačen način vplivajo na izvajanje
               temeljne ustavne listine.</p>
               <p>Svojo osebno oceno če lahko dam kot pobudnik za sklic koordinacije predsednikov
               parlamentarnih strank, mislim, da je pri takih stvareh treba delati izjemno
               premišljeno. Zelo nevarno je soočenje in radikalizacija stališč, ki je lahko napačno
               interpretirana tako v domači kot tudi tuji javnosti. Prav tako pa bi bilo neustrezno
               spregledati različna opozorila, ki smo jim bila priča v zadnjem času.</p>
               <p>Zato pričakujem, da bomo v pogovorih v naslednjih dneh našli čim več odgovorov na že
               zastavljena vprašanja in tudi sprejeli optimalne rešitve in da boste tudi poslanke in
               poslanci z vsem, kar je znano vladi oziroma njenim predstavnikom, seznanjeni pred
               dokončnim odločanje. Hvala lepa.</p>
            </sp>
            <sp who="SDZ2:GrenečerAndrej">
               <speaker>PODPREDSEDNIK ANDREJ GERENČER:</speaker>
               <p>Hvala lepa, gospod podpredsednik. Še gospod državni sekretar Franco Juri želi
               sodelovati v odgovoru.</p>
            </sp>
            <sp who="SDZ2:JuriFranco">

               <speaker>FRANCO JURI:</speaker>

               <p>Spoštovane poslanke in poslanci! Ker je bilo postavljeno konkretno vprašanje o
               odgovoru naše vlade na nedavne izjave hrvaškega predsednika Tuđmana, sem dolžan
               dopolniti gospoda podpredsednika in povedati, da je zunanje ministrstvo po tistih
               izjavah takoj reagiralo. Povabilo je naprej veleposlanika Republike Hrvaške na
               razgovor. Zahtevali smo takoj pojasnilo o teh izjavah, nato pa smo te zahteve
               notificirali tudi z verbalno noto, kjer smo še enkrat poudarili, izpostavili, ne le
               naše poglede, ampak to, kar je tudi državni zbor že ugotovil, in to, kar mi
               upoštevamo pri nadaljnjih pogajanjih z Republiko Hrvaško glede označitve meddržavne
               meje. Pri tem pa bi rad poudaril to, kar je bilo na strokovni ravni tudi včeraj na
               prej navedenem usklajevanju ugotovljeno, da tovrstne izjave seveda nimajo nikakršne
               pravne povezave z ratifikacijo <q>"Sopsa"</q>, kajti v samem sporazumu o maloobmejnem
               sodelovanju je jasen člen, ki opredeljuje dejstvo, da ta sporazum v ničemer ne
               prejudicira nadaljnjih pogajanj o meddržavni meji. Zato gre odgovor zunanjega
               ministrstva hrvaškim izjavam oziroma izjavam predsednika Tuđmana obravnavati v luči
               naših postopkovpri pogajanjih o določitvi oziroma označitvi meddržavne meje, medtem
               ko gre ratifikacijo o maloobmejnem sporazumu razumeti v kontekstu, ki izhaja iz
               členov tega sporazuma in iz nespornega dejstva, da prejudica ni.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Naslednje, drugo vprašanje je bilo, zakaj vlada ni odgovorila poslanski
               skupini glede privatizacije dveh državnih bank. Gospa generalna sekretarka.</p>
            </sp>
            <sp who="SDZ2:ČrešnarPergarNevenka">

               <speaker>NEVENKA ČREŠNAR-PERGAR:</speaker>

               <p>Gospod predsedujoči, gospod Henigman. Ne drži, da vlada ni odgovorila. Kot generalna
               sekretarka sem poslala odgovor vodji poslanske skupine, v kateri sem navedla razloge,
               zakaj poslanski skupini ne moremo dostaviti sklepov, ki jih je sprejela vlada ob
               privatizaciji bank.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Dodatno vprašanje? <stage>(Ne.)</stage> Pobuda je bila še dana, še glede pobude. Prosim,
               dr. Pavle Gantar, minister za okolje in prostor.</p>
            </sp>
            <sp who="SDZ2:GantarPavel">

               <speaker>DR. PAVEL GANTAR:</speaker>

               <p>Hvala lepa, gospod podpredsednik. Pobudo spoštovanega poslanca gospoda Henigmana
               moram žal zavrniti, saj je v tem trenutku stališče mojega spoštovanega kolega,
               ministra Smrkolja, bolj na strani tega, da se tako imenovane odvečne medvede ponudi z
               dodano vrednostjo na krožnikih slovenskih gostiln tako tujcem kot domačim. Torej ne z
               izvozom živega mesa, pač pa rešitev na krožnikih v slovenskih gostilnah. Vendar šalo
               na stran.</p>
               <p>Dejstvo je, da imamo v Sloveniji močno emitalno populacijo rjavega medveda. Dejstvo
               je, da to populacijo moramo uravnavati tudi z odstrelom. Vprašanje, ki se zastavlja
               ob tem, pa je, kako in na kakšen način. Naša mnenje je, da vsako povečanje nad 50
               medvedov, seveda odstrela nad 50 medvedov, mora temeljiti na načrtu upravljanja v
               velikimi zvermi. O tem se bomo usklajevali naslednji ponedeljek in računam, da bo
               vlada v zvezi s tem tudi lahko zavzela enotno stališče. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Še glede vprašanja ministru za promet in zveze. Prosim.</p>
            </sp>
            <sp who="SDZ2:unknown">

               <speaker>NEIDENTIFICIRAN GOVORNIK:</speaker>

               <p>Gospod predsedujoči! Spoštovane poslanke, spoštovani poslanci!</p>
               <p>Vprašanje, ki ste naslovili na ministra Bergauerja, gospod poslanec Henigman, vam
               obljubljamo, da vam bomo poslali na to pismen odgovor.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Prosim, dodatno vprašanje gospod Henigman.</p>
            </sp>
            <sp who="SDZ2:HenigmanBenjamin">

               <speaker>BENJAMIN HENIGMAN:</speaker>

               <p>Gospa državna sekretarka! Generalna sekretarka, se opravičujem. Mi seveda prosimo
               sklepe, ne odgovor, zakaj ni sklepov. Na odboru za finance je bilo jasno povedano, da
               ni nobenih ovir - minister Gaspari je to povedal - da sklepov ne bi dobili. Odgovor
               je bil, mogoče niste dobro razumeli vprašanja, ampak je bil v to smer.</p>
               <p>Kar se tiče odgovora ministra Gantarja. Moja pobuda gre v smer, da se tako imenovana
               večina slovenske javnosti z novinarji vred, z ekološkimi novinarji, ne bo zgražala
               nad pomori medvedov. Vendar znana mi je tudi usoda nekaj medvedov, katere je
               Republika Slovenija izvozila, mislim da, v Pireneje. Prosim, da slovenski javnosti
               jasno poveste, kakšen je odnos do medveda v drugih evropskih državah. Prosim, da ne
               izkoriščate za to kvalitete življenja na Kočevskem, Ribniškem, Notranjskem, predvsem
               tem področju.</p>
               <p>To je dobronamerno, da bi poskušali na primeren način urediti to vprašanje.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Pobuda je bila dana vladi. Vlada bo to preučila. Besedo dajem gospe Mariji
               Pozsonec, poslanski madžarske narodnosti.</p>
            </sp>
            <sp who="SDZ2:PozsonecMaria">

               <speaker>MARIA POZSONEC:</speaker>

               <p>Hvala lepa gospod podpredsednik. Spoštovani! Tudi jaz imam nekaj vprašanj.</p>
               <p>Prvič. Ministrstvo za okolje in prostor. Tu v beli Ljubljani, v ministrskih palačah,
               z ministrom na čelu, cela vojska strokovnjakov varuje okolje. To so državni
               sekretarji, direktorji za varstvo okolja, za vode, za zrak in še kaj. Vendar, glej ga
               zlomka! Z njihovim znanjem in vedenjem se dogajajo čudne stvari. Z njihovim
               dovoljenjem odpadne vode iz čistilne naprave vodijo v mrtev rokav Mure, tja, kjer je
               flora in fauna še neokrnjena, tja, kjer so talne vode izredno visoke in od koder
               dobivajo pitno vodo ljudje iz sosednje vasi. Priznani strokovnjaki mariborske in
               ljubljanske univerze so dvignili glas proti takšnemu početju. Ta material, kot tudi
               protest ljudi skozi njihove podpise, je prišel na mize odgovornih na ministrstvu, a
               je vse zaman. Izigrali so ljudi iz Kapce in Kota - grdo so jih izigrali. Zato
               zahtevam poročilo o postopkih gradnje čistilne naprave in to pismeno. Pa še eno
               drobno vprašanje vsem nam v razmislek: Kdo bo varoval naravo pred ministrstvom za
               okolje in prostor?</p>
               <p>Drugič. Sprašujem vlado Republike Slovenije, kdaj in kaj misli ukreniti za rešitev
               blokade žiro računov kmetov, ki ne morejo plačevati zdravstvenega in pokojninskega
               zavarovanja. Pripomnila bi, da njihovo število sega na tisoče, da so oni tudi naši
               sodržavljani, dostojni človeškega življenja, da so oni tisti, ki so celo življenje
               nosili sonce na hrbtu - sedaj pa jih to čudo demokracije in blaginje spravlja v
               najhujšo bedo. Sprašujem, kolikokrat bo še treba postaviti poslansko vprašanje, da bo
               postalo v tej državi, milo rečeno, nekomu nerodno.</p>
               <p>Tretjič. Vprašala bi ministrstvo za delo, družino in socialne zadeve, kdaj namerava
               rešiti problem zdravstvenega zavarovanja z Nemčijo, kajti naši gostujoči delavci se
               še danes, po desetletju samostojnosti, ubadajo z birokracijo na tem področju.</p>
               <p>Ker tudi sama ne morem brez medvedov, bi dala pobudo in odločno prošnjo gospodu
               ministru Smrkolju, naj že enkrat umakne odredbo o odstrelu medvedov, da ne bo prišel
               v našo slavno politično zgodovino kot minister, ki je streljal največjega medveda z
               nepovratnimi sredstvi ter iztrebil kosmatince, ki bi si jih želela marsikatera
               država. <stage>(Opozorilni znak za konec.)</stage> Samo še en stavek. Če meni ne verjame, naj vpraša
               kateregakolišolskega otroka, kako je iztrebljanje medvedov nespametno, nespodobno in
               nehumano početje. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Prosim kolege poslance, da se vzdržijo komentarjev, ko poslušamo poslanska
               vprašanja. To je korektno do kolegov in kolegic, in prosim, vsak naj komentar zadrži
               zase.</p>
               <p>Prvo vprašanje je bilo glede čistilne naprave. Minister, dr. Gantar.</p>
            </sp>
            <sp who="SDZ2:GantarPavel">

               <speaker>DR. PAVEL GANTAR:</speaker>

               <p>Hvala lepa, gospod podpredsednik. Spoštovane poslanke in poslanci, spoštovana
               poslanka! Na vaše vprašanje lahko dam naslednji odgovor. Seveda problematiko poznamo
               zelo dobro; mimogrede je bila tudi predmet peticije, ki smo jo pri nas dobili od
               vaščanov Kapce in Kota, zbiranje podpisov in tako naprej.</p>
               <p>Glede na čistilno napravo, ki je mehansko-biološka, kapacitete 950 populacijskih
               enot, in ji, formalno vaščani obeh vasi nasprotujejo, ker je izpust iz čistilne
               naprave v potok Mala Mura, za katerega trdijo, da je mrtvi rokav Mure, kar pa seveda
               odgovorni vodni strokovnjaki zanikajo. Torej, gre za potoček oziroma potok,
               neklasični mrtvi rokav reke Mure. Iz tega potoka naj bi se napajali ribniki, ki so po
               navedbah vaščanov zgrajeni z gradbenim dovoljenjem. To pa seveda ni res, saj
               gradbenih dovoljenj za te ribnike ni. Vaščani trdijo, da bi izpust vode iz čistilne
               naprave, tako kot je bilo rečeno že tu, bi ogrožal podtalnico in še povečal poplavno
               varnost na tem območju, kar je nemogoče, ker ta voda že sedaj priteka neprečiščena v
               ta predel in odteka v potok, kot tudi seveda v podtalnico.</p>
               <p>Po preverbi postopkov je bilo ugotovljeno, da so bile formalne procedure v pravnem
               postopku upoštevane. Za izgradnjo čistilne naprave so bila pridobljena vsa dovoljenja
               in soglasja, tudi vodnogospodarsko dovoljenje. Sklican pa je tudi sestanek
               predstavnikov občine, krajevne skupnosti. Prav tako so sodelovali predstavniki
               določenih krajev, vendar ne vseh: s Hotize so bili, z Gabrik, Kopce in Kota pa
               pravzaprav niso bili prisotni na sestanku. Postopek je potekal legalno, pravilno, vsa
               soglasja za dovoljenje, gradbeno dovoljenje je legalno inseveda ni nobenega razloga,
               da bi ministrstvo ukrepalo in bi preprečilo na tak ali drugačen način, recimo z
               razveljavitvijo, obnovo dovoljenja ali obnovo postopka za dovoljenje. Teh razlogov
               ni.</p>
               <p>Rad bi samo dodal, kar sem vam že osebno povedal enkrat. Gre za to, da je pravzaprav
               pritožba krajanov Kapce in Kota na nek način neutemeljena tudi v tem, kajti oni
               nasprotujejo temu, da se očiščene vode iz čistilne naprave izlivajo v potok Mala
               Mura. Moram pa reči sedaj: Ali to je pa v redu, če se neočiščene vode, komunalne
               vode, izlivajo v potok Mala Mura? Vsekakor je jasno, da je vodnogospodarsko soglasje
               bilo izdano, ker gre za očiščenje komunalne vode. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod minister. Naslednja vprašanja so žiro-računi kmetov. Minister
               Smrkolj, prosim.</p>
            </sp>
            <sp who="SDZ2:SmrkoljCiril">

               <speaker>CIRIL SMRKOLJ:</speaker>

               <p>Gospe poslanke, gospodje poslanci! Gospa Pozsončeva! Meni je kar nerodno, glede
               medvedov, ampak jaz moram povedati, jaz nisem še nikoli medveda streljal, niti ne
               streljam, tako da tukaj bom prosil revijo Jano, da mi to fotografijo le dajo in bom
               mogoče poskušal mojim vnukom dopovedovati, da to ni tako.</p>
               <p>Drugič, kar se tiče pa tega tudi izredno pomembnega vprašanja glede odpisov
               obveznosti iz naslova pokojninsko- invalidskega in zdravstvenega zavarovanja, bi vas,
               gospa poslanka, rad razveselil, da pravzaprav tisto vašo pobudo je skupina poslancev
               s prvopodpisanim gospodom Rokavcem povzela in je kot 33. točka v hitrem postopku
               predloga spremembe zakona in dopolnitve zakona o davčnem postopku, ki bo s spremembo
               123.a člena omogočala tudi to, da bo pokojninsko- invalidsko zavarovanje oziroma
               zdravstveno zavarovanje ob individualnih vlogah lahko obravnavalo in tudi oprostilo
               zavezanca za plačilo tega prispevka.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Še odgovor na vprašanje glede zavarovanja naših delavcev v Nemčiji. Državna
               sekretarka, gospa Nataša Belopavlovič.</p>
            </sp>
            <sp who="SDZ2:BelopavlovičNataša">

               <speaker>NATAŠA BELOPAVLOVIČ:</speaker>

               <p>Urejanje zdravstvenega zavarovanja z ostalimi državami seveda sodi bolj v delokrog
               ministrstva za zdravstvo, ampak ne glede na to, bom poskušala odgovoriti na
               vprašanje, ker ste ga naslovili na naše ministrstvo. Zadeva je urejena v okviru
               sporazuma o socialni varnosti med Republiko Slovenijo in pa Zvezno republiko Nemčijo.
               Ta sporazum je bil objavljen v Uradnem listu 34/99, letošnje leto torej, in je začel
               veljati 1. septembra. V okviru tega sporazuma je zdravstveno zavarovanje za naše
               zavarovance urejeno. Urejeno je na tak način, da za tiste, ki se stalno ali pa
               začasno preselijo, torej tudi tisti, ki so detaširani ali pa začasnodelajo v tujini,
               je potrebno dovoljenje zavoda za zdravstveno zavarovanje, da bo pač nosil in kril vse
               stroške zdravstvenih storitev, če bodo te storitve opravljene v Nemčiji. Če gre za
               ljudi, ki se začasno zadržujejo v tujini, bodisi službeno bodisi kot turisti, potem
               je zadeva urejena na tak način, da se tem ljudi na račun našega zdravstvenega
               zavarovanja nudi nujna medicinska pomoč, torej tiste storitve, ki jih je potrebno
               takoj opraviti. Enako velja tudi za vse družinske člane naših zavarovancev. Res pa je
               seveda, da morajo imeti ljudje, ki zahtevajo te zdravstvene storitve v tujini, torej
               tudi v Nemčiji, s seboj ustrezna potrdila. To se pravi, morajo imeti potrdilo
               zdravstvene zavarovalnice, s katerim dokazujejo, da so v Sloveniji zdravstveno
               zavarovani.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Dodatno vprašanje, gospa Pozsonec.</p>
            </sp>
            <sp who="SDZ2:PozsonecMaria">

               <speaker>MARIA POZSONEC:</speaker>

               <p>Hvala lepa. Pripomnila bi gospodu ministru Gantarju, da sploh nisem zadovoljna z
               njegovim odgovorom. Govoril je o formalnosti dokumentov, ne pa vsebinsko. Menda
               vsebinsko on sam ve, da ni prav, kar ni prav. Gospodu ministru pa toliko, izgleda, da
               sem jaz namesto medveda oziroma namesto kozla rekla medveda. Mislila sem: <q>"ki je
               streljal največjega kozla z nepovratnimi sredstvi."</q> Veste, da je to tisti naš kamen
               spotike.</p>
               <p>Glede zakona in sprostitve žiro računov pa bi rada videla že enkrat ta dokument, da
               bi bilo že enkrat urejeno. Treba je vsak dan kupiti kruh pa mleko, veste.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Odgovor ministra dr. Gantarja.</p>
            </sp>
            <sp who="SDZ2:GantarPavel">

               <speaker>DR. PAVEL GANTAR:</speaker>

               <p>Hvala lepa, gospod podpredsednik. Spoštovane poslanke in spoštovani poslanci,
               spoštovana gospa poslanka! Tu se seveda ne bova strinjala. Ne samo formalno, tudi
               vsebinsko trdim, da je odločitev za čistilno napravo pravilna. Rezultat tega bo, da
               se bodo v potok Mala Mura namesto neočiščenih fekalnih in odpadnih voda stekale
               očiščene odpadne vode, kar je bistveno bolje, in zato se gre v čistilno napravo.
               Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod minister. Namesto Cirila Pungartnika bo vprašanje postavil Roman
               Jakič.</p>
            </sp>
            <sp who="SDZ2:JakičRoman">

               <speaker>ROMAN JAKIČ:</speaker>

               <p>Spoštovani podpredsednik, spoštovane kolegice in spoštovani kolegi ter predstavniki
               vlade Republike Slovenije! Imam dve poslanski vprašanji za ministrstvo za šolstvo in
               šport ter ministrstvo za delo, družino in socialne zadeve.</p>
               <p>V Republiki Sloveniji je po mojih podatkih več kot nekaj 10.000 zaposlenih v vzgoji
               in izobraževanju. Zaradi specifike dela v vzgojnem in izobraževalnem procesu so
               delavci in delavke v šolstvu pri koriščenju letnega dopusta vezani na šolski koledar,
               saj bi bila situacija konfuzna, če bi lahko vsak poleg šolskih počitnic koristil mimo
               šolskega koledarja dopust med letom. To sicer razumem, ne razumem pa nekaj drugega -
               in zato sprašujem obe ministrstvi.</p>
               <p>Zakaj letnega dopusta ne more izkoristiti pedagoška delavka, mamica, ki zanj zaprosi
               po izteku porodniškega dopusta in dopusta za nego otrok? V tem primeru mislim, da je
               položaj žensk v vzgoji in izobraževanju neenakopraven z ostalimi zaposlenimi v
               Sloveniji, prav tako pa se mi zdi,da takšno stanje ne prispeva k začrtani družinski
               politiki, ki jo v zadnjih letih izvaja slovenska vlada. Na šolah dejstvo, da
               učiteljici oziroma profesorici, tudi ko gre za primere materinstva, od pripadajočega
               dopusta <stage>(v narekovajih ali pa brez narekovajev)</stage> odbijejo vse šolske počitnice,
               pojasnjujejo z dejstvom, da gre za, po meni znanih podatkih, nenapisano sugestijo
               ministrstva za šolstvo in šport Republike Slovenije in ministrstva za delo, družino
               in socialne zadeve. Državni zbor Republike Slovenije -in to smo mi - smo v zakonu
               dopustili možnost, da se v primerih, ki jih navajam, omogoči materi izkoristiti cel
               dopust mimo predpisanega šolskega koledarja, za kar govori drugi odstavek 125. člena
               zakona o organizaciji in financiranju vzgoje in izobraževanja. Prav tako naj bi bilo
               tudi dejstvo, da pristojna služba ministrstva za šolstvo in šport ne izpolnjuje
               pravice strokovnega delavca oziroma delavke do plačila neporabljenega letnega
               dopusta, če le-tega zaposleni ne porabi v določenem času zaradi začasnenezmožnosti za
               delo, v tem primeru seveda, če je bila delavka na porodniškem dopustu.</p>
               <p>Zato obe ministrstvi sprašujem, ali lahko delavka v vzgoji in izobraževanju po poteku
               porodniškega dopusta in dopusta za nego otroka izkoristi vse dni pripadajočega ji
               letnega dopusta tako kot ostale zaposlene v Republiki Sloveniji. To je prvo
               vprašanje.</p>
               <p>Drugo vprašanje. Zakaj pristojne službe ministrstva za šolstvo in šport ne odobrijo
               plačila denarnega nadomestila za neizkoriščen letni dopust delavkam v vzgoji in
               izobraževanju, ki so bile na porodniškem dopusti in dopustu za nego otrok? Se pravi,
               da so izpolnjevale četrti odstavek 125. člena zakona o organizaciji in financiranju
               vzgoje in izobraževanja. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Državni sekretar, dr. Janko Strel bo odgovoril.</p>
            </sp>
            <sp who="SDZ2:StrelJanko">

               <speaker>DR. JANKO STREL:</speaker>

               <p>Gospod podpredsednik! Gospod Roman Jakič! Na vaše vprašanje, za katerega bom sicer
               dal tudi pisni odgovor, bi v kratkem odgovoril tako, da o tej problematiki odločata
               dva zakona.</p>
               <p>To sta zakon o delovnih razmerjih in zakon o financiranju in organizaciji dela v
               šoli. Sicer je dopust v šolskem sistemu drugače razporejen, kot je sicer pri drugih
               delavcih in v tem primeru to odreja minister. Seveda pa v tistih primerih, ko gre za
               neporabljen dopust v tekočem letu,ga lahko delavka prenese v naslednjem letu in ima
               možnost, da ga izkoristi do 30. junija.</p>
               <p>Le v skrajnih primerih, ko tega ni mogoče izkoristiti, je upravičena do nadomestila.
               Sicer pa natančnejši odgovor vam dajem tudi pisno.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Prosim, dodatno vprašanje.</p>
            </sp>
            <sp who="SDZ2:JakičRoman">

               <speaker>ROMAN JAKIČ:</speaker>

               <p>Seveda se državnemu sekretarju zahvaljujem za po mojem mnenju delni odgovor in bi rad
               slišal tudi ministrstvo za delo in družino, glede na to, da je državni sekretar
               citiral, da sta dva zakona, eden o delovnih razmerjih, ki je v vaši pristojnosti, in
               seveda zakon o financiranju organizacij in financiranju v vzgoji in izobraževanju, ki
               je v pristojnosti ministrstva za šolstvo. Popolnoma razumem in to sem tudi v svojem
               uvodu povedal. Popolnoma razumem, da je za vse zaposlene treba zaradi tega, da ne bo
               situacija konfuzna, usklajevati s šolskim koledarjem. Moje vprašanje je bilo
               konkretno. Ali delavka, ženskega spola, ali seveda tudi oče, ker imajo pravico, ampak
               v tem primeru mamice, delavke v vzgoji in izobraževanju, ali po porodniškem dopusti
               in dopustu za nego otrok, kar je v resnici, govorim o porodniškem dopustu, se pravi
               leto dni, ko je doma, ali po tistem ima pravico, tako kot vse ostale zaposlene,
               izkoristiti svoj kompleten dopust? To se pravi, ne glede na šolski koledar do 30.6.
               naslednje leto. To je bilo vprašanje.</p>
               <p>Ko smo sprejemali to zakonodajo, smo za drugim odstavkom ali tretjim odstavkom 125.
               člena zakona o vzgoji in izobraževanju ravno zaradi teh primerov oziroma takih
               primerov zapisali, da se lahko usklajuje s šolskim koladarjem. Razumem, da je za
               zaposlene v tem primeru seveda se usklajuje s šolskim koledarjem. Ko pa mati pride s
               porodniškega dopusta, v vseh drugih branžah in panogah lahko izkoristi vseh 32 dni
               delovnega dopusta, čeima tako individualno odločbo. V tem konkretnem primeru pa na
               primer delavka dobi samo še 15 dni po odbitkih še 15 dni, ki jih lahko izkoristi.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospa Belopavlovič, državna sekretarka.</p>
            </sp>
            <sp who="SDZ2:BelopavlovičNataša">

               <speaker>NATAŠA BELOPAVLOVIČ:</speaker>

               <p>Zdaj z vidika delavnopravne zakonodaje je stvar zelo jasna. Delavki seveda ta dopust
               pripada glede na to, da ga ni mogla koristiti takrat, ko je koristila porodniški
               dopust oziroma je koristila za nego in varstvo otroka, ima pravico, da ga koristi po
               tem, ko se ji ta porodniški dopust, da rečem poenostavljeno, izteče. Če iz
               kakršnihkoli razlogov na strani delodajalca to ne bi bilo mogoče, torej delavka ima
               pravico zaprositi in če bi delodajalec onemogočil koriščenje tega dopusta, potem ji
               je dolžan plačati neizkoriščen dopust, ne samo po našem zakonu, ampak tudi po
               ratificirani konvenciji mednarodne organizacije dela, ki smo jo pač kot država
               sprejeli in pa tudi ratificirali, torej podpisali.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospod Borut Pahor bo postavil vprašanje. Prosim.</p>
            </sp>
            <sp who="SDZ2:PahorBorut">

               <speaker>BORUT PAHOR:</speaker>

               <p>Hvala lepa, gospod podpredsednik. Gospe in gospodje! Rad bi izrazil zaskrbljenost, ko
               sem danes lahko prebral vsebino sporazuma med Republiko Slovenijo in Svetim sedežem o
               upravnih vprašanjih. Tukaj predvsem referiram na 10. člen tega osnutka sporazuma. Rad
               bi vprašal, ali vlada ne ocenjuje, da s četrtim odstavkom tega sporazuma Slovenija
               dopušča neposredno vmešavanje Svetega sedeža v reševanje odprtih vprašanj vzgoje in
               izobraževanja. Če prav razumem, je podobnega mnenja ali stališča tudi pristojni
               minister dr. Pavel Zgaga. Vsekakor je to opozorilo pred tem visokim zborom toliko
               bolj upravičeno, ker si verjetno nihče ne želi, da bi se pri reševanju odprtih
               vprašanj s Svetim sedežem zapletlo. Združena lista je dala zeleno luč, je glasovala
               za to, da se ta vprašanja uredijo, seveda pa, kot smo večkrat poudarili, zelo
               striktno na ustavnem načelu, na osnovi ustavnega načela delitve cerkve in države. To
               je prvo vprašanje in bi bil zelo hvaležen, če bi predstavniki vlade morda odpravili
               te pomisleke.</p>
               <p>Drugo vprašanje zadeva skrb za mlade, za najmlajše, za otroke. Najprej bi rad izrazil
               nezadovoljstvo z vlado, ki v treh mesecih ni našla časa in načina, da bi odgovorila
               na moje poslansko vprašanje v zvezi s spolno zlorabo otrok. Se to vladi ne zdi
               pomembno vprašanje? Nima časa? Rad bi, da odgovorite na to vprašanje, hkrati pa dajem
               pobudo za ustanovitev urada za otroke. Mislim, da bo konec tega tedna minilo 10 let,
               kar je mednarodna skupnost sprejela konvencijo o otrokovih pravicah.Med drugim je v
               tej konvenciji zapisala potrebo po tem, da se uvedejo posebni mehanizmi njihovega
               varovanja, torej varovanja pravic otrok. Otroci so družbeno najšibkejša skupina,
               najmanj vplivna skupina, zato je toliko bolj pomembno, da institucionalno omogočimo,
               kako bi rekel, čim bolj odgovorno ravnanje o njihovih interesih, problemih, težavah
               in priložnostih. Mreža varuha otrokovih pravic je pravkar naslovila apel vsem
               evropskim ministrskim predsednikom in parlamentom, naj v obdobju obletnice, torej
               sedaj, oblikujejo akcijske programe za oblikovanje organizacijskih rešitev, v katerih
               bi sledili zgledom tistih evropskih držav, v katerih je omogočeno učinkovito
               spremljanje promocij in zaščit otrokovih pravic.</p>
               <p>V poslanskem vprašanju, ki sem ga dal v zvezi s spolno zlorabo otrok, sem zapisal, da
               tudi varuh človekovih pravic v Sloveniji - po moji vednosti - precej kritično
               ocenjuje ta problem, čeprav ni zelo izpostavljen v njegovem poročilu. To ne pomeni,
               da teh problemov ni, je samo visok zid molka. Žal, vlada ne prispeva k temu, da bi ta
               zid vsaj delno porušili, ampak s tem, ko ne odgovori na vprašanja, ohranja to
               situacijo. Jaz prosim vlado, da na vprašanja odgovori, hkrati pa tudi komentira
               predlog, da bi končno dobili urad za otroke. Jaz mislim, da je treba videti, da
               imamo, recimo, urad za ženske, za invalide, potrošnike, za mladino, skratka za morda
               politično in družbeno bolj organizirane skupine, kot so otroci. Otroci takega urada
               nimajo in mislim, da bi ga bilo potrebno vzpostaviti. Mislim, da se je pri tem treba
               zanesti na argumente in izkušnje tistih držav, razvitejših od nas, ki tak institut že
               poznajo. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Prvo je vprašanje oziroma dve vprašanji in pobuda. Najprej vprašanja
               okoli cerkve. Kdo bo odgovoril? Bo dobil poslanec pisni odgovor? Državni sekretar,
               gospod Franco Juri!</p>
            </sp>
            <sp who="SDZ2:JuriFranco">

               <speaker>FRANCO JURI:</speaker>

               <p>Pogajanja o sporazumu s Svetim sedežem so potekala trikrat. V teh pogajanjih so bili
               upoštevani vsi vidiki, ki izhajajo iz naše pravne ureditve in iz naše ustavne
               ureditve. Menimo, da je sporazum usklajen z načelom, da upošteva predvsem to, kar je
               že zagotovljeno Rimsko-katoliški cerkvi v naših pravnih okvirih.</p>
               <p>O konkretnem vprašanju, glede problematike šolstva, ki ga obravnava 10. člen - če se
               ne motim - tega sporazuma in kjer je navedeno, da ima Rimskokatoliška cerkev pravico
               ustanavljati po kanonskem pravu in v upoštevanju pravnega reda Republike Slovenije
               svoje lastne šolske ustanove in da bo država te ustanove pač priznala, kot priznava
               druge zasebne ustanove, bi odgovorili v pisni obliki. Gre dejansko za nekatere
               vidike, ki jih je, glede na pomisleke pristojnega resorja, potrebno še razčistiti. Ta
               sporazum ni še niti parafiran niti podpisan, zato lahko pričakujemo, da se bodo ti
               vidiki tudi ustrezno upoštevali. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Drugo vprašanje je glede zlorabe otrok. Gospa državna sekretarka, Nataša
               Belopavlovič.</p>
            </sp>
            <sp who="SDZ2:BelopavlovičNataša">

               <speaker>NATAŠA BELOPAVLOVIČ:</speaker>

               <p>V zvezi z zlorabo otrok smo mi del odgovorov dali na eni od sej že ustno; približno
               tri tedne nazaj pa tudi v okviru pristojnosti in koordinacije, ki jih vodi naše
               ministrstvo, z drugimi resorji, torej s področja zdravstva, šolstva, notranjih zadev,
               pa tudi pisni odgovor.</p>
               <p>Glede tega menim, da bi bilo treba pogledati tudi v vaši hiši, kje se je ta odgovor
               zataknil. Z vlade je ta odgovor šel.</p>
               <p>Glede drugega vprašanja, torej ustanovitve tega urada, pa seveda gre za pobudo, ki jo
               bo vlada preučila.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Naslednji je gospod Mirko Zamernik s svojim vprašanjem.</p>
            </sp>
            <sp who="SDZ2:ZamernikBogomir">

               <speaker>BOGOMIR ZAMERNIK:</speaker>

               <p>Hvala lepa gospod podpredsednik. Spoštovane kolegice in kolegi!</p>
               <p>Daljnega julija 1997 je bilo postavljeno moje poslansko vprašanje v zvezi z odprodajo
               Kompas magistrata, motela Medno, hotela Austrotel. Prav ste slišali. Julija 1997!
               Mislim, da ni treba spominjati na poslovniški rok 30 dni od postavitve vprašanja in
               do podanega odgovora. Potem se je vendarle nekdo na ministrstvu za gospodarstvo
               spomnil in dal odgovor, ki pa to ni bil.</p>
               <p>Ta odgovor sem tu povzel. 23.7.1999 in zahteval res odgovor. Vesel sem, ko vidim, da
               gospa generalna sekretarka vlade vidi, za kaj gre oziroma ve, za kaj gre. Od
               podpredsednika vlade sem potem dobil kratek, pa žal ne jedrnat odgovor. Citiram:
               <q>"Najprej moram povedati, da to, kar sem takrat obljubil sem tudi izpolnil. Celovito
               sem se o zadevi informiral v okviru danih možnosti. Vseh detajljev tega, kar ste
               povedali, žal, priznam ne poznam. Dali vam bomo odgovor, celovit odgovor. Če to, kar
               je bilo sedaj prestavljeno, drži, bo brez dvoma to ena od prioritet tudi komisije, ki
               jo vodim in hvala lepa."</q></p>
               <p>Potem sem ob naslednji priložnosti, ko so bila poslanska vprašanja, da nisem tukaj
               jemal časa, poslal pisno in ponovno opomnil, da je bila ta obljuba dana. To pismo sem
               poslal 21. septembra 1999. Tudi ta rok je že precej prek roka, ki smo si ga z
               dvotretjinsko večino postavili v poslovniku državnega zbora. Sedaj sprašujem tudi
               vodstvo državnega zbora. Tu me boste sedaj lovili na minuto, ko pa meni vlada ne
               odgovori dve leti, kaj ste storili? Lahko bi bili tako ekspeditivni, kot je bilo
               ministrstvo za pravosodje in pa ministrstvo za finance, ki mi je danes z oznako
               <q>"nujno"</q> po kurirju poslalo odgovor za vprašanje v zvezi s financiranjem sodišč. Lahko
               bi tako storili. Če lahko na pravosodnem ministrstvu in na ministrstvu za finance
               tako naredijo, bi lahko to storili tudi tu. Seveda, če v ozadju niso kakšne druge
               stvari, ki jih ne želite povedati. Ker sem že rekel, če si vlada lahko privošči
               dveletno zamudo, si bom tudi jaz podaljšal za kakšne pol minute ta čas, ki mi je
               odmerjen na 3 minute.</p>
               <p>Ministrstvo za delo, družino in socialne zadeve bi vprašal, pa ne pričakujem danes
               odgovora, kaj se dogaja na Varstveno-delovnem centru Tončke Hočevar v Ljubljani. Do
               naslednjič bi prosil, da mi podaste odgovor, če pa želite dodatne informacije, vam
               bom to podal pisno. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Zamernik. Gospod podpredsednik vlade, Marjan Podobnik.</p>
            </sp>
            <sp who="SDZ2:PodobnikMarjan">

               <speaker>MARJAN PODOBNIK:</speaker>

               <p>Hvala lepa. Spoštovani gospod poslanec Zamernik! Res je, pravilno ste citirali
               oziroma prebrali odgovor na takratni seji državnega zbora, ni pa res, da se v tem
               času ni nič dogajalo. Sprejeli smo vašo pobudo zaradi ocen, da so nekatere stvari v
               postopku privatizacije podjetja Kompas Magistrat vprašljive in da tudi odgovori, ki
               so bili dani postavljajo nekatera nova vprašanja. Strokovne službe so šle v pripravo
               gradiva za obravnavo tega vprašanja na komisiji za preprečevanje oškodovanja
               družbenega in državnega premoženja in zaščito javnega interesa. Tudi meni je seveda
               žal, da številnih pomembnih vprašanj ta komisija ne more obravnavati tako hitro, kot
               bi si želeli in bi bilo potrebno. Tudi sami ste lahko spremljali nekatere aktivnosti
               te komisije v zadnjem času, ko je dobesedno šlo za ure ali dneve, da se niso zamudili
               določeni roki. Sevedaje tudi to eden od razlogov, da obravnava te točke še ni prišla
               na dnevni red. Po preverjanju podatkov pa nismo v tem času zamudili nobenega roka,
               kar se tiče delovanja vlade oziroma pristojne komisije. Dejstvo je, da je vlada
               ustrezne sklepe sprejela, ostajajo pač določena odprta vprašanja, ali je bila vlada
               kakorkoli zavedena oziroma ali je šlo za kakršenkoli poizkus zlorabe pri posredovanju
               in pripravi gradiva za takratno sejo vlade. V zvezi s privatizacijo družbe Kompas
               Magistrat se pojavlja tudi vprašanje glede izvajanja teh sklepov vlade, na kar se
               nanašajo tudi nekatera od vaših takratnih vprašanj. Celovit odgovor boste prejeli po
               obravnavi te točke na seji komisije, ki jo vodim. Upam, da bo to čim prej in
               verjamem, da je s tem tudi vaš cilj, pozitiven cilj v tem smislu bil tudi dosežen. Se
               pa opravičujem, da vam nismo posredovali odgovora, da se pripravlja točka za sejo
               komisije, ki jo vodim. To se pa opravičujem. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Prosim, dodatno vprašanje.</p>
            </sp>
            <sp who="SDZ2:ZamernikBogomir">

               <speaker>BOGOMIR ZAMERNIK:</speaker>

               <p>Jaz se opravičujem, gospod podpredsednik. Ampak tako, kot še vedno do sedaj, tudi
               tokrat nisem izvedel nič. Prosil bi samo, da poveste, na katero sejo vaše komisije
               boste to uvrstili in kdaj ter v kolikšnem času po tem, ko boste to uvrstili na sejo,
               mi boste lahko podali odgovor, ki ga čakam dve leti.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Prosim, gospod podpredsednik!</p>
            </sp>
            <sp who="SDZ2:PodobnikMarjan">

               <speaker>MARJAN PODOBNIK:</speaker>

               <p>Hvala lepa. Žal vas bom razočaral. Ne morem vam povedati datuma, kdaj bomo to
               obravnavali. Verjetno se strinjate, da je izjemno pomembno, da so točke dobro
               pripravljene. Komisija se sooča s temami, ki so praviloma obremenjene z izredno
               intenzivnim delovanjem različnih lobijev, takih ali drugačnih. Celo ob izjemno dobro
               pripravljenih tematikah se skuša podobno, celo s pomočjo državnega kapitala, lobirati
               protidržavnim interesom. Ne govorim o tem konkretnem primeru, ampak o primerih, s
               katerimi se med drugim sooča tudi naša komisija. Zato lahko samo zagotovim, da bomo v
               čim krajšem času obravnavali to točko takoj, ko bo pripravljena in bodo seveda tudi
               stvari, ki so sedaj v postopku, speljane. In takoj po obravnavi točke na sami
               komisiji boste tudi o sklepih, in sicer o vsebini, tudi celovito obveščeni. Hvala
               lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Naslednji ima besedo gospod Vincencij Demšar.</p>
            </sp>
            <sp who="SDZ2:DemšarVincencij">

               <speaker>VINCENCIJ DEMŠAR:</speaker>

               <p>Lep pozdrav vsem, ki vztrajate pri teh vprašanjih in poslušanju. Najprej bi pohvalil
               ministrstvo za notranje zadeve, ki mi je korektno odgovorilo na zadnjič postavljeno
               vprašanje, kar pa žal, ne morem ugotoviti za ministrstvo za finance, ki je tu
               obljubilo, da mi bo odgovorilo, odgovora pa nisem dobil.</p>
               <p>Imam štiri vprašanja. Prvič. Res, da bomo sedaj obravnavali proračun, vendar me
               zanima, kaj bo storilo Ministrstvo za notranje in mogoče tudi Ministrstvo za
               pravosodje, da bo hitreje stekla denacionalizacija. Sami veste, kaj slišite po raznih
               večjih mestih Evrope, kako pri nas denacionalizacija teče.</p>
               <p>Drugič. Zanima me - Ministrstvo za finance ali: danes imam dodatno vprašanje, ampak
               druge vrste -, če veste, po kakšnem vzdušju delajo nekateri delavci davčnih izpostav
               v naši državi. Poudarek je bil na vzdušju.</p>
               <p>Ministra Smrkolja sprašujem in s tem bi samo želel, da bi njegova odločba ali je to
               uredba - jaz tega ne vem, kaj ministri v tem primeru izdajajo - sprašujem: v kakšni
               fazi je, kdaj se bo lahko realizirala. Otroci, ki hodijo v šolo in ki srečujejo
               medvede - bi rad videl tiste, ki se tako bojite za te medvede, kaj bi bilo z vašimi
               otroki, če bi srečevali medvede na poti v šolo. Namreč, tudi loški konecima, žal, to
               zverino na našem koncu, ki straši otroke in ne samo drobnice.</p>
               <p>Ministra Smrkolja tudi nadalje sprašujem, kaj boste storili glede zakona o kmetijskih
               zemljiščih, po katerem ima lahko status kmeta samo tisti, ki ni končal ustrezne šole
               in je star nad 30 let. S tem statusom so povezane tudi določene ugodnosti. Imeli ste
               razpise, recimo, tudi za mlade kmete, in po nekih ocenah na našem koncu ugotavljamo,
               da je mogoče tam od 6 do 8% kmetov, ki imajo ustrezno izobrazbo, ostali pa ne.
               Poznamo tudi to, da lahko delajo izpite, ampak vendarle od tistega, ki je na višini
               900 metrov - in take primere imamo na našem koncu - pripravljen še kmetovati, sedaj
               zahtevamo od njega, da ima ustrezno potrdilo. Meni se zdi, da bi bilo tu treba
               spodbujati tiste, ki so pripravljeni ohranjati kulturno krajino, in jih ne še s
               takimi stvarmi ovirati. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Kdo bo odgovoril <stage>(kmetijstvo in notranje zadeve)</stage>? Državni sekretar, dr.
               Trpin.</p>
            </sp>
            <sp who="SDZ2:TrpinGorazd">

               <speaker>PROF. DR. GORAZD TRPIN:</speaker>

               <p>Na vprašanje o denacionalizaciji lahko odgovorim zgolj v okviru svojih pristojnosti,
               to je o koordinaciji upravnih enot, ne pa o materialnih problemih, ki jih pokriva
               ministrstvo za kmetijstvo, gozdarstvo in prehrano.</p>
               <p>No, kar zadeva pospešitve: prvi korak, ki ga delamo na tem področju, je zopet
               nadaljevanje izobraževanja in usposabljanja delavcev na tem področju, tako v
               ministrstvu - sedajle ne vem, ali konec novembra ali pa čisti začetek decembra -
               predvidevamo veliko posvetovanje in izobraževanje vseh predsednikov komisij za
               denacionalizacijo in delavcev v upravnih enotah, ki se z denacionalizacijo ukvarjajo.
               Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospod Mohorič, državni sekretar.</p>
            </sp>
            <sp who="SDZ2:MohoričMaksimilijan">

               <speaker>MAKSIMILIJAN MOHORIČ:</speaker>

               <p>Spoštovani gospod podpredsednik, spoštovane gospe poslanke in poslanci! V zvezi z
               vprašanjem gospoda Demšarja bi odgovoril, da bomo to poslansko vprašanje proučili in
               bomo podali pismeni odgovor. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Besedo dajem gospodu<gap n="..."/> <stage>(Posredovanje poslanca Demšarja iz klopi.)</stage> Ja,
               gospod Andrej Simonič, državni sekretar, še dolguje odgovor.</p>
            </sp>
            <sp who="SDZ2:SimončičAndrej">

               <speaker>ANDREJ SIMONIČ:</speaker>

               <p>Hvala lepa. Dokaj nedorečeno je bilo vprašanje, če sem ga pravilno razumel, v kakšnem
               vzdušju delajo nekateri delavci na DURS-u. Sam tudi sicer ne pokrivam tega področja,
               tako da vam težko odgovorim, pa tudi pismeni odgovor na tako pavšalno postavljeno
               vprašanje bo težak. Zato predlagam, če lahko nekoliko bolj konkretno poveste. Hvala.
            </p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Demšar, dodatno vprašanje.</p>
            </sp>
            <sp who="SDZ2:DemšarVincencij">

               <speaker>VINCENCIJ DEMŠAR:</speaker>

               <p>Poslanci že vedo, da običajno kar sprašujem in o čemer govorim, govorim predvsem iz
               poznavanja problematike v ožjem okolju. Zato bi rekel gospodu državnemu sekretarju,
               obrnite se proti Gorenjski in proti Škofji Loki. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Dobro. Branko Tomažič.</p>
            </sp>
            <sp who="SDZ2:TomažičBranko">

               <speaker>BRANKO TOMAŽIČ:</speaker>

               <p>Hvala za besedo. Spoštovani zbor! Tudi sam že eno leto čakam na poslansko vprašanje -
               mislim, da sem ga trikrat ponovil - kdo poseduje vladna stanovanja. Mislim, da vlada
               ima to moje poslansko vprašanje napisano, vendar nisem še dobil tega odgovora. Upam,
               da ga bom do konca mandata dobil. Ali pa so morda problemi, ali morda katera
               vprašljiva posedovanja stanovanj, zaradi tega ne dobim.</p>
               <p>Naslavljam pa Ministrstvu za delo, družino in socialne zadeve poslansko vprašanje.
               Ministrstvo za delo, družino in socialne zadeve sprašujem, ali je sprejelo kakšne
               ukrepe v zvezi s trgovskim podjetjem Mercator. Iz dela v poslanski pisarni, s
               številnimi klici v poslansko skupino pa tudi iz medijev so nam poznane težave
               prodajalcev Mercatorja - delavcev, če lahko tako rečem - ki delajo preko polnega
               delovnega časa, cele sobote, nedelje in tudi državne praznike. Celo na 1. november so
               morale nekateri delavci, delavke delati v trgovinah Mercatorja.</p>
               <p>Delodajalec pa jim nadur ne izplačuje in jim ne omogoča koriščenje nadur. Za
               opravljeno delo, inventure so delavci oziroma delavke dobile darilne bone. Po besedah
               delavcev in delavk se sprašujem, kje je tu sindikat, ki bi moral prvi ščititi
               delavce. Ali ta sindikat zanima samo njihova plača, ali pa morda plače poslancev in
               drugih državnih uslužbencev? Kje je tu država, ki nas je učila, kako so bili delavci
               v trdnem kapitalizmu izkoriščeni, in upam, da se zgodovina izpred 80-ih let ne
               ponavlja sedaj v Mercatorju. Ali je ob navedenem dejstvu delovna inšpekcija ukrepala,
               saj ob izdaji darilnih bonov niso bili davki in prispevki iz naslova sklenjenega
               delovnega razmerja plačani. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Torej sindikatu ne bomo poslali vprašanj, ker ga ni tukaj in ni v naši domeni.
               Vprašanje še za ministrstvo za delo, družino. Gospa državna sekretarka,
               Belopavlovičeva bo odgovorila.</p>
            </sp>
            <sp who="SDZ2:BelopavlovičNataša">

               <speaker>NATAŠA BELOPAVLOVIČ:</speaker>

               <p>Inšpektorat za delo oziroma pristojna inšpekcija je bila poklicana na sestanek, ki je
               bil pred časom opravljen in na katerem so sodelovali tako predstavniki delodajalca
               kot tudi predstavniki delavcev, konkretno tudi sindikata, panoženega sindikata za
               trgovino.</p>
               <p>Moram reči, da poročilo inšpekcije, v kolikor ga boste želeli v zvezi s tem, vam ga
               bomo lahko dostavili. Na to vprašanje sedaj nisem bila pripravljena, zato ga nimam s
               seboj. Dejstvo pa je, da je bila inšpekcija v tem okviru pozvana in je tudi opravila
               pregled; tudi povedala, kakšne so možnosti, v kolikor je tak delovni čas oziroma tak
               poslovalni čas, kot so si ga v Mercatorju zastavili - mislim - je možen, poslovalni
               čas je možen. Treba je pa seveda v tem okviru upoštevati tudi delovni čas,
               obremenitve delavcev, torej omejitve delovnega časa, plačilo nadur, ki so ravno tako
               omejene, kar pomeni pravzaprav s strani delodajalca potrebo po novem zaposlovanju,
               ali pa omejevanju takega poslovnega časa, ali pa po novem zaposlovanja.</p>
               <p>Kot sem pa obljubila, vam bomo poslali poročilo inšpektorata za delo.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Besedo dajem dr. Jožetu Zagožnu.</p>
            </sp>
            <sp who="SDZ2:ZagoženJože">

               <speaker>DR. JOŽE ZAGOŽEN:</speaker>

               <p>Imam dve vprašanji. Prvo vprašanje je naslednje.</p>
               <p>Sprašujem ministrstvo za finance, koliko so doslej znašali stroški oglaševanja v
               akciji <q>"Vzemi račun"</q> in kakšni so bili učinki tega oglaševanja. Vtis je namreč, da
               marsikje računov še vedno ne dajejo oziroma ne zahtevajo. Sprašujem tudi, kaj je s
               tem v zvezi storila inšpekcija, ali je ugotovila kakšne nepravilnosti na tem
               področju.</p>
               <p>In drugo: zanima me informacija o tem, kako je s sprejetjem lovskega zakona ali
               zakona o lovu. Na več mestih se kmetje in ostali pritožujejo glede škode, ki jo
               napravi divjad. In še vrsta drugih vprašanj je odprtih, pa me zanima, kaj načrtuje
               vlada na tem področju. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, dr. Zagožen. Prvo vprašanje <q>"Vzemi račun"</q>, dobiš dogovor oziroma
               nagrado.</p>
            </sp>
            <sp who="SDZ2:ReščičValter">

               <speaker>VALTER REŠČIČ:</speaker>

               <p>Hvala. Gospodu Zagožnu bomo iz ministrstva za finance pismeno odgovorili glede
               učinkov in akcije. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Lovski zakon. Prosim, da vlada odgovori pismeno, ker ni nikogar. Prav, gremo naprej.
               Dr. Zagožen bo dobil<gap n="..."/> Gospod Pahor, glede odgovora, za katerega je bilo prej
               slišati, da bi ga dobili.</p>
            </sp>
            <sp who="SDZ2:PahorBorut">

               <speaker>BORUT PAHOR:</speaker>

               <p>V svojem prejšnjem nastopu sem precej ostro pozval vlado, zakaj ni odgovorila na moje
               poslansko vprašanje. Odgovora nisem dobil doslej, do tega trenutka. Kot razumem
               generalno sekretarko, je prišel v četrtek - torej vlada je odgovorila na moje
               poslanske vprašanje, ne da bi jaz za to vedel. V tem smislu se opravičujem vladi in
               jo prosim za razumevanje, ker pač nisem bil obveščen, da je odgovor prišel, čeprav z
               zamudo. Je zelo dragocen,diskutira spolno zlorabo otrok in ga bomo temeljito preučili
               in vodili diskusijo o tem. Hvala lepa za razumevanja.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Besedo dajem Jožetu Avšiču. <stage>(Glas iz dvorane.)</stage> Naslednji je Janko Veber.</p>
            </sp>
            <sp who="SDZ2:VeberJanko">

               <speaker>JANKO VEBER:</speaker>

               <p>Hvala za besedo in lepo pozdrav vsem. Vprašanje postavljam Ministrstvu za okolje in
               prostor, in sicer po stanovanjskem zakonu imajo imetniki stanovanjske pravice v
               kobilarni Lipica pravico do pridobitve lastništva nad stanovanjem, v katerem živijo.
               Kobilarna Lipica je zavrnila prošnjo stanovalcev z obrazložitvijo, da stavba, v
               kateri stanujejo, sodi v kompleks kulturnozgodovinskih spomenikov v Lipici in zato so
               stanovalci zahtevali nadomestna stanovanja. Sledila je tudi tožba in sodišče v Kopru
               je 8. septembra 1994 ugodilo stanovalcem in naložilo Kobilarni Lipica, naj
               stanovalcem v treh mesecih dodeli primerno stanovanje. Sodbo je potrdilo tudi Višje
               sodišče v Kopru. Tudi Urad varuha človekovih pravic je opozoril Kobilarno, da mora
               izvršiti sodne odločbe. Letos mineva že osem let, odkar se stanovalci borijo za
               ureditev stanovanjskih razmer, še vedno pa ni jasnega stališča ne Kobilarne ne Vlade,
               kako in kdaj se bo ta problem rešil.</p>
               <p>Zato sprašujem Ministrstvo za okolje in prostor, ki je odgovorno za izvajanje
               stanovanjskega zakona, zakaj se imetnikom stanovanjske pravice v Lipici ne ugodi, in
               kdaj bo ta problem dokončno rešen.</p>
               <p>V nadaljevanju pa bi opozoril, da sem v skladu s 26. in 27. členom poslovnika
               Državnega zbora 23. septembra poslal pismeno poslansko vprašanje Ministrstvu za
               kmetijstvo, gozdarstvo in prehrano, ki se je nanašalo na to, ali je seznanjeno z
               načinom izvajanja usmrtitve romskih psov in ali je normalno in v skladu s
               prehrambeno-sanitarnimi zahtevami, da se pasje kadavre predeluje za prehrano živali,
               in ali je s tem seznanjena sanitarna inšpekcija. Sprašujem Ministrstvo za kmetijstvo,
               kdaj bom ta odgovor dobil.</p>
               <p>Kot tretje, Ministrstvu za ekonomske odnose in razvoj sem že dvakrat zastavil
               vprašanje, kje so certifikati delavcev Tekstilane Kočevje v stečaju. Obljubljen je
               bil pismeni odgovor, zato sprašujem Ministrstvo za ekonomske odnose in razvoj, kdaj
               bo pismeni odgovor posredovan. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Dr. Pavel Gantar, minister.</p>
            </sp>
            <sp who="SDZ2:GantarPavel">

               <speaker>DR. PAVEL GANTAR:</speaker>

               <p>Hvala lepa, gospod podpredsednik. Spoštovane poslanke in poslanci! Spoštovani gospod
               poslanec Veber, mogoče je bolj pravi naslov za odgovore generalni sekretariat vlade,
               vendar kljub temu lahko odgovorim v tem smislu, da je Kobilarna Lipica kot javni
               zavod, ki upravlja s premoženjem, dolžna premoženje opraviti tako, da izpolnjuje
               svoje obveznosti, seveda ob predhodnem soglasju vlade Republike Slovenije. To pomeni,
               da je Kobilarni Lipica tudi naloženo, da odgovarja za obveznosti po pravnomočni
               sodbi. Torej, glede na navedeno lahko rečemo, da mora Kobilarna Lipica svoje
               obveznosti poravnavati iz sredstev, s katerimi upravlja. Za ta namen lahko uporablja
               tudi proračunske vire, če je to opredeljeno s sprejetim proračunom in v okviru
               programa dela Kobilarne Lipica ter v skladu s finančnim načrtom zavoda. Kot javni
               zavod ima Kobilarna Lipica po 13. členu tega zakona zagotovljene tudi lastne vire za
               poravnavo svojih obveznosti, izven teh pa ji Republika Slovenija v proračunu ne more
               zagotavljati dodatnih virov. Torej, Kobilarna Lipica mora svoje obveznosti poravnati
               in proračun lahko pri tem prispeva samo toliko, kolikor je to določeno v zvezi s
               finančnim programom tega zavoda. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Grabeljšek, državni sekretar v MEOR-ju <stage>(dve vprašanji oziroma ena
               pobuda in vprašanje, kdaj bo posredovan pismeni odgovor)</stage>.</p>
            </sp>
            <sp who="SDZ2:GrabeljšekAnton">

               <speaker>ANTON GRABELJŠEK:</speaker>

               <p>Hvala lepa, gospod predsedujoči. Poskrbel bom, da bomo poiskali ta odgovor in ga
               dostavili v najkrajšem možnem času. Sam pa ne pokrivam področja in ne morem
               odgovoriti. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Upam, da bo odgovor v kratkem prišel. Gospod Mohorič, državni sekretar iz
               kmetijstva.</p>
            </sp>
            <sp who="SDZ2:MohoričMaksimilijan">

               <speaker>MAKSIMILIJAN MOHORIČ:</speaker>

               <p>Spoštovani, gospod predsednik! Spoštovane, gospe poslanke in poslanci! Gospodu Vebru
               se opravičujem, ker tako dolgo ni prejel odgovora na njegovo poslansko vprašanje.
               Odgovor na poslansko vprašanje bo posredovan do ponedeljka. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Jože Avšič.</p>
            </sp>
            <sp who="SDZ2:AvšičJože">

               <speaker>JOŽE AVŠIČ:</speaker>

               <p>Gospod podpredsednik! Kolegice in kolegi! Vlada! Imam čisto kratko vprašanje za vlado
               in želel bi pisni odgovor.</p>
               <p>Gre za uresničevanje enega sklepa državnega zbora, ki ga je Državni zbor sprejel ob
               obravnavi in izdaji soglasja k statutu Skupnosti pokojninskega in invalidskega
               zavarovanja. Takrat je na moj predlog bil sprejet sklep, da bo Zpiz vprašanja
               območnih enot za Posavje, za Ptuj - mislim, da za te dve območji, gre, nisem
               prepričan, če je tudi Koroška zraven - uredilo v statutu v najkrajšem možnem času.
               Ker je od takrat že kar dolgo tega innobenih tovrstnih sprememb v Zpizu ni, želim, da
               bi vlada: prvič - intervenirala, kaj je z uveljavitvijo tega sklepa, in seveda me
               tudi pisno obvestila. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Kdo bo odgovoril? Ni potrebno? Torej, vaše opozorilo je, da dobite pisni
               odgovor. Prav.</p>
            </sp>
            <sp who="SDZ2:unknown">

               <speaker>NEIDENTIFICIRANA GOVORNICA:</speaker>

               <p>Se opravičujem poslancu. Ne znam mu odgovoriti, zato bo dobil v najkrajšem času pisni
               odgovor.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Alojz Peterle, je odstoten. Franci Rokavec! Pripravi naj se Pavle Rupar.</p>
            </sp>
            <sp who="SDZ2:RokavecFranc">

               <speaker>FRANCI ROKAVEC:</speaker>

               <p>Hvala, za besedo, gospod predsedujoči. Spoštovane, poslanke in poslanke! Spoštovani,
               predstavniki vlade! Ministrstvu za pravosodje dajem v skladu s 107. členom zakona o
               notariatu pobudo, da v okviru svojih pristojnosti, v skladu tudi s sodelovanjem z
               Notarsko zbornico Slovenije, preuči višino notarske tarife, ki je določena z
               vrednostjo točke.</p>
               <p>Dejstvo je namreč, da obseg notarskih overovitev za zadeve, ki so nujno potrebne za
               urejanje zadev državljanov, iz leta v leto neprestano širi. Ob tem pa naj poudarja,
               da predstavlja notarska overovitev za večino državljanov precejšen strošek. Zaradi
               navedenega predlagam, da se preučijo možnosti za zmanjšanje višine točke, določene v
               notarski tarifi, ki bi omogočila tudi socialno šibkejšim dostopnejšo in znosnejše
               urejanje notarskih zadev.</p>
               <p>Prav tako se ugotavlja v praksi, da je potrebno v izogib eventualnim zlorabam in v
               zaščito potrošnika, le-tega seznaniti z vsebino notarske tarife, še posebno s
               poglavjem višina točke in pogoji za zviševanje oziroma za znižanje pristojbin, kajti
               v praksi velikokrat prihaja tudi mogoče tudi to eventualnih zlorab določil notarske
               tarife. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala za pobudo. Vlada bo to preučila. Še gospod minister želi besedo. Prosim,
               minister Marušič.</p>
            </sp>
            <sp who="SDZ2:MarušičTomaž">

               <speaker>TOMAŽ MARUŠIČ:</speaker>

               <p>Podpredsednik, hvala za besedo. Spoštovane gospe poslanke, spoštovani gospodje
               poslanci.</p>
               <p>Državnemu poslancu gospodu Rokavcu se zahvaljujem za pobudo, vendar tu gre v bistvu
               za novelo zakona, za noveliranje člena 107, kajti potem je v drugem odstavku člena
               107. sprejema notarsko tarifo notarska zbornica v soglasju z ministrom za pravosodje.
               Ta tarifa je bila sprejeta v letu 1995 in je povsem veljavna. V tem primeru, v
               kolikor bi želeli doseči spremembo tarife,po vsej verjetnosti, bi morali novelirati
               zakon oziroma sprejeti druge mehanizme, s pomočjo katerih bi lahko vlada oziroma
               država kontrolirala notarske tarife.</p>
               <p>Na to je bil sprožen tudi problem vrednotenja točke. Vrednost točke določa notarska
               zbornica, brez soglasja ali brez kakršnekoli predhodne odobritve ministrstva za
               pravosodje. Vrednost notarske točke se spreminja istočasno tudi s točko za odvetniške
               storitve. Namreč, za obe - glede določanja vrednosti obeh točk - veljajo povsem enaki
               kriteriji. Ta kriterij je bistveno spremenjen porast oziroma znižanje življenjskih
               stroškov. Ker so se življenjski stroški bili do sedaj v naraščanju, je tudi ta
               vrednost točke narasla na vrednost, ki jo ima na današnji dan, 87,40 tolarjev. Tako,
               da bi v tem primeru bilo nujno potrebno in bi bilo potrebno spremeniti tarifo. Glede
               spremembe tarife pa sem že omenil, to tarifo lahko spremenimo samo tako, če
               spremenimo zakon. Konkretno člen 107.</p>
               <p>V zadnjem času je prišlo do določenih nesporazumov pa tudi do zvišanja notarske
               tarife v zvezi z davkom na dodano vrednost. Gre za porast 19%. Po razlagi in tudi po
               stališčih, ki smo ga sprejeli skupaj s finančnim ministrstvom, je osnova za odmero
               davka na dodano vrednost notarska oziroma odvetniška storitev. Se pravi, če je ta
               100,potem bomo na 100 dodali 19%, tako da je prišlo sedaj do tega občutnega porasta
               notarskih storitev.</p>
               <p>S tem v zvezi pa potekajo ponovno pogovori, da naj bi se vrednost točke znižala.
               Ministrstvo za finance je tudi naročilo ustrezne študije, kako naj bi se vrednost
               točke znižala, se pravi od teh 87,40, kolikor je danes, naj bi se ob upoštevanju tudi
               določenih davčnih odbitkov, če smem tako imenovati, potem na novo formirala vrednost
               točke, tako da bi se ponovno pocenile notarske odnosno odvetniške storitve. Hvala
               lepa. Bomo vsekakor po preučitvi vaše pobude, ki je utemeljena, bomo potem dali tudi
               pismen odgovor. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod minister. Gospod Pavel Rupar.</p>
            </sp>
            <sp who="SDZ2:RuparPavel">

               <speaker>PAVEL RUPAR:</speaker>

               <p>Hvala lepa, gospod predsednik. Vprašanje imam za podpredsednika oziroma predsednika
               vlade. Na občine in v razne organizacije v okrilju občin dobivamo že vrsto let razne
               prijavnice na različna predavanja, ki se navadno nanašajo na zakone oziroma uredbe
               vlade in zakone, ki so sprejeti v tem parlamentu.Na teh predavanjih se največkrat
               pojavljajo predavatelji ravno iz vaših vrst, torej iz klopi številka 1 to pot oziroma
               s strani ministrstev oziroma zaposlenih na različnih ministrstvih. Tako imam na
               primer tu vabilo na posvet o javnih financah, ki bo sredi dopoldneva nekje tukaj v
               Ljubljani v organizaciji izobraževalnega središča Miklošič, Ljubljana, kjer predavajo
               gospod Cvikl, Zemljič, Vencelj in Tekavčič, vsi zaposleni na ministrstvu za finance,
               kotizacija 25.000 tolarjev na eno osebo.</p>
               <p>Druga zadeva - ministrstva za delo se tiče tega, novosti s področja zaposlovanja in
               reforma pokojninsko-invalidske zakonodaje s predavatelji: gospo Skuberjevo, gospodom
               Antauerjem itn., vsi zaposleni na ministrstvu za delo, dom in družino, kotizacija
               27.500 na osebo.</p>
               <p>In tema, ki se tiče gospoda Gantarja - prostor in okolje, GEA Collige, Eko management
               - ne boste verjeli - za 5 dni 194.000 tolarjev na eno osebo, pošiljate to na
               občine.</p>
               <p>Zanima me, ali ne smatrate v vladi, da je vlada in zakonodajno telo tisto, ki je
               dolžno brezplačno tolmačiti svoje sprejete zakone in uredbe tistim, ki jih, recimo
               jim, ne razumejo.</p>
               <p>Zanima me, koliko honorarja dobite še dodatno v dopoldanskem delovnem času za
               predavanje na teh različnih privatnih institucijah, in zanima me, kdo ima kontrolo
               nad porabo letnega dopusta, če ga osebe jemljejo, zato da lahko v popoldanskem času
               oziroma v dopoldanskem, službenem času predavajo na raznih institucijah.</p>
               <p>In druga zadeva je pobuda Ministrstvu za zunanje zadeve in Ministrstvu za malo
               gospodarstvo in turizem. Načeloma me Avstrija ne briga, ravno toliko me, kolikor je
               soseda in kolikor imamo političnih stikov z njimi. Ne zanimajo me nič te njihove
               notranje volitve, niti nič; zanima me pa, zakaj naša omenjena ministrstva ne
               odreagirata na vabila Koroške za smučanje v Avstriji? Namreč, tam piše tudi: turizem
               pri prijateljih, sam osebno pa menim, da narod, ki podpre nacistično obsedenega
               človeka, kot je Joerg Haider, in tisto njihovo svobodnjaško stranko, da tak narod<gap n="..."/>,
               torej, da Slovenci bi morali biti opozorjeni, da prihajajo v nevarno območje. V
               nevarno območje. Morda potenciram to zadevo, vendar pa se mi zdi, da bi lahko
               Slovenci odreagirali zoper take populiste, kot je Haider, ki temeljijo s svojo
               politiko, in proti ljudem, ki tako politiko podpirajo, tudi na opozorilen način in
               način osveščanja ljudi.</p>
               <p>Sam osebno dajem pobudo, da se natisnete zloženko in ljudi opozorite na ta zelo hud
               problem. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Vprašanje je bilo po seminarju. Dr. Gantar.</p>
            </sp>
            <sp who="SDZ2:GantarPavel">

               <speaker>DR. PAVEL GANTAR:</speaker>

               <p>Hvala lepa, gospod podpredsednik. Spoštovane poslanke in poslanci.</p>
               <p>Spoštovani gospod poslanec Rupar! Vprašanje ste zastavili predsedniku oziroma
               podpredsedniku vlade. Se opravičujem, nimam se ne za predsednika in podpredsednika,
               vendar bi vseeno, ker je Ministrstvo za okolje in prostor omenjeno, rad odgovoril,
               kakšno je stališče Ministrstva za okolje in prostor v zvezi s tem.</p>
               <p>Vsi seminarji, posvetovanja, ki jih organizira ministrstvo in so namenjeni delavcem v
               občinskih upravah ali drugim strokovnim službam, komunalam in tako naprej in jih
               organizira ministrstvo z namenom, da bi jih seznanilo s predpisi, dokumenti in tako
               naprej, so brezplačni oziroma kvečjemu so zaračunani ti neposredni materialni
               stroški, gradiva, pa še to ne.</p>
               <p>Kadar pa gre za posvete, seminarje, ki jih organizirajo drugi - to lahko pomeni
               različna strokovna združenja, kot je pred kratkim, ne vem, združenje komunal,
               komunalno združenje, Gea Collige in tako naprej, kjer se plačujejo kotizacije. Prvič:
               ti posveti nimajo in niso nikakršen pogoj, ki bi ga ministrstvo dajalo, da bi s tem
               kvalificirali občinske uprave sodelovanja z nami. To je prva stvar. Torej so ti
               seminarji neobvezni in se jih vaši člani niso dolžni udeleževati oziroma v zvezi z
               odnosom do MOP-a nimajo nikakršnih obveznosti ali pa kakšnih drugih relacij. Delavci
               Ministrstva za okolje in prostor, ki sodelujejo kot strokovnjaki, predavatelji na
               takih združenjih, morajo pri tem upoštevati tiste omejitve, ki jih nalaga obstoječa
               zakonodaja in seveda tudi nezdružljivost funkcij. In za to rabijo tudi ustrezna
               potrdila oziroma mnenja.</p>
               <p>Še enkrat opozarjam: ministrstvo je prav pozorno bilo na to, da ni s svojim
               pokroviteljstvom takim zadevam dajalo uradnega pečata takim seminarjem, ki sicer
               imajo pozitiven namen, vendar služijo tudi v pridobitne namene. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Rupar, dodatno vprašanje.</p>
            </sp>
            <sp who="SDZ2:RuparPavel">

               <speaker>PAVEL RUPAR:</speaker>

               <p>Hvala lepa, gospod minister, za odgovor. Morda bi prosil kar vaše ministrstvo, če bi
               mi lahko v bližnji prihodnosti pismeno podalo, koliko sekretarjev in podsekretarjev
               je predavalo v letošnjem letu na različnih predavanjih in kolikokrat so to storili v
               službenem času oziroma v dopoldanskem času, koliko dopusta so za to porabili in
               koliko dodatnega prihodka so si nabrali iz tega naslova.</p>
               <p>Sicer pa menim, da bi za vse te zadeve morali, če jih že nekdo predava, podeljevati
               koncesije za predavanje - ali pa ne. Ali pa opozoriti občine, da so to nestrokovna
               predavanja, ki niso obvezna. Namreč, zgodi se, tudi iz tega državnega zbora, da neka
               uslužbenka, recimo, ji Katarina Žagar, na nekem predavanju trdi, da si občina, recimo
               ji Tržič, izmišljuje naziv direktor v občinski upravi in da za to nima nobene
               strokovne podlage. Torej tako nestrokovne predavatelje imamo tudi za - recimotemu,
               kar sem povedal - strokovni izpit. Zato bi bilo zelo dobro opozoriti tudi te
               institucije, ki organizirajo in dobesedno jemljejo denar občinam. Ker, poglejte, pri
               100 udeležencih je tak seminar s prihodkom 2 milijona in pol, to je zelo velik denar,
               za moje pojme gre tu za velike denarje. Treba jih je pa opozoriti, da ne izdajajo
               nobenih certifikatov, kar se tudi dogaja, torej da ljudje dobivajo neka potrdila, da
               so opravljali neke strokovne zadeve, ki niso v vednosti ministrstev, in da vi, vsi
               ministri, bedite nad tem, kaj se sploh tam dogaja, in opozarjate občine, da naj take
               stvari ne jemljejo v zakup. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Naslednji bo postavil vprašanje Samo Bevk; pripravi naj se Davorin Terčon.</p>
            </sp>
            <sp who="SDZ2:BevkSamo">

               <speaker>SAMO BEVK:</speaker>

               <p>Hvala za besedo, gospod podpredsednik. V razvitem svetu poteka silovit proces
               transformacij iz industrijske v informacijsko družbo ali družbo tretjega vala, kot jo
               imenujejo nekateri strokovnjaki. V Združenih državah Amerike so ta proces zaznali že
               v drugi polovici 50. let. Skandinavske države: Danska, Finska, Švedska so se že pred
               leti na nacionalnem nivoju zavedale in sprejele dokumente, ki so te procese bistveno
               pospešili. Znano je Bangemannovo poročilo iz leta 1994 z naslovom <q>"Evropa in globalna
               informacijska družba"</q></p>
               <p>V naši državi pri razvoju in uporabi informacijske tehnologije, celo v primerjavi z
               nekaterimi vzhodnoevropskimi državami, že močno zaostajamo. Izjemno prednost, ki smo
               jo imeli še pred desetimi leti, smo v tem času skoraj v celoti zapravili. Slovenija
               je slabo izobražena država. V razvitih družbah ima kar četrtina delovne sile
               dokončano visoko izobrazbo. V Sloveniji pa ima 50% zaposlenih od 9 do 13 let šolanja,
               7% zaposlenih ima več kot 13 let šolanja in kar 43% ima samo osem let šolanja ali
               manj. Med zaposlenimi ima samo dobra polovica zaposlenih strokovno izobrazbo, ki je
               zahtevana glede na sistemizacijo delovnih mest. Kar 58 % podjetij v Sloveniji nima
               plana izobraževanja zaposlenih delavcev. Slovensko gospodarstvo ima komaj 160
               razvojnih oddelkov s 1400 strokovnjaki. Še pred letom 1990 pa je bilo v gospodarstvu
               kar 4000 razvojnih inženirjev in raziskovalcev. Osnovne probleme nadaljnjega razvoja
               Slovenije pač ne moremo več reševati z vzorcem industrijske družbe. Če lahko rečemo,
               da je eden največjih današnjih problemov v državi izjemno visoka stopnja
               brezposelnosti, potem je na dlani dejstvo, da danes v svetu samo ali predvsem
               informacijske in komunikacijske tehnologije ustvarjajo nova delovna mesta. Po
               Bangemannu je v Evropski uniji 600 000 prostih delovnih mest na področju
               informacijskih tehnologij, leta 2002 jih bo že milijon 6000. Združene države Amerike
               danes potrebujejo milijon delavcev na tem področju. Brez informacijske tehnologije si
               ne moremo predstavljati prestrukturiranja gospodarstva, uvajanja neposredne
               demokracije, učinkovite administracije, upravnih storitev in podobno. Doživljenjsko
               učenje, ali učenje ali študij na daljavo je možno samo s pomočjo informacijskih
               tehnologij. <stage>(Znak za konec razprave.)</stage> Sicer pa nas bodo svetovni trendi tako ali tako
               prisili v spremembe ter povečevali pomen informacijskih tehnologij: elektronsko
               poslovanje, elektronska trgovina itd. <stage>(Dovolite, da končam svoj prispevek, gospod
               podpredsednik.)</stage>, zato je edina alternativa in rešitev v pospešitvi razvoja
               informacijske družbe v Sloveniji. Zastaviti in realizirati je potrebno projekt, ki mu
               lahko damo po vzgledu Danske delovni naslov <q>"Digitalna Slovenija"</q> ali s podnaslovom
               <q>"Slovenija in humana informacijska družba"</q>.</p>
               <p>Naj zaključim. Vladi Republike Slovenije dajem poslansko pobudo, da se čim prej in z
               vso resnostjo sooči z izzivom, ki ga pred nas postavlja proces preoblikovanja
               industrijske v postindustrijsko oziroma informacijsko družbo. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala za pobudo. Gospod Davorin Terčon, potem pa Ivo Hvalica.</p>
            </sp>
            <sp who="SDZ2:TerčonDavorin">

               <speaker>DAVORIN TERČON:</speaker>

               <p>Hvala, gospod podpredsednik. Imam dve poslanski vprašanji. Prvo naslanjam na
               Ministrstvo za finance, čeprav mislim, da bi lahko popolnoma na to vprašanje
               odgovoril tudi gospod podpredsednik vlade.</p>
               <p>V avgustu mesecu letošnjega leta je vlada sprejela sklep, s katerim je dodelila 200
               milijonov sredstev iz naslova koncesijske dajatve iz Kobilarne Lipica, iz Casinoja
               igralnice Lipica - se opravičujem -, neposredno Kobilarni Lipica, za program
               izvrševanja del po programu Kobilarne Lipica oziroma poletnem programu Kobilarne
               Lipica. Pravni temelj je vlada črpala v 22. členu zakona o lastninjenju igralnic - na
               kratko povedano, ker je naslov pač daljši - v povezavi s 74. členom zakona o igrah na
               srečo.</p>
               <p>Vlado sprašujem in ministrstvo za finance sprašujem, iz katerega dela koncesijske
               dajatve; torej ali iz dela občin na zaokroženem turističnem območju in organizacij -
               torej humanitarnih in športnih organizacij oziroma iz državnega proračuna. Torej iz
               katerega dela je črpala ta sredstva za Kobilarno Lipica? In seveda sprašujem, iz
               katerega dela je črpala in koliko občinam - glede na to, da občine teh podatkov še
               nimajo - koliko je občinam, če je iz občinskega dela trgala ta sredstva, ostalo, ker
               občine imajo sedaj samo nek razdelilnik, na osnovi katerega naj bi bil samo ostanek
               koncesijske dajatve.</p>
               <p>Vlado sprašujem po točnem pravnem temelju za sprejem takega sklepa. Opozarjam, da so
               nekatere občine prišle v povezavi z zakonom o davku na posebne igre na srečo v slabši
               položaj, kot so bile pred sprejemom tega zakona.</p>
               <p>Vlado tudi sprašujem, kako je lahko sprejela tak sklep prej, preden ima Kobilarna
               Lipica tudi s strani vlade potrjen izdelan program varstva in razvoja območja
               Kobilarne Lipica, ki bi bil lahko edini osnova za sprejem takega sklepa. Seveda
               naprošam, da se mi odgovori tudi pismeno.</p>
               <p>Drugo vprašanje pa postavljam Ministrstvu za kmetijstvo. V zadnjih dneh sem bil
               presenečen nad informacijami iz sredstev javnega obveščanja, da bo Slovenija z
               vstopom v Evropsko unijo izgubila znamke oziroma uporabo blagovne znamke za nekatera
               avtohtona vina. Omenjena so bila vina: teran, tokaj in cviček, ki je nekoliko
               drugačen in specifičen problem.</p>
               <p>Vlado sprašujem za natančno informacijo glede zaščite blagovnih znamk teh in ostalih
               avtohtonih slovenskih vin, predvsem v luči vključevanja Slovenije v Evropsko unijo.
               Tudi tu prosim za pismeno informacijo.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Državni sekretar, Andrej Simonič.</p>
            </sp>
            <sp who="SDZ2:SimončičAndrej">

               <speaker>ANDREJ SIMONIČ:</speaker>

               <p>Hvala lepa. Poskušal bom podati odgovor na prvo vprašanje.</p>
               <p>Res je, zakon o lastninskem preoblikovanju igralnic je v 22. členu določil izjemo
               glede uporabe koncesijske dajatve, podeljene za koncesijo tisti igralnici, ki je
               locirana teritorialno na območju Kobilarne Lipica. Govorimo torej o eni igralnici, to
               je igralnica Casino Lipica, ki je sestavni del delniške družbe Casino Portorož. V
               zakonu jasno piše, da celotna koncesijska dajatev, ki se pobira na tem območju,
               predstavlja 100%, od katerih se v skladu s sklepom vlade določen del nameni zapotrebe
               in razvoj Kobilarne Lipica, preostali del tega pa je v skladu s 74. členom zakona o
               igrah na srečo namenjen za delitev med lokalne skupnosti in državo po načelu 48:48,
               2:2.</p>
               <p>Vlada je res v avgustu sprejela sklep, po katerem se v letošnjem letu štirje obroki
               po 50 milijonov tolarjev iz naslova te koncesijske dajatve plačajo za potrebe
               kobilarne Lipica, preostanek je torej samo še 50 milijonov tolarjev - to je ocena -
               ki se bodo do konca letošnjega leta nabrali, in teh 50 milijonov se potem deli v
               skladu z razmerjem, kot sem prej povedal.</p>
               <p>S tem sem vam seveda odgovoril samo na vaše vprašanje v zvezi z genezo problema.
               Reševanje tega problema, če nekdo meni, da takšna razmerja niso pravična in da niso v
               skladu z zakonom, pa je drugo vprašanje, in tu se dotika tudi pristojnosti
               ministrstva za kmetijstvo, v katerega pristojnost sodi vprašanje kobilarne Lipica.
               Mislim, da bo v naslednjih dneh treba organizirati reševanje te problematike. Hvala.
            </p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Še vprašanje za kmetijsko ministrstvo. Gospod Mohorič, državni sekretar.</p>
            </sp>
            <sp who="SDZ2:MohoričMaksimilijan">

               <speaker>MAKSIMILIJAN MOHORIČ:</speaker>

               <p>Spoštovani! V zvezi z vprašanjem gospoda Terčona glede zaščite blagovnih znamk na
               nivoju Evropske skupnosti bomo to vprašanje podrobno preučili ter podali odgovor
               pisno.</p>
               <p>Kar se pa tiče izdelave programa varstva in razvoja kobilarne Lipica, bi se
               priključil prejšnjemu vprašanju. Ta program varstva in razvoja se intenzivno
               pripravlja, je pa to zahteven projekt, zaradi tega ne traja malo časa. Torej, omenil
               bi samo eno dejstvo, daga sosednji park Škocijanske jame pripravlja že dve leti.
               Torej, Vlada Republike Slovenije je v dopolnitvi programa varstva, programa dela in
               razvoja za leto 1999 sprejela tudi terminski plan priprave tega programa varstva in
               razvoja, tako da je terminskota vsebina opredeljena, računamo pa, da bo nekje koncem
               drugega leta pripravljen osnutek za obravnavo. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Rudolf Petan.</p>
            </sp>
            <sp who="SDZ2:PetanRudolf">

               <speaker>RUDOLF PETAN:</speaker>

               <p>Hvala za besedo, gospod podpredsednik. Torej moje poslansko vprašanje se nanaša na
               vlado, bom pa zadovoljen tudi, če mi bodo iz ministrstva za zunanje zadeve lahko
               odgovorili. Vprašanje sem naslovil sicer na ministra, ampak kolikor mi je znano, mi
               bo v tem trenutku težko odgovoril, ker verjetno ni dosegljiv, pa kljub vsemu je
               verjetno koga pooblastil; gre pa za neke vrste obračunavanje med veleposlanikom
               Slovenije v Združenih državah, gospodom Ruplom in pa zunanjim ministrstvom. To je
               neke vrste javna polemika. Začuda pa zunanje ministrstvo z ministrom Frlecem na čelu
               se obnaša nojevsko in v bistvu noče odgovarjati na izrečene - ne vem - kritike,
               obtožbe ali način razmišljanja in tudi ukrepa ne.</p>
               <p>Rekel bi, da če obnašanje res ne spada v medije, potem bi bilo potrebno ukrepati kako
               drugače; se z veleposlanikom pogovoriti in zadevo, ker je bila v medijih, tudi
               verjetno medijsko predstaviti na tiskovni konferenci, ali je problem rešen ali ni. Če
               pa so stvari bolj vsebinske in so trditve gospoda Rupla točne, pa bi bilo potrebno
               ukrepati v samem ministrstvu ali - ker je ministrstvo del vlade - v Vladi Republike
               Slovenije. Do sedaj ni bilo ne enega ne drugega, zato seveda bi želel odgovor od
               ministra, da te zadeve pojasni: za kaj gre, kaj se dogaja. Kajti, navsezadnje je
               treba vedeti, da veleposlanik v Združenih državah je našpredstavnik v najpomembnejši
               državi sveta. Navsezadnje, če on izreče kritike, ki letijo v bistvu na vlado - kajti
               ministrstvo za zunanje zadeve je del vlade - potem je v bistvu to kritika dela vlade
               na tem segmentu. In kot sem dejal, če gre za predstavnika v najpomembnejši državi na
               svetu, to ni kar tako in ni se obnašati tako, kot je minister izjavil pred mediji, da
               o tem ne želi govoriti. Pa še kako bi moral govoriti! Če na tisti tiskovni
               konferenci, pa na kateri drugi, pred katero bi se verjetno že kaj pogovoril z
               veleposlanikom ali pa imel stališče vlade. To je nenavadno v urejenih demokratičnih
               ali kar v urejenih državah - sploh ni potrebno, da so demokratične - je to nenavadno.
               To je zelo nenavadno in očitno je pri nas verjetno nekaj drugače, da še nismo urejena
               država - kar sicer jaz vedno trdim - ampak kljub vsemu to je malce prenizek nivo, da
               bi lahko ušlo kar tako kritiki.</p>
               <p>Upam, da je minister koga pooblastil, da bo odgovoril, drugače pa vlagam tudi pismeno
               in bi želel pismen odgovor ali od vlade ali pa, če kdo od ministrstva odgovori, bom
               zadovoljen. Seveda bi želel tudi danes tukaj kakšen komentar na to moje vprašanje od
               predstavnikov ministrstva za zunanje zadeve. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Državni sekretar Franco Juri.</p>
            </sp>
            <sp who="SDZ2:JuriFranco">

               <speaker>FRANCO JURI:</speaker>

               <p>V bistvu se strinjamo z ugotovitvami, da je dokaj neobičajna praksa polemizirati o
               pomembnih vsebinskih zadevah v javnih medijih, zlasti, ko gre za vsebinsko razpravo
               med veleposlanikom in zunanjim ministrstvom.</p>
               <p>Vendarle, ker je bilo vprašanje naslovljeno osebno tudi na ministra, mu bomo ta
               vprašanja tudi prenesli in bomo bolj natančno odgovorili v pisni obliki.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Besedo dajem gospe dr. Helene Hren-Vencelj. Pripravi naj se Aurelio Juri.</p>
            </sp>
            <sp who="SDZ2:HrenVenceljHelena">

               <speaker>DR. HELENA HREN-VENCELJ:</speaker>

               <p>Lepo pozdravljeni. Moje poslansko vprašanje gre Ministrstvu za zdravstvo. Država mora
               skrbeti, da uživajo državljani biološko in fizikalno - kemično neoporečno vodo.
               Zeleni Slovenije, regijski odbor za Gorenjsko je na lastno pobudo izvedel akcijo
               testiranja embaliranih vod. O tem je pisalo dnevno časopisje, vendar pa iz pisanja ni
               bilo jasno, kakšno vodo kupujemo in uživamo Slovenci.</p>
               <p>Analize vode je pokazala, da je vseboval vzorec vode Izvir, podjetja Radenska, 4-krat
               večjo količino nitritov, kot je dovoljeno za pitne vode. To je še posebej pomembno
               zato, ker se ta voda priporoča za pripravo otroške hrane za dojenčke.</p>
               <p>Prosim Ministrstvo za zdravstvo, da pojasni, ali je Zdravstveni inšpektorat Republike
               Slovenije odredil super analizo vode Izvir, s katero bi potrdil ali ovrgel rezultate
               primarne analize.</p>
               <p>Nadalje. Kako nadzoruje zdravstveni inšpektorat kakovost te vode in pa vod iz drugih
               vrtin drugih proizvajalcev ustekleničenih pitnih vod?</p>
               <p>In tretje. Kako bo ministrstvo za zdravstvo zagotovilo nadzor nad kakovostjo takih
               vod, da bomo imeli potrošniki zaupanje v ponudbo pitnih vod v komercialnih embalažah?
               Prosim za pisni odgovor.</p>
               <p>Ker pa na zadnje vprašanje, postavljeno 28. julija letos, od Ministrstva za zdravstvo
               še nisem dobila odgovora na mojo pobudo, bom vprašanje oddala tudi pisno. </p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, dr. Hren-Vencljeva. Torej, pričakuje pisni odgovor. Bo kdo odgovoril iz
               ministrstva za okolje in prostor? <stage>(Nihče.)</stage> Zdravstvo? <stage>(Ne.)</stage> Pisni odgovor. Aurelio
               Juri!</p>
            </sp>
            <sp who="SDZ2:JuriAurelio">

               <speaker>AURELIO JURI:</speaker>

               <p>Hvala, podpredsednik. Ministrstvo za finance sprašujem, kaj je bilo storjeno od
               sprejema zakona o ekonomskih conah za to, da bi naši dve coni zaživeli.</p>
               <p>Žal, samemu zakonu naj bi sledila vrsta podzakonskih potez, vem pa, da še danes
               seveda ekonomske cone niso zaživele tako, kot je v zakonu zapisano. Sprašujem torej,
               kdo nosi za to odgovornost. Ali so lokalni faktorji ali so drugi? Kakorkoli že,
               mislim, da bi morale ekonomske cone že proizvajati seveda tiste rezultate, za kar so
               nastale. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Vlada bo odgovorila. Dobro, pisni odgovor pričakujemo od vlade. Ampak, nekaj
               se dogovorimo. Ne tri, štiri mesece nazaj, ampak sproti odgovarjati pismeno. Na ustno
               vprašanje prosimo ustne odgovore, da se dogovorimo. To velja tudi za nas poslance, če
               postavljamo željo po ustnem odgovoru ali pa pisnem, velja eno: torej, če je pisno
               vprašanje, pisni odgovor, če je pa ustno, pa ustni odgovor. Aleksander Merlo!
               Proceduralno? Nič. Aleksander Merlo.</p>
            </sp>
            <sp who="SDZ2:MerloAleksander">

               <speaker>ALEKSANDER MERLO:</speaker>

               <p>Hvala za besedo, gospod podpredsednik. Vprašanja, ki jih zastavljam, so za
               Ministrstvo za finance, in sicer: v Republiki Sloveniji poteka reforma plačilnega
               prometa. Prehod iz obstoječega v reformirani plačilni sistem se izvaja po fazah. Prvi
               del faze projekta statako že bili realizirani.</p>
               <p>V bližnji prihodnosti bo Državni zbor sprejel tudi nov zakon o plačilnem prometu, s
               katerim bo plačilni promet opredeljen kot gospodarska dejavnost, ki mora biti
               podvržena konkurenci ter kot eden izmed osnovnih bančnih poslov. V naslednjih fazah
               reforme bodo poslovne banke tako postopoma prevzemale plačilni promet lastnih
               komitentov ter ukinjale račune pri Agenciji Republike Slovenije za plačilni promet, v
               katerih bodo podružnice brez komitentov ugasnile. Agencija Republike Slovenje za
               plačilni promet, ki je dosedanji nosilec plačilnega prometa, bo preoblikovana v
               Agencijo za javno-pravne evidence in storitve ter v Upravo Republike Slovenije za
               javna plačila, njene podružnice pa bodo ugasnile. Agencija Republike Slovenije za
               plačilni promet, ki je organizirana kot javni zavod, ima 2.190 zaposlenih, in ta
               trenutek je že jasno, da bo nekaj 100 zaposlenih izgubilo službo.</p>
               <p>Ministrstvo za finance zato sprašujem, kako bo vlada reševala problem presežnih
               delavcev Agencije Republike Slovenije za plačilni promet.</p>
               <p>Zanima me, koliko delavcev sedanje agencije za plačilni promet bosta prevzeli nova
               Agencija Republike Slovenije za javno-pravne evidence in storitve ter uprava
               Republike Slovenije za javna plačila; koliko delavcev agencije je že bilo oziroma bo
               prerazporejenih v upravo za javne prihodke; koliko delavcev agencije bodo predvidoma
               prevzele poslovne banke in koliko delavcev agencije bo opredeljenih kot tehnološki
               višek in bodo dejansko ostali brez dela; kakšna bo dinamika njihovega odpuščanja in
               kako misli vlada zagotavljati ter pokrivati njihove pravice, ki izhajajo iz statusa
               brezposelne osebe. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Državni sekretar Andrej Simonič bo odgovoril.</p>
            </sp>
            <sp who="SDZ2:SimončičAndrej">

               <speaker>ANDREJ SIMONIČ:</speaker>

               <p>Hvala lepa. Vzporedno s pripravo novega zakona o plačilnem prometu vlada pripravlja
               tudi ustrezne rešitve za problem odvečnih delavcev oziroma delavcev, katerih delo v
               agenciji po njeni transformaciji več ne bo potrebno. Res je tako, kot ste že sami
               ugotovili, večina problematike v zvezi z delavci bo razrešena s prerazporeditvijo teh
               delavcev na ustrezne službe v institucijah, ki bodo pravzaprav prevzele funkcijo
               agencije. S tem mislim predvsem na agencijo za javno-pravne evidence, na upravo za
               javno-pravne prihodke in še na nekatere druge institucije.</p>
               <p>Podroben odgovor z natančnimi številkami vam bomo posredovali pismeno. Na tem mestu
               pa lahko zagotovim, da je trden namen, da se problem razreši brez nepotrebnih
               socialnih pretresov, tako da bo za veliko večino sedaj zaposlenih delavcev v agenciji
               zagotovljena in najdena ustrezna rešitev, in v tej smeri se vlada tudi trudi
               vzporedno s pripravo zakona o plačilnem prometu. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Poslansko vprašanje bo postavil Ivo Hvalica.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Hvala lepa, gospod podpredsednik. Moje poslansko vprašanje je danes namenjeno
               ministru za promet in zveze, gospodu Bergauerju, ki ga, hvala bogu, tu vidim. Hkrati
               bi prosil tudi predstavnike vlade, da nimajo svojih konferenc tu v parlamentu, za to
               imajo posebne prostore.</p>
               <p>V proračunu za naslednje leto ima ministrstvo za promet in zveze za obvoznice - tako
               skopo piše pod postavko 2415 - predvidenih 357 milijonov. V tekstu preberem
               naslednje: <q>"V letu 2000 bo potrebno pričeti z izgradnjo nekaterih najbolj potrebnih
               obvoznic večjih krajev, kot na primer Škofje Loke,"</q> tako piše, <q>"Solkana, Kanala,
               Bleda, Krškega, Črnomlja."</q> Solkanska obvoznica ni solkanska obvoznica, to je
               novogoriška obvoznica, in Nova Gorica ni nek večji kraj, da se razumemo, najprej to.
               Sedaj pa, kaj je solkanska obvoznica - minuto 38 imam na voljo, zelo na kratko.</p>
               <p>Solkanska obvoznica je cesta, ki naj bi povezala magistralno cesto številka 12 in
               avtocesto oziroma hitro cesto s Soško dolino. Na tej cesti so v Soški dolini trije
               mejni prehodi: Robič, Učja in Predel. Torej, kot sem rekel, gre v bistvu za
               novogoriško obvoznico. Sedanja cesta gre mimo Perle, dva metra od rekonstruirane
               Perle v Solkan, to je ozka cesta po strnjenem naselju, širine 6 do 7 metrov, skoraj
               kilometer dolžine je take ceste. Na tej cesti so trije semaforji in pet križišč. To
               je v bistvu koridor, koridor brez pločnikov na neki strani. To je podobno kot Čopova
               ulica. Predstavljajte si Čopovo ulico, ki mora v dvosmernem prometu prevzeti ves
               cement, ki se izvozi iz cementarne Anhovo. Poleg tega se gradijo tam še dve
               hidrocentrali: Doblar in Plave, imamo dodatno še apnenico. Trdim, da take situacije v
               Sloveniji nikjer ni. Cesta je bila asfaltirana leta 1936 in je bil to takrat edini
               dostop do mesta Gorice, ki je stala onkraj meje.</p>
               <p>Sprašujem. Kako bo mogoče 357 milijonov, ki so predvideni v tem proračunu, razdeliti
               na vse te obvoznice? Ministra tokrat natančno sprašujem, koliko denarja je namenjeno
               specifično za solkansko to je novogoriško obvoznico. Prosim za natančen odgovor, nič
               posplošnega, ker sicer bom prišel še gor. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Minister Bergauer.</p>
            </sp>
            <sp who="SDZ2:BergauerAnton">

               <speaker>MAG. ANTON BERGAUER:</speaker>

               <p>Spoštovano predsedstvo! Cenjene poslanke in gospodje poslanci!</p>
               <p>Na zastavljeno vprašanje gospoda Hvalice lahko natančno odgovorim, tako kot je tudi
               bil podan predlog vladi oziroma kot je vlada proračun potrdila in ga posredovala v
               parlamentarno proceduro.</p>
               <p>Od zneska, ki ga je gospod Hvalica navedel, je v predlogu proračuna za leto 2000 za
               solkansko obvoznico predvidenih 50 milijonov. Teh 50 milijonov je namenjenih za
               izdelavo dokumentacije, investicijsko-tehnične dokumentacije in za ostalo pripravo te
               dokumentacije. Se pravi, izgradnja še ni v letu 2000 predvidena. Po naši projekciji
               za naslednja leta, ki smo jo ravno tako posredovali, kako predvidevamo za naslednja
               let, je predvidenih bistveno več sredstev v letu 2000, to je 900 milijonov. In v letu
               2001 in v letu 2002 je predvideno še naslednjih 200 milijonov; se pravi, skupaj so to
               sredstva v višini milijardo 150 milijonov, ki so potrebna, ampak za leto 200 je podan
               predlog samo v višini 50 milijonov, kar zadostuje za pripravo prej navedene
               investicijske in projektne dokumentacije. Tako, da vse ostalo je stvar razprave v
               državnem zboru ob priložnosti obravnave proračuna za leto 2000.</p>
               <p>Vem, da ta sredstva so daleč izpod tistega, kar je želja in zahteva lokalne skupnosti
               s tega področja, ampak za nobeno obvoznico, kot vidimo po tej razpredelnici, se ni
               dalo predvideti večjih sredstev za izgradnjo, razen radeljske obvoznice, ki je že od
               lanskega oziroma letošnjega leta v proračunu za fizično izvedbo. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod minister. Dodatno vprašanje, gospod Hvalica.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Hvala lepa. Gospod minister, zelo slabo ste me poslušali, sicer bi si zapomnili tudi
               to, kar sem jaz citiral iz teksta, to pomeni, da vi zavajate v proračunu. Vi ste
               napisali tu, predpostavljam, da ste vi napisali oziroma ste vsaj podpisali oziroma je
               šlo z vašo vednostjo, ker je pod glavo Ministrstvo za promet in zveze, ne pod mojo -
               eventualno. In piše, ponavljam še enkrat: <q>"V letu 2000 bo potrebno pričeti z
               izgradnjo nekaterih najbolj potrebnih obvoznic večjih krajev, kot na primer: Škofje
               Loke, Solkana, Kanala, Bleda, Krškega, Črnomlja."</q> Ja, tu piše: <q>"pričeti izgradnjo."</q>
               Pa kaj sejete rožice potem? Zavajate slovensko javnost in ne govoriti, kar je drugače
               od želja lokalne skupnosti! Pa kaj je takšna obvoznica samo želja lokalne skupnosti?
               Ali ni želja, ali ni potreba, ali ni prioriteta ministrstva za promet in zvez?
               Seveda, vi rožic ne sadite tam po Štajerskem, jaz sem bil zdaj tri dni gori in moram
               vam povedati, da ste kar dovolj dobro poskrbeli za obvoznice in za odseke cest, kjer
               ni niti desetino tistega prometa, ki je na tej obvoznici. Upam si trditi, da je to
               daleč najbolj obremenjena obvoznica.</p>
               <p>Še enkrat povem, predstavljajte si, da gredo po Čopovi ulici noč in dan cisterne s
               cementom v obe smeri. Jaz ne vem, ali imate vi to predstavo. Sicer pa predlagam, da
               pridete tja v Sabotin, tri dni vam jaz plačam, boste tam prenočevali, v tisti sobi,
               ki meji sem na cesto, pa boste videli, koliko boste spali, pa boste mogoče potem
               drugače mislili.</p>
               <p>Jaz ne vem, ne to reducirati na neko lokalno željo! Bodite resni in predvsem potrdite
               ali prekličite to, kar piše, da boste začeli z izgradnjo. Potrdite ali prekličite, tu
               in sedaj, ker sicer bom mirno rekel, da lažete. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod minister.</p>
            </sp>
            <sp who="SDZ2:BergauerAnton">

               <speaker>MAG. ANTON BERGAUER:</speaker>

               <p>Hvala lepa. Mislim, da ni potrebno uporabljati tako težkih besed, ker namreč
               izgradnja je zelo širok pojem, ki vključuje tudi pripravo dokumentacije, ki je
               potrebna, da lahko fizično izgradnjo izvedemo. Zato je v tej dikciji teksta tudi
               mišljena pod izgradnjo dejansko priprava celotnih postopkov, ki so potrebni, da lahko
               izvedemo neke Sedaj, če je ta dikcija napačna, potem bo potrebno v učbenikih to
               spremeniti.</p>
               <p>Jaz bi pač, tudi s tega mesta, potrdil bojazen, ki jo gospod poslanec izpostavlja, da
               je za takšne obremenjene ceste potrebno zagotoviti sredstva. Ampak, v okviru
               proračuna je bilo možno to, kar smo lahko predlagali - in tudi na vladi uskladili -
               in potem državnemu zboru predlagali v nadaljnjo proceduro pri sprejemanju proračuna,
               je bilo največ možno, kar smo lahko, da imamo odprte postopke na vseh teh zelo
               pomembnih in potrebnih gradnjah obvoznic. K temu zraven je seveda še cel niz drugih
               širom Slovenije, ki pa niti niso prišle pod ta širok pojem pričetka gradnje teh
               obvoznic.</p>
               <p>In v državnem zboru bo možno ob sprejemanju proračuna seveda še vse te številke
               povečati, zmanjšati - karkoli, ker to pravico in dolžnost državni zbor vsekakor ima.
               In mislim, ko bo razprava o posameznih postavkah v državnem zboru, bi tudi na takšni
               se lahko potem državni zbor kakorkoli drugače odločil, kot pa ta je predlog, ki smo
               ga tukaj predlagali. Jaz sepopolnoma strinjam z gospodom poslancem, da je to premalo
               denarja, da je bilo potrebno bolj pospešiti, ampak v vreči, iz katere lahko vzamemo,
               je samo toliko. In vidite, da na nobeni obvoznici, razen na radeljski, ki je že dalj
               časa v proceduri, ni bilo možnosti dati večjih zneskov. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Ivan Božič opravičen. Ciril Ribičič? Miroslav Luci? Izidor Rejc.Pripravi naj
               se gospa Majda Kregelj-Zbačnik.</p>
            </sp>
            <sp who="SDZ2:RejcIzidor">

               <speaker>IZIDOR REJC:</speaker>

               <p>Spoštovani, gospod podpredsednik! Gospe in gospodje! Predstavniki vlade! V tem
               primeru naslavljam vprašanje gospe ministrici za gospodarske dejavnosti dr. Tei
               Petrinovi.</p>
               <p>Namreč, delo Slovenske razvojne družbe je - lahko rečem - pod velikim vprašajem. Gre
               za to, da vsi ugotavljamo, da ni kvalitetno, ni odgovorno, ni na nekem nivoju. Priča
               smo predvsem številnim stečajem, potem izgubi delovnih mest, oškodovanju - bi rekel -
               upnikov, umiranju podjetij. So primeri, ki vemo<gap n="..."/> - od Tama, kako se ta drama dogaja
               že toliko in toliko let, Metalne, mariborske Tekstilne, Industrije usnje Vrhnika v
               zadnjem času ali v zadnje pol leta, Konos malo prej, problem s Planiko, Pokom,
               manjšimi podjetji. Ker je to področje - bom rekel - ki sega, ki ga pokriva gospa
               ministrica, me zanima, kaj seveda bo ministrica storila.</p>
               <p>Namreč, tudi pri pregledu dela nadzornega sveta lahko ugotovimo, da je nadzorni svet
               sestavljen iz posameznikov, ki so v posameznih firmah, in je ta kontrola in direktna
               kontrola in sploh delo nadzornega sveta nemogoče. Taka situacija seveda postavlja pod
               vprašanja vlogo Slovenske razvojne družbe, kakorkoli jo gledamo, vse preveč je - bi
               rekel - slabih ocen, slabih rezultatov in nikakor - predvsem tudi v smislu ali v
               poslanstvu, nadaljevanju in končanju lastninskega preoblikovanja, ali pa tudi
               poročanja, ali zahtevanja, da dajo določeno poročila. Praviloma nikoli ne dobimo do
               časa in seveda vse to - bi rekel - meče zelo slabo luč, predvsem luč neodgovornosti
               in nekvalitetnega dela.</p>
               <p>Sprašujem gospo ministrico, kaj bo storila - res, da spremlja to razvojno družbo
               dobrega pol leta - vendar kaj bo storila, da se bo ta situacija bistveno spremenila
               in da bodo ljudje, ki so odgovorni za ta zelo velik del slovenske ekonomije, to delo
               opravili, kot se spodobi, in da bo tudi zagotovila, da bo sama sestava
               nadzornegasveta taka, da bo mogoča kontrola in nadzor dela posameznih družb. Skratka,
               izziv za ministrico, in želim, da odgovori, kaj bo storila, ker je to področje - kot
               jaz temu rečem, sicer je to država v državi - ampak področje, ki indirektno ali pa
               tudi direktno sega na področje ministrstva za gospodarske dejavnosti. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospa ministrica, dr. Tea Petrin.</p>
            </sp>
            <sp who="SDZ2:PetrinTea">

               <speaker>DR. TEA PETRIN:</speaker>

               <p>Hvala lepa za besedo, predsedujoči. Lep pozdrav vsem poslankam in poslancem! Z
               vprašanjem Slovenske razvojne družbe smo se na našem ministrstvu ukvarjali že julija
               in smo tudi posredovali nadzornemu svetu dva predloga, kako vidimo razreševanje
               odnosa med Slovensko razvojno družbo in Ministrstvom za gospodarstvo.</p>
               <p>Treba je povedati, da je ministrstvo za gospodarstvo v bistvu neformalno nekako
               zamišljeno kot resorno ministrstvo, de facto pa nima nobenih vzvodov, da deluje na
               njih tako, da bi ta razvojna družba delala in izvajala neko politiko, ki jo določa
               ministrstvo za gospodarstvo. Zaradi tega smo tudi predlagali dva predloga v smislu
               formaliziranja teh odnosov, na podlagi katerih bi lahko posegali v delovanje te
               razvojne družbe. Ker pa nadzorni svet teh predlogov ni obravnaval, še vedno čakamo na
               odgovor, vendar pa v tem času tudi pripravljamo dodatne predloge, s katerimi bi to -
               kako bi rekla - nezadovoljivo delovanje Slovenske razvojne družbe nekako spremenili v
               smeri, da bi bili rezultati taki, kot bi si želeli.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Še dodatno vprašanje, gospod Rejc.</p>
            </sp>
            <sp who="SDZ2:RejcIzidor">

               <speaker>IZIDOR REJC:</speaker>

               <p>Hvala lepa, gospa ministrica, za odgovor. Vendar v tistem delu, ko obravnavaš
               problematiko oziroma ko načenjaš problem vzvodov za to slovensko razvojno družbo <gap n="..."/>
               Vsi vemo, da je Slovenska razvojna družba del razvojnega sklada, prenos tistega
               razvojnega sklada v naslednje obdobje, se pravi obdboje, ko je postala Slovenska
               razvojna družba delniška družba in je v večinski ali pa absolutni lasti slovenske
               države, ker vemo, da so bili tudi v lastninskem preoblikovanju tisti, ki niso svojih
               operacij opravili, so bili nekega datuma prenešeni v Slovensko razvojno družbo, kamor
               se je potem tudi proces privatizacije prenesel, in vsi ti posli, ki so vezani na
               lastninsko preoblikovanje.</p>
               <p>Torej menim, da mora biti vlada - ali pa v tem primeru seveda vlada, ki bedi nad tem
               in je skupščina slovenske razvojne družbe - tista, ki daje polno pooblastilo
               ministrstvu, ker vemo, da se drugi ne morejo ukvarjati s tem. Tako da menim, da je to
               predvsem odgovor v vladi, da da polno pooblastilo in da se lahko opravijo posli in
               tudi nadzor nad tem, kaj se dogaja. Ker, konec koncev, kot pravim, je ta Slovenska
               razvojna družba v lasti slovenske države; od tod so tudi vse te operacije, in menim,
               da so tu vzvodi. Vzvodi so v vladi, lahko pa razumem, da so morda neke stvari pravno
               malo neurejene ali pa nekako neprecizno opredeljene in od tod tudi morda lahko tak
               izgovor, kot je bil s strani ministrstva sedaj dan.</p>
               <p>Vendar kot pravim: Vlada ima tu vse vzvode v rokah. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Rejc. Gospa Majda Kregelj-Zbačnik.</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Že dober večer.</p>
               <p>Prvo vprašanje. Zakaj pristojno niso dovolili trajne uporabe frekvenc neodvisnemu
               Radiu Ognjišče, s čimer so zmanjšali njegovo slišnost in s tem dodatno omejili že
               sicer zelo šibko pluralnost v slovenskem medijskem prostoru ob dejstvu, da je Radio
               Ognjišče tretji najbolj poslušan radio v slovenskem prostoru.</p>
               <p>Namreč, spreminjanje javne televizije v državno s spremembo zakona o radioteleviziji
               in z ukinitvijo soglasja zaposlenih k imenovanju odgovornih urednikov na nacionalnem
               radiu in televiziji ter z ukinjanjem frekvenc neodvisnemu Radiu Ognjišče nevarno
               ogroža svobodo javne besede v državi. Prav zato pozivam vlado in predstavnike
               vladajoče koalicije v državnem zboru ter organe, katerih odločitve vplivajo na
               pluralnost javnih občil v Sloveniji, da nemudoma spremenijo odločitve, ki so v
               nasprotju z duhom slovenske ustave in kriterijev Evropske unije.</p>
               <p>Drugo. Zbornica fizoterapije Slovenije je Ministrstvu za zdravstvo že od svoje
               ustanovitve 1993. leta poslala številne pobude za spremembo 85. člena zakona o
               zdravstveni dejavnosti. Ker ni bilo odziva, je vložila pritožbo na Ustavno sodišče,
               ki je dne 17.6.1999 izdalo odločbo. Zakon o zdravstveni dejavnosti je v neskladju, v
               kolikor za zbornice, ustanovljene na podlagi njegovega 87. člena, ne določa postopka
               in kriterijev za njihovo ustanovitev. Državni zbor je dolžan ugotovljeno neskladnost
               z ustavo odpraviti v roku enega leta od objave te določbe v Uradnem listu.</p>
               <p>Sprašujem Ministrstvo za zdravstvo, kdaj bo to ustavno neskladno odpravilo. Enako
               velja tudi za sestrsko zbornico.</p>
               <p>Tretje vprašanje. Svetovni prvak formule 1, Mika Häkkinen se je pojavil v nedeljo,
               14. novembra 1999 v poročilih na TV Slovenija 1, gost je bil na POP TV nedeljskega
               večera, in sicer oblečen v jakno, na kateri je bil logotip West. Po 10. členu zakona
               o omejevanju uporabe tobačnih izdelkov je prepovedano neposredno in posredno
               reklamiranje tobaka in tobačnih izdelkov, vključno s sponzoriranjem športnih,
               kulturnihin drugih javnih dogodkov s strani tobačne industrije. Za posredno
               reklamiranje tobaka in tobačnih izdelkov se šteje prikazovanje logotipov in drugih
               znakov za označevanje tobaka in tobačnih izdelkov na predmetih, ki po tem zakonu niso
               tobačni izdelki - v tem primeru njegova obleka.</p>
               <p>Zato sprašujem Ministrstvo za zdravstvo oziroma ustrezno inšpekcijsko službo, kaj je
               ukrenila; ali je bila dana prijava ali bo tudi to eden od primerov, ko se naša
               zakonodaja ne spoštuje. Prosim za ustni odgovor.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, kolegica Zbačnikova. Dr. Zajc, državni sekretar bo odgovoril na dve
               vprašanji. Zbornice in tobaku.</p>
            </sp>
            <sp who="SDZ2:ZajecJanez">

               <speaker>JANEZ ZAJEC:</speaker>

               <p>Gospod predsedujoči, gospa poslanka. Kar se tiče sklepa ustavnega sodišča glede
               zakona o zdravstveni dejavnosti moram povedati, da bomo v roku enega leta spremenili
               ta zakon v tistih določilih, ki določajo, na kakšen način se zbornice ustanavljajo in
               kakšna pooblastila imajo. Seveda pa to ne velja samo za fizioterapevtsko zbornico,
               velja še za šest drugih zbornic, ki so bile v tem času ustanovljene in vse to je
               seveda povezano tudi s financami, tako da bomo natančno preučili in se že pripravlja
               naša pravna služba, da bomo dali pobudo za spremembo zdravstvene zakonodaje.</p>
               <p>Kar se tiče drugega vprašanja, smo danes naročili inšpekcijskim službam, da nam
               napišejo poročilo, ker o tem, da je bil ta svetovni prvak v Ljubljani na obisku v
               Tobačni tovarni, ni ministrstva za zdravstvo nihče obvestil, zato smo dali pobudo
               inšpekcijskim službam, da nam izdelajo poročilo. Seveda pa bomo potem tudi poročali
               na vladi. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Slišnost Radia Ognjišče - promet in zveze. Minister Bergauer.</p>
            </sp>
            <sp who="SDZ2:BergauerAnton">

               <speaker>MAG. ANTON BERGAUER:</speaker>

               <p>Hvala lepa. Uprava za telekomunikacije je razpisala frekvence, ki so bile mednarodno
               usklajene in ta frekvenca 99,8 na Kalvariji pri Mariboru je bila predmet razpisa. Na
               razpis se je prijavilo več različnih interesentov za to frekvenco in Svet za
               radiodifuzijo, ki je organ parlamenta, se je tako odločil, da to frekvenco podeli
               drugemu radiu ne Radiu Ognjišče in je potrebno Svet za radiofuzijo vprašati, zakaj se
               je tako odločil. Je pa bilo več enakovrednih zahtevkov, med katerimi se je Svet za
               radiofuzijo odločal. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Dodatno vprašanje, gospa Zbačnikova.</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Hvala lepa obema za odgovore, ki me niso zadovoljila. Bi prosila bolj natančne pisne
               odgovore, in sicer pri fizioterapevtski zbornici namreč že v sedanjem zakonu, v
               zakonu o zdravstveni dejavnosti točno v 86. zakonu piše, da poleg zdravniške in
               ostalih zbornic lahko tudi druge soustanavljajo, treba je samo dati pač pooblastila.
               Glede tobačnega zakona tudi jasno piše, da nastopanje in reklamiranje na televiziji,
               javnih mestih je kaznivo dejanje. In mislim, da tukaj ni potrebno dodati nekih
               raziskav, ampak je potrebna samo prijava in bi prosila potem tudi pisno, da sem
               obveščena, kaj je naša inšpekcijska služba ukrenila.</p>
               <p>In tretje. Mislim, da je naša vlada dolžna, da zagotovi pluralnost in demokratičnost
               v slovenskem prostoru. Hvala lepa.</p>
               <p>In prosim tudi zato bolj natančen pisni odgovor, kaj bo naša vlada storila, da bo
               zagotovila to, kar ostalim zagotavlja. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Besedo dajem mag. Marijanu Schiffrerju, da bo postavil vprašanje. Pripravi naj
               se Branko Kelemina.</p>
            </sp>
            <sp who="SDZ2:SchiffrerMarijan">

               <speaker>MAG. MARIJAN SCHIFFRER:</speaker>

               <p>Hvala lepa. Spoštovani! Vlado Republike Slovenije bi rad vprašal naslednje: 5. člen
               ustave Republike Slovenije določa skrb za slovenske avtohtone manjšine v sosednjih
               državah. Resolucija o položaju slovenskih avtohtonih manjšin v sosednjih državah in s
               tem povezanimi nalogami državnih in drugih dejavnikov, ki jo je sprejel Državni zbor
               Republike Slovenije 27. junija 1996, določa, da območja sosednjih držav, na katerih
               živijo slovenske manjšine, sestavljajo skupaj s Republiko Slovenijo skupni slovenski
               kulturni prostor.</p>
               <p>Četrto poglavje, točka 5 navaja, da Republika Slovenija poudarja pomen medijev,
               posebej elektronskih, za obstoj in razvoj nacionalne zavesti pripadnikov slovenskih
               avtohtonih manjšin v sosednjih državah. Zato je potrebno zagotoviti sprejem
               televizijskih in radijskih signalov iz Republike Slovenije na območjih, kjer
               avtohtona manjšina živi. Potrebno je povečati obseg in kakovost obveščanja o
               avtohtoni manjšini v slovenskem medijskem prostoru.</p>
               <p>Zato Vladi Republike Slovenije postavljam naslednje poslansko vprašanje. Ali
               Radiotelevizija Slovenija pokriva vsa območja v sosednjih državah, kjer živi
               slovenska avtohtona manjšina; radijski in televizijski signal ter pokritost z
               dopisniki? V primeru, da ne, sprašujem, katera območja niso pokrita in zakaj ne.</p>
               <p>Mimogrede bi povedal, da slovenske televizije ne vidijo ne v Reziji, ne v beneški
               Sloveniji, ne v Porabju, dobro je pa vidna v Kairu, v severni Afriki, Tuniziji in
               mogoče še južneje. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Bo vlada odgovorila? <stage>(Bo.)</stage> Minister Bergauer.</p>
            </sp>
            <sp who="SDZ2:BergauerAnton">

               <speaker>MAG. ANTON BERGAUER:</speaker>

               <p>Hvala lepa. Kar se tiče vidnosti in slišnosti slovenskega radia in slovenske
               televizije, smo se tega že v lanskem oziroma predlanskem letu zelo dobro zavedali v
               ministrstvu za promet in zveze. Zaradi tega smo tudi preko vlade speljali nakup in
               financiranje satelitskega programa, transponder na tako imenovani <q>"Vroči ptici"</q> in
               preko tega je možno širom Evrope, ne samo v zamejstvu, slišati in videti slovenske
               radijske in televizijske programe. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Dodatno vprašanje, mag. Schiffrer.</p>
            </sp>
            <sp who="SDZ2:SchiffrerMarijan">

               <speaker>MAG. MARIJAN SCHIFFRER:</speaker>

               <p>Gospoda ministra moram popraviti v toliko, da se slovenska televizija vidi v enem
               majhnem odseku zamejstva, nikakor ne pa v Reziji, kjer bi jo krvavo potrebovali, tudi
               ne v velikem delu slovenske Benečije in prav tako ne v glavnem v Porabju, razen prav
               na meji. To se pravi, več kot polovica slovenskega avtohtonega ozemlja s slovensko
               televizijo ni pokrito. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Branko Kelemina. Boste še odgovoril? Prosim!</p>
            </sp>
            <sp who="SDZ2:BergauerAnton">

               <speaker>MAG. ANTON BERGAUER:</speaker>

               <p>Hvala lepa. Dopolnil bi svoj odgovor samo toliko, ker morda se nismo prav razumeli,
               ker gospod poslanec govori o vidnosti preko pretvornikov.</p>
               <p>Odgovor sem dal v smislu satelitskega spremljanja slovenskih televizijskih in
               radijskih programov, katerega je možno preko satelitov oziroma transponderja na Vroči
               ptici je možno videti tudi na teh področjih, katere je gospod poslanec omenil,
               slovenske televizijske in radijske programe, samo mora imeti vsak uporabnik oziroma
               kdor želi to gledati, mora imeti ustrezen televizor oziroma to opremo za spremljanje
               satelitskih programov.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Branko Kelemina.</p>
            </sp>
            <sp who="SDZ2:KeleminaBranko">

               <speaker>BRANKO KELEMINA:</speaker>

               <p>Hvala lepa. Predno sem prišel sem, mi je poslanski kolega iz vladne stranke omenil in
               rekel: <q>"Saj nima smisla, da hodiš gor, je brezupno."</q> Verjetno je res, žal, tako. Vsaj
               tako izgleda po vseh teh razpravah danes, ki smo jih tukaj imeli. Pa kljub temu; ker
               imam to pravico, jo bom tudi poskušal izkoristiti.</p>
               <p>Tukaj imam dokument, ko je skupina 13 poslancev iz različnih poslanskih skupin dne
               23. septembra 1999 poslala vladi oziroma Ministrstvu za finance pisno pobudo za
               spremembo uredbe uveljavljanja pravic do carinske oprostitve za invalide.</p>
               <p>Ta uredba po ukinitvi zakona o davku, kjer so seveda ukinjene te pravice, ker tega
               davka ni več, je davek na DDV, tam teh pravic seveda ni več. Sedaj je uredba in v tej
               uredbi ponovno piše, da morajo ob tistih, ki v njihovem imenu vozijo osebna vozila,
               da morajo invalidi biti prisotni vedno zraven. To med drugim pomeni, z drugimi
               besedami povedano; če, recimo, mati, ki ima bolnega otroka invalida pelje v šolo,
               recimo 2, 3 kilometre, mora avto tam pustiti in iti peš domov po svoj drugi avto in
               se z njim peljati v službo. Tako to pomeni. Potem pa zopet priti nazaj in tako.</p>
               <p>Ker mi želimo, da se to ne bi dogajalo in ker smo o tem že govorili v državnem zboru
               in na odboru za vprašanja invalidov oziroma komisiji in tako naprej, mislim, da ste
               na vladi imeli dovolj dolgo to pobudo, me danes zanima, kaj ste v zvezi s tem
               rešili.</p>
               <p>Ker če menite, da - glede na besede predstavnikov financ, ki sem jih že dobil take,
               govorijo, da te pravice niso nič drugega, samo kršenje zakonodaje<gap n="..."/> Če je tako,
               potem javno in jasno povejte, da ni nobene pravice in da dejansko ljudje ne bodo
               poskušali tega izkoriščati; če pa je pravica, potem pa naj bo taka pravica, da jo
               bodo lahko državljani koristili. Mislim, da je nekorektno od države, da na hrbtih
               invalidov gradi svojo finančno politiko. Hvala lepa.</p>
            </sp>
            <sp who="SDZ2:LuciMiroslav">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Na vprašanje bo odgovoril gospod Reščič, ministrstvo za finance.</p>
            </sp>
            <sp who="SDZ2:ReščičValter">

               <speaker>VALTER REŠČIČ:</speaker>

               <p>Hvala. Poslancu bomo v najkrajšem možnem času odgovorili na pobudo oziroma poslancem,
               ki so to poslali, in se opravičujemo, ker odgovor še ni prišel. Hvala.</p>
            </sp>
            <sp who="SDZ2:LuciMiroslav">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod Reščič. Ni dodatnega vprašanja. Naslednji je Jurij Malovrh, ki pa
               ga ni, zato gremo k naslednjemu - besedo ima Janez Mežan, ki ga prav tako ni. Gremo
               naprej, Vladimir Čeligoj. Izvoli, kolega.</p>
            </sp>
            <sp who="SDZ2:ČeligojVladimir">

               <speaker>VLADIMIR ČELIGOJ:</speaker>

               <p>Hvala lepa za besedo. Svoje poslansko vprašanje namenjam Ministrstvu za finance.</p>
               <p>V skladu z zakonom o plačilnem prometu, je predvidena ukinitev Agencije za plačilni
               promet, katere funkcijo naj bi prevzele in opravljale banke. Prav zaradi tega je
               nelogično dejstvo, da agencije za plačilni promet obnavljajo stavbe, v katerih se še
               nahajajo - tak primer je, recimo, v Kopru, kjer se obnavlja fasada - ali pa kupujejo
               opremo, kot se je to zgodilo v primeru agencije za plačilni promet v Novi Gorici.
               Sprašujem, zakaj se vodijo investicije za ustanovo, za katero se predvideva ukinitev,
               kajti takšna poraba denarja je nesmiselna in negospodarna. Prosim za odgovor. Hvala
               lepa.</p>
            </sp>
            <sp who="SDZ2:LuciMiroslav">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Gospod Simonič, državni sekretar ministrstva za finance, izvolite.</p>
            </sp>
            <sp who="SDZ2:SimončičAndrej">

               <speaker>ANDREJ SIMONIČ:</speaker>

               <p>Hvala lepa. Ker gre za zelo konkretno vprašanje, ki sodi v delovno področje agencije,
               vam sam v tem trenutku ne morem podati natančnega odgovora. V zvezi z vašima dvema
               vprašanjema vam bomo podali pismeni odgovor.</p>
               <p>Res pa je, da tudi ob prenehanju delovanja agencije ti prostori ostajajo kot
               vrednost, kot premoženjska vrednost, in to investicijsko vzdrževanje povečuje
               vrednost teh prostorov, ki bodo v skladu z zakonom, ki bo uredil prenehanje delovanja
               agencije, predmet prodaje oziroma verjetno nakupa s strani tistih institucij, ki bodo
               prevzele plačilni promet, verjetno predvsem bank, ki bodo za te prostore plačale
               določeno kupnino in - kot sem že prej omenil - v istem paketu tudi prevzele določen
               del zaposlenih pri agenciji. Tako da bodo ti prostori seveda ostali tam, kjer so, in
               v pretežnem delu bodo tudi zaposleni ostali v teh prostorih, samo lastnik bo drug, v
               skladu s prevzemom plačilnega prometa, ki prehaja z agencije v bančno okolje.
               Hvala.</p>
            </sp>
            <sp who="SDZ2:LuciMiroslav">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod Simonič. Ni želje po dodatnem vprašanju, gremo na naslednjega.
               Gospod Franc Čebulj - ga ni v dvorani. S tem so vprašanja zaključena in s tem
               zaključujemo to točko dnevnega reda. Zahvaljujem se predstavnikom vlade za podane
               ustne odgovore in seveda v pričakovanju tudi pismenih odgovorov. Hvala lepa. Lahko
               noč. Nadaljujemo jutri ob 10.00 uri z dvema imunitetama, potem pa 2. točka, to je
               proračun. Hvala lepa. <stage type="time">(SEJA JE BILA PREKINJENA 16. NOVEMBRA 1999 OB 17.45 URI.)</stage>
               </p>
            </sp>
         </div>
      </body>
   </text>
</TEI>