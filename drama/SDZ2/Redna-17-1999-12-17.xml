<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ2-Redna-17-1999-12-17">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|B8DF2E13130CB06FC125684E0057FAB8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=B8DF2E13130CB06FC125684E0057FAB8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-17-1999-12-17.DZ" n="17">
               <name>Redna</name>
               <date when="1999-12-17"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-17-1999-12-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 17. seje</stage>
            <stage type="date">(17. december 1999)</stage>
            <stage type="chairman"> Sejo je vodil Andrej Gerenčer, podpredsednik državnega zbora.</stage>
            <stage type="time"> Seja se je pričela ob 10.07 uri. </stage>


            <sp xml:id="SDZ2-Redna-17-1999-12-17.sp1">

               <speaker>PODPREDSEDNIK ANDREJ GERENČER:</speaker>

               <p>Spoštovane kolegice poslanke, kolegi poslanci, gospe in gospodje! Pričenjam
               nadaljevanje 17. seje državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Jože Možgan, Franc Potočnik, Roberto Battelli, Alojz Peterle,
               Andrej Fabjan, Samo Bevk, Miroslav Luci, Majda Ana Kregelj-Zbačnik, Janez Mežan,
               Jožef Špindler, Jožef Zimšek, Mirko Kaplja za pričetek seje, Anton Delak, Ciril Pucko
               za pričetek seje in Bojan Kontič.</p>
               <p>Prosim, da ugotovimo prisotnost v dvorani. (40 prisotnih.) To je malo premalo.
               Ugotovimo prisotnost v dvorani! Prisotnih je 53 poslank in poslancev; zbor je
               sklepčen in lahko odloča.</p>
               <p>Na sejo sem povabil predstavnike vlade Republike Slovenije, ki jih prav lepo
               pozdravljam!</p>
               <p>Današnje nadaljevanje 17. seje bomo pričeli s prekinjeno <title>40. TOČKO DNEVNEGA REDA</title> , to je <title>PREDLOG DEKLARACIJE O ZUNANJI POLITIKI REPUBLIKE SLOVENIJE,</title>
               nato nam preostane še obravnava 41. točke, to je predloga zaključnega računa
               proračuna Republike Slovenije za leto 1996, in obravnava 42. točke, to so spremembe
               pravilnika o merilih in pogojih za uporabo sredstev fundacije za financiranje
               športnih organizacij v Republiki Sloveniji.</p>
               <p>Proceduralno, gospod Ivo Hvalica.</p>
            </sp>
            <sp xml:id="SDZ2-Redna-17-1999-12-17.sp2">

               <speaker>IVO HVALICA:</speaker>

               <p>Hvala lepa, gospod predsedujoči. Dve stvari imam, ki bi ju rad povedal pred tem
               zborom. Potem bom podal, jasno, tudi proceduralni predlog. Gospe poslanke in gospodje
               poslanci! Včeraj sem dobil na mizo trezor. Zdaj ne vem, kdo se je to izmislil, kdo je
               s tem zaslužil, kdo je to odločil in tako dalje. S tem se pravzaprav tudi pojavlja
               vprašanje, ali ga lahko namestim tja na mizo pred sabo, ker meni so pobrali
               dokumentacijo tu iz moje mize. Torej, kje bomo imeli te tudi precej neestetske
               "kište"? To je ena stvar. Treba je ugotoviti, in jaz predlagam, da se to ustrezno
               razišče, kdo je zaslužil s tem.</p>
               <p>Druga zadeva so božične... ampak nikjer ne piše, ne vidim. Ne, božiča še vedno ni,
               čeprav ga je pokojni Božiček uvedel, božiča v Sloveniji ni. Kdo je kriv, da smo šele
               danes dobili ta zmazek? Kdo je kriv? Kdo je kriv za to, da ne bomo mogli pravočasno
               teh čestitk poslati v inozemstvo, ker do božiča to ne pride več? Kdo je kriv za to,
               da je nepravi format, ki zahteva dodatno frankiranje. Kdo je kriv? In predlagam, da
               se, če je, in po mojem je za to kriva generalna sekretarka, da se ji izreče javni
               opomin. To je moj proceduralni predlog. To je sramota. Povejte mi, gospodje kolegi,
               kam se boste podpisali! Kam se boste tu podpisali? Kam se boste, kdo je to naredil?
               Lepo vas prosim, no!</p>
            </sp>
            <sp xml:id="SDZ2-Redna-17-1999-12-17.sp3">

               <speaker>PODPREDSEDNIK ANDREJ GERENČER:</speaker>

               <p>Prosim za mir v dvorani.</p>
            </sp>
            <sp xml:id="SDZ2-Redna-17-1999-12-17.sp4">

               <speaker>IVO HVALICA:</speaker>

               <p>Nekdo je rekel, da mu je to všeč, ampak njemu so všeč tudi rekreaktivni uživalci
               mamil, zaradi tega to zame ni merilo. To zame ni merilo. To zame ni merilo. Torej,
               predlagam, da se izreče javni opomin generalni sekretarki zaradi tega zmazka in
               zaradi datuma, ko smo to dobili. Če hočemo začeti danes pošiljati, moramo ostati tu v
               Ljubljani prek vikenda, pa saj veste, koliko imamo tega narediti. To je sramota.
               Torej, predlog, prosim, da se upošteva, ker za to je odgovorna generalna sekretarka.
               Hvala.</p>
            </sp>
            <sp xml:id="SDZ2-Redna-17-1999-12-17.sp5">

               <speaker>PODPREDSEDNIK ANDREJ GERENČER:</speaker>

               <p>Spoštovani kolega Hvalica, zlorabili ste tudi proceduralno vprašanje. To ni v zvezi z
               današnjo sejo. Dobili pa boste odgovor na obedve vprašanji. Boste dobili odgovor.
               Gremo na točko, besedo ima gospod Jelinčič. Smo pri točki 40. Imamo dve razpravi,
               Zmago Jelinčič, potem bo govoril gospod minister in pa še Vladimir Čeligoj. Prosim,
               gospod Jelinčič.</p>
            </sp>
            <sp xml:id="SDZ2-Redna-17-1999-12-17.sp6">

               <speaker>ZMAGO JELINČIČ:</speaker>

               <p>Prav lep dober dan kolegicam in kolegom ter predstavnikom vlade!</p>
               <p>Na mizo smo dobili predlog deklaracije o zunanji politiki Republike Slovenije.</p>
            </sp>
            <sp xml:id="SDZ2-Redna-17-1999-12-17.sp7">

               <speaker>PODPREDSEDNIK ANDREJ GERENČER:</speaker>

               <p>Gospod Jelinčič, se opravičujem. Kolegi in kolegice! Prosim za mir v dvorani, da
               lahko normalno danes delamo. Gospod Kelemina, gospod Hvalica, Jakič in ostali, prosim
               za mir v dvorani! Prosim, nadaljujte, gospod Jelinčič.</p>
            </sp>
            <sp xml:id="SDZ2-Redna-17-1999-12-17.sp8">

               <speaker>ZMAGO JELINČIČ:</speaker>

               <p>Hvala lepa, gospod predsednik. Torej dobili smo na mizo predlog deklaracije o zunanji
               politiki Republike Slovenije, ki je po mojem mnenju in tudi po mnenju marsikaterega
               strokovnjaka za zunanjepolitično področje pravzaprav napisana zelo naivno in
               nestrokovno. Gre za precej nesmiselno in preživelo ter zastarelo zadevo in prepričan
               sem, da jo je potrebno napisati na novo. Nedvomno dejstvo je, da je napak ogromno v
               tej deklaraciji, daso stališča naše vlade nedodelana in nedovršena, predvsem pa so
               napisana tako, da se v veliki meri v bistvu ne strinjajo in ne zavzemajo za slovenska
               izhodišča pri reševanju določenih problemov z okolišnimi državami in pri vstopanju v
               Evropsko unijo in neupoštevajo tistega, kar bi Slovenija rada dosegla in kar bi vlada
               morala zastopati predvsem v pogajanjih in v intencah oziroma namerah, ki jih želi
               doseči napram sosednjim državam. Kar nekaj zadev je takih, ki jih nisem zasledil v
               tej deklaraciji in vendar so izjemno pomembne.</p>
               <p>Ena od izredno pomembnih stvari je ustanavljanje tako imenovanih evropskih regij ob
               obeh mejah, ob meji z Italijo in ob meji z Avstrijo. Gre za nekakšne subtilne posege
               sosednje Avstrije in sosednje Italije v slovensko ozemlje, da bi na nekak hinavski
               način formirali nekakšne skupne regije in jih počasi priključili potem Italiji in
               seveda tudi Avstriji. Žal je treba povedati, da sta tukaj dve skupini oziroma
               politiki dveh političnih grupacij v našem parlamentu, to je Liberalne demokracije
               Slovenije in Združene liste socialnih demokratov, ki absolutno podpirata takšne
               težnje, predvsem na italijanski pa tudi na avstrijski strani. Za kaj gre.</p>
               <p>Ustanavljanje novih prekomejnih pokrajin, ali kot jih po italijansko imenujejo -
               regije - smatramo za škodljivo v sedanjem in predvsem v bodočem času. Ustanavlja jih
               Italija, da z njimi pospeši gospodarsko in jezikovno zasedbo Slovenije. Trenutno je
               najbolj na udaru Primorska, nato pa bodo na vrsti še druge slovenske pokrajine.
               Italija ustanavlja evropokrajine samo v Sloveniji in Hrvaški, v drugih državah, na
               katere Italija meji, pa tega ne more izpeljati, ker temu nasprotujejo tamkajšnji
               prebivalci, ali pa Italija tega niti ni poskušala.</p>
               <p>Če primerjamo, da so bili Italijani v Libiji 80 let zavojevalci, pa nimajo nobene
               možnosti, pri nas pa so bili okupatorji 25 let, pa jih ustanavljajo tako rekoč po
               tekočem traku. Vzrok je iskati samo in edino v hlapčevanju in korupciji naše oblasti,
               od ministrstev pa do izvajalcev, županov.</p>
               <p>Italija kot članica Evropske zveze lažje pridobi denarne kredite za razvoj zaostalih
               krajev, in takšna je pač oznaka pri teh, pri dodeljevanju teh kreditov, katerih bo
               verjetno del namenila tudi novo prirejenim oziroma ustanovljenim ali lažje bi rekli,
               čez nekaj časa, novo pripojenim krajem. In kdo bo seveda plačal te kredite? Seveda še
               ni jasno. Zagotovo pa bodo kredite plačevali tudi tisti, ki bodo po novem vključeni v
               te pokrajine.</p>
               <p>In kot so naši gospodje politiki nesposobni in bi rekel še kaj hujšega, morda celo
               bedasti, jih bomo po večini plačevali Slovenci, na ta ali drug način. Finančnim
               strokovnjakom je dobro znano, da bi te kredite, pa tudi druge kredite lahko z lahkoto
               pridobila tudi Slovenija, če bi se le malo potrudila. Denarja je v zahodnih in
               ameriških bankah obupno preveč in jih pravzaprav tišči, vendar ga ne vlagajo. Ne
               vlagajo pa zaradi tega, ker so določeni pritiski, iz Italije in Avstrije, tako močni
               in tako subtilni, da so tem bankam povedali, kaj je treba najprej narediti. In jasno,
               skupaj izvajajo to politiko. Potem ko bo pa, ko bodo deli slovenskega ozemlja najprej
               finančno in ekonomsko odvisni od Italije in od Avstrije, potem bo sledil drugi korak,
               korak k pripajanju.</p>
               <p>To je v veliki meri olajšal tudi sklep ustavnega sodišča, ki je dovolil tako
               italijanski kot madžarski manjšini razvijati njihove državne, to se pravi italijanske
               in madžarske zastave po Sloveniji in peti italijansko in madžarsko himno, kjer je pač
               kakršnakoli "fešta" Italijanov ali Madžarov. Skratka, v kratkem bomo videli, kako
               bodo italijanske zastave visele zopet ob rapalski meji, po Postojni, pa konec koncev
               tudi v Ljubljani. Mislim, da ta čas ni več dolgo, ni več daleč.</p>
               <p>V sedanjem času ustanavlja Italija skupaj z našo hlapčevsko oblastjo naslednje
               prekomejne, kot oni pravijo, "italo-slavo" pokrajine oziroma regije. Prva je istrska
               pokrajina. Ta bo vsekakor največja in edina, ker je močna italijanska manjšina, okrog
               17.000 na hrvaški strani in 3.000 na naši strani, in pa seveda okrog 20.000 tako
               imenovanih italijanašev, ki so sicer Slovenci, ali pa v večji meri tudi priseljenci,
               predvsem iz Bosne, ki se danes deklarirajo za italijanske manjšince, zaradi tega, da
               imajo zastonj šolanje in zastonj vrtce. Obsegala bi vso slovensko in hrvaško Istro,
               od obale do bivše rapalske meje, vključno s slovensko obalno občino in Kozino na naši
               strani ter Trst, zaenkrat pa le dve tržaški občini, kasneje pa ves Trst na
               italijanski strani meje. Glavnina narodnosti bo italijanska. Približno 70 odstotkov
               Italijanov, kajti prištevajo ves Trst, sedež istrske pokrajine pa je že določen.
               Trst, po italijansko Trieste, pomožna pa bosta Izola in Rovinj.</p>
               <p>Začetni mednarodni dokument je novembra 1999 bil že podpisan. Ustanovitev pa bo
               podpisana, naj bi bila podpisana 28.10. leta 2000 v Izoli. Podpisali naj bi jo župani
               vseh teh treh narodov. In kdo je pooblastil naše župane za podpis take meddržavne
               pogodbe? Italijani imajo od vlade pooblastilo, naši pa se sklicujejo na našo
               širokogrudno ustavo, in vendar gre za novo prekomejno pokrajino s tipičnimi
               provincami protektorata Italije. Druga pokrajina bo Goriška ali Velika Goriška.
               Italijani ji pravijo Grande Gorizia, pokrajina. Ta bi naj obsegala slovenske kraje,
               ki so vsi brez italijanske manjšine, to je Nova Gorica, po italijansko Nuova Gorizia,
               Šempeter pri Gorici, San Pietro in pa Miren, Merna ter italijanski stara Gorica in pa
               Gradiška in verjetno tudi Krmin, po italijansko Cormons. Govorim o italijanskih
               nazivih slovenskih krajev zaradi tega, ker Italijani v svojih papirjih strogo
               uporabljajo samo italijanske nazive in nikjer ne zasledimo slovenskega naziva. Tudi
               tukaj v naši preljubi, v predlogu deklaracije nikjer ne zasledimo teh pomembnih
               namigov, da je potrebno vztrajati tudi na tem, da se slovenska imena uporabljajo v
               listinah, kadar se uporabljajo obmejni kraji oziroma slovensko avtohtono ozemlje.
               Stalni sedež te pokrajine bo Gorica, pomožni pa naj bi bila Nova Gorica in tudi v tej
               pokrajini bodo Italijani v večini, približno 60% do 65% bo tam italijanskega
               življa.</p>
               <p>Začetni mednarodni dokumenti, tudi tukaj že podpisani, menda tik pred kratkim,
               12.12.1999, širši pa naj bi bil bolj svečano in tudi sam po sebi bolj svečan, bolj
               dodelan, naj bi bil podpisan v Šempetru, 1. januarja leta 2000. Tudi pri Goriški
               pokrajini gre za nekakšno avtonomijo, čeprav manj izrazito kot pri Istrski. Slovenska
               manjšina pa po drugi strani na italijanski strani še vedno nima pravzaprav nobenih
               pravic. Tega naša deklaracija ne upošteva. Slovenske manjšine jemlje kot nekakšno
               nujno zlo, nikoli pa se ne ozira na to, da bi morali Slovenci imeti tiste pravice, ki
               jim jih zagotavljajo tako italijanska ustava po eni strani in mednarodne listine,
               kakor tudi avstrijska ustava in mednarodne listine, še posebej pa avstrijska državna
               pogodba.</p>
               <p>Tretja pokrajina naj bi bila Briška pokrajina oziroma Colio, kot ji pravijo
               Italijani. Zajela bi vsa slovenska in italijanska vinorodna področja od Soče pa do
               oziroma tudi Krmin. Od vseh je to najmanjša, tako po številu prebivalcev, kot po
               površini, pokrajina. Tudi v tej pokrajini bodo Slovenci v manjšini, čepravživi v
               Italiji večja slovenska manjšina, ki pa jo seveda Italijani nekako odrivajo in je ne
               priznavajo. Stalni sedež naj bi bil v Čedadu oziroma kot je že določeno, bo v Čedadu,
               pomožni pa na Dobrovem v Brdih.</p>
               <p>Četrta pokrajina je Soška pokrajina in kot ji Italijani pravijo, Isonzo. Obsegala naj
               bi popolnoma slovenske kraje, Tolmin, Kobarid, Bovec in verjetno tudi Kanal ob Soči
               ter italijanske kraje celotnega področja, ki spadajo pod Videm oziroma pod Udine, kot
               oni pravijo. Stalni sedež bo v Vidmu na italijanski strani, to se pravi v Udinah, in
               v Tolminu pomožni. Zopet bodo tukaj v večini Italijani, in sicer bo tukaj okrog 70%
               italijanske populacije. Zakaj govorim o odstotkih italijanske populacije? Zaradi
               tega, ker to pomeni, da bodo imeli Italijani možnost preglasovati vsak slovenski
               sklep v tej pokrajini, in to pomeni počasno raznarodovanje slovenskega ozemlja,
               tistega, ki ga niso uspeli uničiti fašisti v obdobjih od rapalskega sporazuma do
               kapitulacije oziroma do konca druge svetovne vojne, in kar jim ni uspelo z vmesnim,
               po drugi svetovni vojni trajajočim raznarodovanjem na italijanski strani. Na ta način
               bodo v okviru evropskih regij in tudi s pomočjo slovenskega zunanjega ministrstva,
               predvsem pa županov obmejnih pokrajin, ki so v strankah LDS in ZLSD, doseči tisto,
               kar ni uspelo fašistom.</p>
               <p>Tudi tukaj so Italijani zelo pohiteli, seveda ob hlapčevanju naših, in začetni
               mednarodni dokument naj bi bil precej svečano podpisan v lokalu v Stari Gori nad
               Čedadom že 18. decembra letošnjega leta, ustanovitev pa predvidevajo v maju leta
               2000. Tem evropokrajinam bodo zanesljivo sledile nove. Na slovenskih tleh
               predvidevajo kraško, postojnsko in idrijsko pokrajino. Tu so pa Italijani in naši
               italijanaši seveda naleteli na težavo, kako zagotoviti italijansko večino. Vendar gre
               Italijanom zelo na roko naša hlapčevska vlada in bodo zagotovo iznašli neko obliko za
               njihovo nadvlado nad Slovenijo in Slovenci.</p>
               <p>Tu bi še enkrat opozoril na tisti sklep ustavnega sodišča, ki ga je sprejelo pod
               komando sedanje vlade, predvsem pa premiera Drnovška, da morajo manjšinci imeti
               pravico kjerkoli vihteti italijanske in madžarske zastave in peti italijanske in
               madžarske himne. Konec koncev, v svojih uradnih dokumentih, v zemljevidih, tudi na
               kovancih, Slovenije že enostavno ne omenjajo več. Ko je Italija izdala svoje kovance
               ob vstopanju v Evropo in širjenju Evropske unije, so enostavno zbrisali Slovenijo. Na
               prvem kovancu so zbrisali tudi nekatere dežele centralne Evrope oziroma zahodne
               Evrope, kot je, recimo, Danska, vendar so se Danci oziroma Nizozemci pritožili in so
               Italijani nakovali nove kovance, kjer so tam mejo začrtali oziroma napako popravili.
               Slovenska vlada ni reagirala, razen Slovenske nacionalne stranke, ki pa ni v vladi,
               in nihče ni popravil in narisal slovenske meje, tako da kovanci enostavno krožijo z
               narisano veliko Italijo, se pravi, brez slovenske države na njih.</p>
               <p>Skratka, tudi njihova pošta, italijanska, označuje naše kraje zgolj po italijansko,
               ne vidite, da bi napisali Postojna, ampak piše Postumia, namesto Vipava pišejo
               Vipaco, namesto Miren pišejo Merna in tako naprej. Vsi sporazumi pa so pisani samo in
               zgolj v italijanskem jeziku.</p>
               <p>Navkljub temu jih naši gospodje politiki iz LDS in združene liste z veseljem
               podpisujejo in govorijo o evropski naravnanosti teh sporazumov, o velikih finančnih
               sredstvih, ki bodo prišla v Evropo prek teh pokrajin, in o tem, kakšne koristi bodo
               imeli nekateri. Pozabljajo pa seveda, pozabljajo pa, da so se Primorci proti fašizmu
               borili, da je bila tam ustanovljena prva antifašističnaorganizacija na svetu,
               organizacija TIGR, in da so primorski ljudje dali ogromno življenj in krvi, da so
               vrnili vsaj del slovenske zemlje v slovensko domovino.</p>
               <p>Gospodje iz teh dveh strank to vse skupaj pozabljajo ali pa namerno se izogibajo
               temu, samo zato, da bi kakšna lira, ali pa kakšen evro padel komu v žep. Potrebno,
               oprostite gospod Jakič, če bi poznali cerkvene zadeve, bi vedeli, da v cerkvi ni
               kovancev. Cerkev še ne izdaja kovancev, če bo pa liberalna demokracija tudi to
               uredila, pa verjetno bodoizdajali tudi kovance oziroma slovensko državno valuto.</p>
               <p>Mislim, da je tukaj nujno potrebno postaviti vprašanje: Zakaj v predlogu deklaracije
               ni nič o teh problematikah? In zato bi bilo potrebno vprašati, zakaj ministrstvo,
               zunanje ministrstvo, pa konec koncev tudi evropsko ministrstvo oziroma obrambno
               ministrstvo nič ne naredi na tem področju. In zakaj vlada ni upoštevala teh zelo
               subtilnih in nevarnih zadev in tega ni napisala v deklaraciji? Konec koncev nikjer ne
               piše, kdo je dal pooblastila našim županom, da podarjajo dele slovenske države
               Italijanom. Tudi v Izoli se je prodala marina, ki jo je enostavno županja, gospa
               Pečanova, prodala v roke Italijanu. In kdo dovoljuje našim županom, ki nimajo po
               ustavi nobene pravice podpisovati mednarodnih dokumentov, da enostavno podpisujejo te
               mednarodne dokumente in vendar nimajo nobene zaslombe v pravnih aktih države
               Slovenije, obenem pa so to tako tudi škodljivi za državo. Obenem pa še brez soglasja,
               tako občanov kakor tudi državnega zbora Republike Slovenije.</p>
               <p>Mislim, da je potrebno to zapisati v deklaracijo. Predvsem pa, najprej te deklaracijo
               ne sprejeti in potem napisati na novo, z navedbo vseh teh škodljivih posledic in pa
               nevarnih precedensov, ki jih delajo naši gospodje župani ob meji. Izgleda da se je
               slovenska vlada odločila, da bo po principu vstopanja v Evropo prodala večji del
               Primorske oziroma vso Primorsko Italiji, večji del oziroma vso Gorenjsko in Štajersko
               pa Avstriji. Kajti Haider ravno tako zahteva ustanovitev dveh evropokrajin. In sicer,
               na avstrijskem Koroškem in naš del Koroške in Štajerske, po drugi strani pa tudi del
               Koroške in pa vso Gorenjsko. Tisto, kar je okupiral v 2. svetovni vojni nemški rajh,
               bi rad Haider vključil v evropske pokrajine, obenem pa zahteva tudi tri člane tako
               imenovane staroavstrijske manjšine v slovenskem parlamentu. Naši klečeplazneži bodo
               seveda to odobrili, kakor to vedno naredijo.</p>
               <p>Sprašujem se konec koncev, kako in zakaj v naši deklaraciji nimamo napisanega nič o
               slovenskih zakonih. Sprejemamo pravzaprav evropske zakone, kar po tekočem traku,
               nihče pa se ne vpraša, ali so ti zakoni evropski v skladu z interesi slovenskega
               naroda in slovenske države in ali ti zakoni morda v kakšnem primeru ne posegajo v
               integralne pravice naše države. In ni nobene inštitucije, ki bi to pregledala, to
               ugotovila in v teh primerih zahtevala v skladu z možnostmi, ki jih imamo v Evropski
               uniji, da se izgovori kakšna izjema. Brez izjeme vse države na svetu so oziroma v
               Evropi, tudi tiste, ki so že v Evropi, in tiste, ki na novo vstopajo,so vsi izgovori
               le izjeme. Mi, kakor da izjem ne rabimo, ker smo se res odločili, da bomo po eni
               strani Slovenijo prodali Italijanom in Avstrijcem, v večji meri, v manjši meri pa še
               Hrvatom en del države.</p>
               <p>V novih evropokrajinah, predvsem v italijanskih, bo po sedaj znanih določilih teh
               sporazumov veljaven samo italijanski jezik. Slovenski jezik ni niti omenjen. Zakaj pa
               se potem ne uveljavi angleški jezik, ki je recimo v Evropi, bi rekel, vsezveličaven
               in se uporablja v evropskih listinah.</p>
               <p>Izgleda, da bodo te evroregije neka posebna izjema, da bomo postali protektorat
               sosednjih držav, da bomo dovolili okupirati svojo domovino, vendar upam, da bodo
               mediji povzeli kaj iz teh mojih razprav, da bodo kaj napisali in pa predvsem, da bodo
               volivci spregledali, kdo koga vodi v Evropo, na kakšen način in pod kakšno komando.
               Jaz mislim, da ne bi želeli več biti pod liktorsko sekiro italijanskih fašitov ali
               pod mogoče malo drugačnim simbolom neonacistov, ki se sedaj bohotijo na avstrijskem.
               Konec koncev v 2. svetovni vojni niso zmagali nacifašisti ampak nekdo drug in mislim,
               da se moramo temu upreti vsaj tako, kot se upira vsa ostala Evropa in ne dovoljuje
               teh tendenc, ki so pa na Hrvaškem in pri nas zelo prisotne.</p>
               <p>Po drugi strani pa naša oblast nima korajže zahtevati za slovensko manjšino na
               italijanskem vsaj enake pravice, kot jih ima nemško govoreče manjšina v Italiji.
               Nikjer nisem zasledil v tej deklaraciji kakšnega tega opisa. Nikjer ne piše, da bo
               treba zahtevati od Italije in od Avstrije, da spoštujeta lastnadoločila lastnih
               ustav, mednarodne sporazume, tržaški sporazum, londonski memorandum in avstrijsko
               državno pogodbo, v tem, da bodo zagotovili avtohtoni slovenski manjšini na obeh
               straneh meje tiste pravice, ki bi jih morali že zdavnaj zagotoviti. Pišemo pa, da mi
               dajemo italijanski im madžarski manjšini vse bonitete, vse, kar želijo, še več, kar
               želijo, dajemo jim pravzaprav neenakopraven položaj napram Slovencem, ki živimo
               tukaj, to se pravi, gre za diskriminacijo lastnih državljanov, kajti mi, normalni
               Slovenci, imamo pravico voliti enkrat samkrat, medtem ko imajo avtohtoni manjšinci,
               pripadniki italijanske narodne skupnosti in madžarske narodne skupnosti, dvojno
               pravico voliti v državni zbor: enkrat volijo svoje predstavnike direktno v državni
               zbor, drugič volijo pa svoje politične predstavnike prek političnih strank. Kje je
               sedaj tu enakost pred slovensko ustavo?</p>
               <p>Tudi tega ne omenja ta deklaracija in se ne sklicuje na to, da bi Slovenci morali
               vendarle biti svoj gospodar na svoji zemlji. Ali res tako hitro pozabljamo, da so
               ljudje izgubljali življenja, umirali v taboriščih, da so jih streljali po raznih
               vogalih, zato ker so se borili za to zemljo, in da bodo nekateri zaradi lastnih
               koristi prodali vse skupaj Italijanom, Nemcem oziroma Avstrijcem in Hrvatom, ki so
               bili v drugi svetovni vojni okupatorji na slovenski zemlji in ki so se skupaj borili
               na strani nacifašizma?! Tega v deklaraciji ni. Deklaracija govori o dobrih sosedskih
               odnosih, ki želijo Slovencem samo dobro in nič drugega kot dobro.</p>
               <p>Cela vrsta zadev je, če vzamemo samo italijansko stran, ki bi jih morala v tej
               deklaraciji naša vlada oziroma zunanje ministrstvo upoštevati in zahtevati ter
               napisati, kaj bo storila za to, da se bo zunanjepolitična usmeritev vendarle malo
               spremenila. Če vzamemo samo nekaj primerov.</p>
               <p>Slovenska televizija je uvedla za vse Slovence v Italiji davek v višini približno
               450.000 lir za gledanje slovenske televizije. S tem so uspeli, da večina Slovencev v
               Italiji ne gleda več naše televizije; to je tudi eden od pametnih ukrepov gospoda
               Čadeža. Po drugi strani pa je koprska televizija pred kratkim začela redno predvajati
               italijansko televizijo in za Slovence sramotne in ponižujoče italijanske prispevke.
               Sprašujem torej slovensko oblast, kaj je naredila na tem področju? Če bi se kaj
               takega zgodilo, recimo, v Nemčiji, bi urad za varstvo ustavne ureditve takoj prišel k
               določenim gospodom, jih vrgel iz službe in jih procesuiral, kajti tam se še vedno
               jemlje kakšno zadevo kot protidržavno delovanje, ki ni dovoljeno. Pri nas, izgleda,
               je dovoljeno čisto vse, samo če je na škodo Slovencev, ni pa dovoljena obramba
               slovenskih interesov; takrat takoj skočijo pokonci in kažejo s prstom za tabo, da si
               nacionalist in ne vem kaj vse. Tudi partizani so bili nacionalisti, borili so se
               namreč za Slovenijo in za Slovence, in vendar jih cel svet spoštuje. Tudi Angleži so
               bili nacionalisti, ker so se borili za Anglijo proti Hitlerju, in Francozi so bili
               nacionalisti, prav tako, in danes so ponosni na to - vsak Anglež pravi, da je Anglija
               čez vse vsak Francoz, da je Francija čez vse, nihče v Sloveniji ne sme reči, da je
               Slovenija čez vse, mi moramo biti ponižni. In pri tem nam določene politične stranke
               zelo krojijo plašče v tej meri, seveda ob pomoči slovenske vlade, ki pa se klanja na
               vse konce in kraje.</p>
               <p>Slovenci v Italiji, ki vozijo svoje otroke v slovenske šole v Slovenijo, morajo
               plačati vso šolnino in vse dodatne stroške, kot da bi živeli in delali v Sloveniji.
               Nasprotno pa Italija nudi slovenskim otrokom iz Slovenije, ki hodijo v italijanske
               šole, brezplačno šolnino, prevoze, malice, ponekod pa tudi obleko in po dva velika
               izleta po Italiji.</p>
               <p>V slovenskih šolah se je skoraj da ukinila domoljubna vzgoja otrok. Tako le malo
               zvemo o zgodovini Slovencev, o slovenskem jeziku, o naših velikih ljudeh, o našem
               večtisočletnem boju za svobodo, o naših velikih dosežkih na področju kulture, tehnike
               in medicine. O Slovanih ne zvedo skoraj da ničesar. Še vedno vztrajamo na tisti stari
               tezi o priseljevanju Slovencev v 6. stoletju iz nekakšnih ruskih močvirij, ki že
               zdavnaj ni več obranljiva in ki vemo, da je v bistvu teza nemške zgodovinske šole, ki
               je hotela Slovencem posekati korenine, zato da nas nikjer ne bi bilo, da bi bili
               vedno hlapci, in zgleda, da nekaterim v današnji vladi pa tudi na Slovenski akademiji
               znanosti in umetnosti in še posebej na Filozofski fakulteti, odseku za zgodovino, jim
               je to všeč zaradi tega, ker se sklada z njihovimi tezami, v zadnji vrsti pa konec
               koncev pa tudi z njihovimi tako diplomami, doktorati, magisteriji, ki so osnovani na
               tej tezi. Pa še naprej lahko hlapčujemo. Redki so ljudje, ki se upajo povedati, da
               smo Slovenci tukaj avtohton narod, da je o tem nič koliko dokazov. Moramo imeti ljudi
               z one strani meje, da nam to povedo. Pater Tomažič z Dunaja, Jožko Šavli iz Gorice,
               ki je sedaj na italijanski strani, Matej Bor in gospod Berlot sta žal že mrtva. Na
               slovenski strani nas je le nekaj, ki si upamo to povedati na glas, kajti tako
               imenovana zgodovinska znanost v službi tudi sedanje slovenske vlade, predvsem pa v
               službi Italijanov, italijanašev in pa Avstrijcev in njihovih prisklednikov, seveda si
               tega ne upa storiti.</p>
               <p>Poglejmo recimo v osnovnem berilu v 1. razredu je pod črko Z naveden zajec in zelje.
               Nimamo pa navedenega pojma zastave in vendar je zastava eden od simbolov države. Jaz
               se strinjam, da ta zastava ni prava, da je to ruska zastava, ki smo jo pobrali leta
               1848 zaradi tega, da bi bili skupaj z brati Rusi večji in močnejši, da bi nas bilo
               200 milijonov. V nasprotju s frankfurterico, ki so jo izbrali Nemci za pangermanski
               del. Ampak vseeno, o zastavi je treba pisati kot o simbolu. Italijani recimo imajo
               pod, v berilu pod črko B, "bandera" in jo poveličujejo na veliko. To je njihova
               zastava. In ta zastava, čeprav je bila dostikrat okupatorska in je tlačila narode
               inje pobijala vsemogoče ljudi, ne samo Slovence, je vendarle navedena kot nekaj
               najbolj svetega. Pri nas se sramujemo, tako svoje zgodovine kot svojih simbolov. In
               tak sramotni izdelek je tudi ta deklaracija. Bomo sodelovali, bomo pridni, bomo
               dobri, bomo naredili vse, da bomo še bolj pod peto.</p>
               <p>Konec koncev, še vedno slovensko zemljo kupujejo na vseh koncih in krajih vsi mogoči,
               tudi v Sloveniji. In v povezavi s svojo zunanjepolitično deklaracijo bi morali
               opozoriti tudi na to, da slovensko zemljo kupuje cela vrsta Šiptarjev, oziroma
               Albancev, se opravičujem, tukaj pa ne samo Šiptarjev, ampak Albancev, ki kupujejo
               obmejno zemljo na Primorskem in seveda tega v naši deklaraciji ni in vendar je to
               izredno pomembno za zunanjepolitični, politični odnos do sosednjih držav. Tega nam
               pač ni mar. Po drugi strani kupujejo zemljo tudi Italijani, medtem ko mi še vedno ne
               smemo kupiti tudi kvadratnega metra zemlje ob italijanski meji na oni strani, kajti
               še vedno veljajo tisti vojaški predpisi, ki nam to omejujejo. Tega v deklaraciji ni z
               besedo. So samo dobri Italijani, najboljši Italijani, ki nam bodo dali vse.</p>
               <p>Morja imamo konec koncev za dober škaf. Pa vendarle, ne moti to naših županov, da ne
               bi podarjali še tega morja Italijanu. Izolska marina je šla v roke Italijanu. Brez
               besed. Italijan zdaj kraljuje in poveljuje v istrski marini. Izklaplja elektriko. V
               kratkem bo zahteval še uradni jezik italijanščino. Gospa županja iz stranke Združene
               liste socialdemokratov je to naredila mimogrede, z levo roko. Za 42 km naše obale je
               to hud udarec in grozljiva zadeva. Ampak to jih pač ne briga. So pač podlegli
               določenim tendencam, ki jih nekateri njihovi poslanci vodijo, da je pač potrebno
               prikloniti se Italijanom. Hvala lepa, gospod, gospod Jakič, da zagovarjate mnenje, da
               je obale 46 kilometrov, jaz bi bil zelo vesel. Morda je to nov veter v liberalni
               demokraciji. Do pred kratkim je bilo 42 kilometrov obale, sem pa zato, da jih je 46,
               še raje pa 460. Pa če bi liberalna demokracija malo bolj poslušala zgodovinska
               dejstva in dokaze, ki jih ima zunanje ministrstvo v svojih trezorjih in ki jih noče
               pokazati nikomur, bi je verjetno imeli vsaj 460 kilometrov slovenske obale.</p>
               <p>Naprej je primer podrejanja Slovenske vojske. Slovenska vojska bo imela skupno
               brigado z Italijani in z Madžari. Komandant bo Italijan. Glavni jezik bo italijanski,
               potem pa angleški, slovenskega ne bo. Italijani so hoteli imeti celo naziv brigade
               Giulia, ki je leta 1942 poklala nekaj vasi na Primorskem. Tudi tukaj se je odzvala
               Slovenskega nacionalna stranka, pa še nekatere druge stranke, da to ne bi bilo. Mi
               smo napisali poslansko vprašanje in pobudo. Jaz sem to vprašal tudi gospoda Prodija
               na zasedanju Zahodnoevropske unije v Parizu in tam je momljal in jecljal tako kot zna
               momljati, jecljati takrat, kadar mu je vprašanje neprijetno. Odgovoril ni ničesar in
               vendar naša vlada ni eksplicitno zahtevala, da se kaj takega ne more storiti in ne
               more zgoditi. Tudi to pogrešam v naši deklaraciji, kjer seveda piše o sodelovanju na
               tem področju, vendar pa to sodelovanje nidecidirano napisano v smeri promocije
               Slovenije, ampak je kot pač sodelovanje, ki ga moramo dati. Tako da ni rečeno, da ne
               bomo čez nekaj časa predlagali, da bomo Slovenci pa poslali v Nato pakt skupino
               čistilcev čevljev zato, da bomo lahko čimbolj pri tleh, pa čimbolj ponižno sodelovali
               v teh enotah.</p>
               <p>Še nekaj. Skrb za naše Slovence, predmejske Slovence na naši strani je seveda naša
               država poverila italijansko usmerjenemu človeku, državnemu sekretarju gospodu Francu
               Juriju. To je tudi v mednarodnih diplomatskih krogih precedens, tega druge politike
               in druge države ne poznajo. O tem sem jaz govoril s kolegi na Zahodnoevropski uniji
               in moram vam povedati, da so se izredno čudili in so rekli, samo tega ne, in vendar
               naša vlada samo to ja, in kot mi je znano, je gospod Juri še kandidat za
               veleposlanika v Rimu. Lepo vas prosim! Kako bo potem zastopal interese Slovenije in
               Slovencev in streznenja ni nikjer, streznenja ne vidim tudi v tej deklaraciji o
               zunanji politiki Republike Slovenije oziroma ob tem predlogu. In namesto, da bi
               uveljavljali pravice Slovencev v Italiji in jim pomagali, da v bodoči Evropi zaživimo
               skupno življenje kot enoten narod, kot pravijo nekateri, so naši italijanaši začeli
               ustavljati nekakšno Grande Gorizio, pokrajino, ki bo odtrgala Posočje in Novo Gorico,
               in jo priključili k stari Gorici z okolišem. Seveda tam bi bili Italijani v večini in
               po evropskih zakonih bi o vsem odločala večina, Slovenci pač ne bi imeli kaj za
               govoriti. To pomeni poizkus odcepitve od matične Slovenije in to je znano vsem, ki
               razumejo slovensko. Seveda, prepričan sem, da je to znano tudi tistim, ki se v
               Sloveniji derejo tistim strankarskim prvakom, ki se v Sloveniji derejo, in nastopajo
               pod raznimi gesli o skupni Evropi, že se derejo "Insieme" pa "Due Gorizie, una
               citta!" itn., kar se dostikrat sliši na naši meji. Seveda, žal, iz ust slovenskih
               političnih veljakov, sem že povedal, katerih dveh strank. Mislim, da kaj takega pač
               ne moremo dovoliti.</p>
               <p>Žal, slovenski mediji tega ne razumejo tako, kakor tudi ne razume slovenska vlada v
               svojem predlogu deklaracije o zunanji politiki Republike Slovenije in pišejo v Delu,
               recimo: "Prva evroregija v Sloveniji." Konec koncev, če govorimo o evroregijah, kaj
               pa tukaj potem pomeni schengenski sporazum? Kam bomo pa v zvezi s tem vtaknili
               schengenski sporazum? Po eni strani evroregija na zgornji strani, po spodnji strani
               nek vehementen sporazum o medsebojnem maloobmejnem sodelovanju s Hrvaško. Kje je
               sedaj tukaj dodelanost? Kje je sedaj tukaj eno enotno stališče in pa prava smernica?
               Kaj sploh hočemo?</p>
               <p>Edino, kar se vidi iz vsega tega in tudi iz deklaracije, je to, da hoče slovenska
               vlada podrediti Slovenijo tujcu, pa kateremu koli. Nekateri gospodje, predsedniki
               nekaterih strank in predsedniki vlade, bi pa želeli samo vladati tukaj notri, v enem
               majhnem okrožju, ki bi ga lahko še obvladali. Kajti bojijo se, da se ne bodo mogli
               dogovarjati z več ljudmi naenkrat, zato pa konec koncev tudi sedaj na veliko
               zastopajo, da je potrebno spremeniti volilni sistem iz proporcionalnega v večinskega,
               zaradi tega, ker dva se že zmenita, tri je že težko, s štirimi se pa ne moremo več
               zmeniti. Zato bi najraje šli radi nazaj v bivši sistem, ki so ga že poznali, ki so ga
               obvladali in v katerem so dobro služili. Torej, grozljive zadeve se dogajajo na tem
               področju.</p>
               <p>Po drugi strani ne podpira oziroma deklaracija o zunanji politiki Republike Slovenije
               pravzaprav ne govori skoraj nič o nevarnosti avstrijskega vmešavanja. Govoril sem že
               o zadevah, ki jih napoveduje Haider - o ustanavljanju dveh evroregij na naši strani.
               Tudi tukaj ima na naši strani podporo nekaterih političnih veljakov iz že omenjenih
               dveh strank. Povedati moram pa, kot sem že omenil, da Haider zahteva tri predstavnike
               neobstoječe staroavstrijske oziroma nemške manjšine na Slovenskem. In kaj je
               pravzaprav tukaj zadaj? Nič drugega kot poskus priključitve dela Slovenije nazaj k
               Avstriji.</p>
               <p>Nekdo je zelo lucidno izjavil, da bi Slovenija naj postala deseta provinca Avstrije.
               In izgleda, da je nekaterim do tega, predvsem nekaterim iz slovenske vlade in pa iz
               liberalne demokracije, seveda - hvala lepa, gospod Jagodnik, če bi pozabil, ste me
               opomnili - tudi ZLSD. Kaj je zanimivo? Gospod Jagodnik je sprožil vprašanje nemške
               manjšine in opozoril na grozljiv dokument, ki mu je slovenska vlada rekla kulturni
               sporazum s sosednjo Hrvaško. Vendar kasneje, razen gospoda Jagodnika, se iz te
               stranke ni slišal noben glas z zahtevo po obravnavi tistega, kar je vlada že zdavnaj
               obljubila, da bomo tu obravnavali. Kje je obravnava tega žgočega problema? Pričakoval
               sem, da bo gospod Pahor vztrajal na tem, vendar gospod Pahor zadnje čase vse bolj
               sodeluje z liberalno demokracijo, pa ne vem, kaj je sedaj, ali je morda tudi to del
               zahtev od nekoga, da je treba s tem prenehati. Prepričan sem, da gospod Jagodnik ne
               bo odnehal, za gospoda Pahorja pa ne vem.</p>
               <p>Vprašanje tako imenovane avstrijske oziroma nemške manjšine sploh ni tako enostavno.
               Avstrija zahteva, da se ne bi upoštevala več avstrijska državna pogodba, še posebej
               ne njen 7. člen. Avstrija že tako tega ne spoštuje, in v deklaraciji nikjer ne vidimo
               zahteve oziroma napisano, da se bo Slovenija v svoji zunanji politiki zavzemala za
               striktno spoštovanje avstrijske državne pogodbe nasploh, še posebej pa njenega 7.
               člena - tega ne vidimo nikjer. In vendar vemo, da imajo morda Slovenci na avstrijskem
               Koroškem nekaj malega pravic, čeprav v zelo omejenem krogu in tudi v bistveno manjši
               regiji, kot je bilo to določeno. Medtem ko Slovenci na Štajerskem nimajo pravzaprav
               nobenih pravic, na avstrijskem Štajerskem - nobenih pravic! Tega se ne upošteva.
               Avstrijci zahtevajo s tako imenovano denacifikacijo spraviti sedaj izven kategorije
               sodelavcev z nacifašizmom vse pripadnike kulturbunda in podobnih nacističnih
               organizacij. Zakaj? Zato, da bi lahko ti ljudje zahtevali zemljo na Slovenskem.
               Navkljub temu, da so mednarodne pogodbe tem ljudem, ki jim je bila ta zemlja odvzeta
               zaradi sodelovanja z okupatorjem v takratni Jugoslaviji, so dobili povračilo za to
               zemljo v Avstriji in v Nemčiji, bodo navkljub vsemu zahtevali tudi v Sloveniji in,
               seveda, slovenska vlada se bo poklonila in jim bo to dovolila. Tendence v slovenski
               vladi so zelo močne, da se to uredi. Moram povedati, da je bila izjava gospoda Jurija
               na Radiu Ljubljana pred časom, v torek, v oddaji Intelekta, zelo indikativna. Gospod
               Juri je že nekaj mencal, da konec koncev bi bilo pa dobro, če bi se priznala nemška
               manjšina, ki, po mojem mnenju, nikoli ni obstajala in ne obstaja, da bi to postala
               avtohtona manjšina. Lepo vas prosim! Kaj se gre naša vlada? In tega v deklaraciji
               nikjer ne vidim, te nevarnosti, in da bi se ta zadeva nekako umaknila in spravila
               tja, kamor "paše" - v okvir avstrijske državne pogodbe, ki je bila mednarodno
               priznana listina, ki je nista podpisali samo Avstrija in Jugoslavija, ampak tudi
               mednarodne zavezniške sile, ki so zmagale v 2. svetovni vojni, če je mogoče to kdo
               pozabil.</p>
               <p>Tukaj zraven imamo seveda še nekega silnega gospoda Kolnika, ki v Mariboru v tej
               smeri zelo dobro deluje in naša Sova leta okrog pa sprašuje, koliko so bila okna na
               Jelinčičevi hiši, ne zanima pa je, kaj se dogaja z gospodom Kolnikom v Mariboru in z
               njegovim neonacistično usmerjenim društvom Most svobode. Gospod Kolnik je bil
               pravzaprav komandant 41. brigade teritorialne obrambe vzhodnoštajerske cone v
               Mariboru in danes je pa neka žrtev in na lepem veliki Nemec. Bil je kapetan 1. klase
               JLA, bil je sekretar Gozdnega gospodarstva v Mariboru in sekretar osnovne
               organizacije Zveze komunistov v Gozdnem gospodarstvu v Mariboru. Lepo vas prosim,
               zdaj je pa tukajle največji borec za Nemce. Seveda, finance prihajajo iz one strani,
               denar je pa za nekatere Slovence najbolj sveta stvar. Žal, nekateri še vedno čutimo
               slovensko, pa se ne bi dali prodati za kakšen ušiv groš, ampak nekateri se pa dajo to
               z lahkoto.</p>
               <p>In konec koncev, če bi se dogajalo kaj takega, če bi se tako društvo dogajalo v
               Nemčiji, ki sem jo že prej omenil, namreč govorim o Nemčiji zaradi tega, ker nekateri
               zelo radi jemljejo Nemčijo kot vzor, bi jih urad za varstvo ustavne ureditve že
               zdavnaj zaprl in v Nemčiji je zaporna kazen za protiustavno delovanje več kot 10 let
               zapora. Pri nas jim bomo pa zdaj dali še denar. Zadnjič je gospod Kolnik na radiu
               ravno tako rekel, ja, zahtevali smo denar za svoje društvo, pa ga nismo dejal, nakar
               je predstavnik vlade, gospod Winkler dejal, če boste pravilno vložili papirje, boste
               dobili denar. Ja, lepo vas prosim, takšna društva nimajo kaj delati, nikjer po svetu
               in povsod po svetu vedo, kaj je protidržavno in za nacijo in državo škodljivo
               delovanje, pri nas pa nič o tem in ta deklaracija še vedno vztraja ne nekih
               dobrohotnih mislih, kako nas imajo vsi radi in kako nam bodo vsi pomagali. Nihče nas
               nima rad, nihče nam ne bo pomagal, razen, če bo videl svoje koristi v tem. Tudi
               Evropska unija ne, Nato pa še toliko manj.</p>
               <p>Da se malo povrnem na tiste teze, ki govorijo o Varnostnem svetu Združenih narodov, o
               našem sodelovanju z državami sveta in o globalni politiki. Slovenija je bila članica
               Varnostnega sveta in v svojem času, ko bi si lahko pridobila nove prijatelje s
               pametno politiko, je izgubila šenekaj tistih starih, ki jih je imela. Z nepravilnimi
               potezami, z nedodelano politiko, z nesmiselnim vodenjem smo nekajkrat tako kapitalno
               brcnili v temo, da so nas celo naši veliki gospodarji Američani brcnili pod mizo, pa
               rekli, lepo vas prosim, kaj pa delate. Govorim o tistem našem kiksu, ko po eni strani
               bi na vrat na nos hoteli v Nato pakt, po drugi strani smo bili pa med ustanovnimi
               podpisniki zahteve, da se atomska oborožitev umakne. In vendar vemo, da vsa sila Nato
               pakta pravzaprav temelji na atomskih konicah. Če samo nekaj povem.</p>
               <p>Po drugi strani, prerivamo se z nekaterimi idejami, ki nikakor ne bodo prišle skozi.
               Konec koncev so nam pa sedaj tudi Američani in Evropa lepo pokazali, ko je Slovenija
               sopodpisala tisto izjavo oziroma zahtevo, ki jo je zahtevala Hrvaška, da se
               Jugoslaviji odvzame status članice združenih narodov. Evropa je rekla, zabremzajte in
               nehajte s tem Združene države Amerike so rekle isto. Zakaj? Zato, ker hlapčevska
               politika slovenske vlade pelje do tega, da hlapca pač nihče ne mara in vedno nas
               potiska nazaj na Balkan. Tendence v Evropi so že takšne, da se bo formirala nekakšna
               nova Jugoslavija, nekakšna širša oblika, v okviru Pakta stabilnosti, kjer Slovenija
               bo sicer imela mogoče malo višji položaj od ostalih, malo bolj beneficiran položaj,
               vendar bomo notri.</p>
               <p>Jaz nisem za to, da gremo nazaj. Vendar pa marsikdo v tej državi dela za to, da gremo
               nazaj in da se stlačimo nazaj notri. To nedvomno govori tudi ta zahteva po
               maloobmejnem, po ratifikaciji sporazuma o maloobmejnem sodelovanju s sosednjo
               Republiko Hrvaško. Ta sporazum, ki ga tukaj notri omenjamo kot dobro sosedsko
               sodelovanje s Hrvaško, v bistvu prepušča suverenost nad velikim delom slovenskega
               ozemlja sosednji Hrvaški, odpušča pa popolno, prepušča popolno suverenost nad
               slovenskim morjem Hrvatom.</p>
               <p>Sporazum v prvem delu nedvomno prejudicira slovensko mejo, kajti točno je napisano,
               da so naselja v seznamu A na slovenski strani, naselja po seznamu B pa na hrvaški
               strani. 59. člen, ki pravi, da ta sporazum ni prejudic, sicer nekako poskuša ohraniti
               obraz slovenskemu podpisniku, vendar kdor koli se je ukvarjal kdaj z mednarodnim
               pravom ali kdor koli se je pustil podučiti strokovnjakom mednarodnega prava, ve, da
               tukaj gre za prejudic meje. Tega se dobro zavedajo Hrvatje.</p>
               <p>Moram povedati, da sem se jaz posvetoval z nekaterimi hrvaškimi pravnimi strokovnjaki
               in so mi povedali isto. In so tudi rekli, zakaj pa mislite, da je hrvaški sabor v
               treh dneh ratificiral ta sporazum. V treh dneh. Medtem ko je sporazum o urejanju teh
               premoženjskih odnosov rabil toliko časa, da je pravzaprav gospod Tuđman zbolel, da so
               v času njegove bolezni tik pred njegovo smrtjo ratificirali ta sporazum zaradi tega,
               ker so mislili, Slovenci bodo pa nasedli in seveda zadevo speljali. Dejstvo je, da je
               gospod Drnovšek obljubil na Hrvaškem, da bomo sprejeli ta sporazum v paketu, mislim
               sporazum o maloobmejnem sodelovanju, v paketu s sporazumom o premoženjskih zadevah.
               Tukaj se mu je stvar zalomila, kajti nekateri Slovenci vendarle vemo, kaj je
               slovenska domovina in da ne moremo prepuščati suverenosti kar tako.</p>
               <p>Druga nevarnost, ko sem govoril o izgubi suverenosti nad slovenskim morjem, je ta, da
               je zemljevid, ki je objavil maloobmejni hrvaški pas, na slovenski strani vse do
               italijanske meje, skratka slovenskega morja ni, je samo hrvaško maloobmejno morje, ki
               meji z Italijo. To pomeni, da se bo vsak Hrvat z maloobmejno izkaznico lahko s svojim
               čolnom, z jadrnico, z jahto, z ladjo peljal enostavno direktno v Italijo. Tudi
               hrvaške trgovske ladje, ki bodo registrirale oziroma ustanovile ekspozituro svojega
               podjetja v Umagu v maloobmejnem pasu na hrvaški strani, bodo lahko z maloobmejno
               izkaznico potovale lepo direktno v Italijo. Hrvatje že rišejo zemljevide brez
               Slovenije in Tuđman je že nekajkrat v prejšnjem času rekel, da Hrvaška meji na
               Avstrijo in da Hrvaška meji na Italijo. Ta sporazum nas tlači nazaj, tlači nas tudi
               nazaj v Jugoslavijo, neko novo obliko Jugoslavije, najprej pa seveda v nekakšno
               federacijo s Hrvaško. Hrvaška je v federaciji z Bosno in Slovenijas podpisom tega
               sporazuma se bo absolutno umaknila iz vseh možnih širitev Evropske unije, kajti
               Evropa bo rekla, spoštovani gospodje, če niste pripravljeni spoštovati schengenskega
               sporazuma ali pa, če igrate dvojno igro, po eni strani zastopate schengenski
               sporazum, po drugi strani pa podpisujete maloobmejni sporazum s Hrvaško, se vam
               zahvaljujemo za sodelovanje. Schengenska meja bo na slovenski meji z Italijo,
               slovenski meji z Avstrijo in slovenski meji z Madžarsko. In bomo tam. Morda pa je
               nekaterim gospodom iz slovenske vlade in slovenske politike dosti do tega. Konec
               koncev, gospod Račan je vsak teden v Ljubljani in se pogovarja s svojimi političnimi
               sodelavci oziroma somišljeniki z naše strani. Tudi to nekaj pove.</p>
               <p>Bojim se, da bodo v primeru sprejetja tega sporazuma hrvaške zastave kmalu vihrale po
               vsej slovenski obali, ne zgolj v Piranu, kamor hodijo hrvaški cariniki na kavo, s
               hrvaškimi maloobmejnimi ladjami, to se pravi, to so pravzaprav policijski čolni, ki
               ne smejo prečkati, ne smejo priti v drugo državo brez posebnega dovoljenja, in včasih
               tudi s hrvaškimi vojnimi ladjami, na katerih so policisti.</p>
               <p>Gospodje, gre za čudno obnašanje naše vlade, ki tega ne upošteva v tem predlogu
               deklaracije o zunanji politiki Republike Slovenije. To je grozljivo. Torej, Hrvatom
               se uklanjamo z eni strani, Italijanom se z druge strani, Avstrijcem se s tretje
               strani. Denacifikacija bo pomenila izgubo pol Štajerske. Mislim, denacifikacija
               sodelavcev nacističnih organizacij, kot sta Kulturbund, pa še kar nekaj jih je bilo,
               organizacija RAD ipd. Tega ni bilo tako malo. In Avstrijci pravijo, ja saj to ni nič,
               saj niso, ti ljudje niso streljali ljudi. Ali so mogoče ti ljudje nosili kakšen
               "puter", pa kruh našim Slovencem v Dachau, Ravensbreuck, na Rab? Ne. Ovajali pa so
               jih, da so jih odpeljali v Ravensbreuck, na Rab, v Matthausen, v Dachau. In marsikdo
               od teh Slovencev in Slovenk se ni vrnil.</p>
               <p>Zdaj bo naša vlada pozabila na te zadeve zaradi dobrih sosedskih odnosov, zaradi neke
               Evropske unije. Konec koncev, tukajle noter se govori o vstopanju v Evropsko unijo na
               podatkih, ki so stari vsaj leto dni. Najnovejši podatki so nedvomno zapisani v
               dokumentu Evropske unije, v poročilu, ki nosi datum 29. november 1999 in ki bo z
               dvema popravkoma, ki sem jih zahteval jaz in sta bila sprejeta, bo to poročilo nosilo
               datum, mislim, da 4. december letošnjega leta.</p>
               <p>In tam lepo piše, kdaj bo Slovenija prvič zmogla oziroma ji bodo dovolili vključitev
               v Evropsko unijo. Najprej leta 2005, skupaj z Latvijo in Slovaško. Za nami bosta šli
               samo še Romunija in Bolgarija, leta 2008. V enem delu tega dokumenta pa pišejo tudi
               tendence, da bi Slovenija vstopila v Evropsko unijo skupaj z Romunijo.</p>
               <p>Tukaj v deklaraciji pa so podatki, ne vem za koga napisani, popolnoma zgrešeni in
               brez kakršnihkoli tehtnih osnov.</p>
               <p>Pred časom, ko sem se vrnil iz Pariza, z zasedanja skupščine Zahodnoevropske unije,
               in sem povedal te podatke, je tako Drnovšek kot zunanje ministrstvo reklo, da ne, to
               pa ni res, Jelinčič seveda prikrojuje podatke, to gre za eno analizo iz Economista
               itn. Ja, to poročilo se sklicuje tudi na analizo Economista, vendar je to poročilo
               predstavnikov zahodnoevropske unije. To je predstavnikov iz držav, ki so članice tako
               Evropske unije in obenem tudi članice NATO pakta. To se pravi, zelo relevantno
               poročilo, ki ga imajo na mizi vsi predsedniki teh držav in vsi zunanji ministri ter
               obrambni ministri teh držav. In navkljub temu, da so naši ševedno govorili, kako se
               bo v Helsinkih zgodil čudež, se čudež ni zgodil, razen tistega, ki ga je napovedal
               Jelinčič, in sicer to, da bo krog držav za pogajanja razširjen še s šestimi novimi
               članicami, ki se bodo od takrat naprej pogajale iz enakih izhodišč, kot se pogaja
               Republika Slovenija. Moram povedati, da bodo te države v glavnem šle v Evropo prej
               kot Republika Slovenija; zelo možno je, da bomo šli leta 2008, s tem da nas bodo
               poskušali medtem stlačiti v neko regijo tako imenovanega Pakta stabilnosti in nas
               potem vse skupaj "pobasati" kot nekakšno razširjeno bivšo Jugoslavijo, v kateri bo pa
               pridružena, poleg držav bivše Jugoslavije, še Albanija, verjetno tudi Romunija in
               Bolgarija.</p>
               <p>Perspektive niso lepe in teh perspektiv deklaracija o zunanji politiki Republike
               Slovenije ne upošteva, jih ne jemlje v obzir in še vedno govori nekaj na pamet in
               nekaj tu parlamentira o tem, kako smo dobri, kako bomo naredili to, kako bomo
               naredili ono, pa vendarle nič. Konec koncev, Slovenija je dala od vseh držav, ki
               sevključujejo v Evropsko unijo, največ. Nobena druga država ni dala toliko. Vzemimo
               primer Poljske. Poljska si je izposlovala najmanj desetletni odlog na prodajo njihove
               zemlje. Vendar je Poljska med prvimi oziroma poleg Madžarske prva, ki bo vstopila v
               Evropsko unijo. Slovenija je že zdavnaj podpisala tako imenovani španski kompromis.
               Tu je predsednik vlade, gospod Drnovšek, na veliko razlagal, da je to nujno potrebno,
               če hočemo vstopiti v Evropo, da ko bomo to podpisali, naslednji dan skorajda bomo že
               v Evropi. Še zdaj nismo v Evropi in med zadnjimi bomo v Evropi. Evropa, konec koncev,
               tudi ne potrebuje hlapcev. Hlapca pokličeš, preden greš na ples, očistiti čevlje, in
               potem, ko se vrneš s plesa, ti zopet očisti čevlje, medtem pa v hlevu pospravlja. In
               takih ljudi v Evropi ne rabijo. Tudi mi, Slovenci, vsaj večina Slovencev nas ni takih
               in nočemo biti taki - in ne bomo taki, četudi nekateri to želijo.</p>
               <p>Ko se govori o vključevanju v zvezo Nato, se še vedno govori o izhodiščih, ki že
               zdavnaj niso več relevantna. Širitve Nata namreč ne bo. To je nedvomno dejstvo in to
               vedo že vsi. To vedo tudi na zunanjem ministrstvu, vendar tega nočejo povedati, zato
               ker to ni politično dobro. Nekateri morajo goniti zgodbo o Nato paktu, goniti zgodbo
               o Evropski uniji, zato da bodo na naslednjih volitvah izpadli, kot ne vem kaj. Gospe
               in gospodje, žalostno se nam piše! Nič ne bo z Nato paktom, ne bo! Naša politika je
               zamočila. Povedal bom, kaj mi je povedal ameriški veleposlanik Nato pakta, ko sem ga
               vprašal v Bruslju na skupnemzasedanju Zahodnoevropske unije in Nato pakta, zakaj nas
               v Madridu niso vzeli notri (povedati moram, zraven je bil gospod Partljič, ki je vse
               slišal). Rekel je: "Saj ni nihče od vas ničesar rekel." Torej, naši gospodje, ki so
               bili tam, so stali nekje zadaj in so bili tiho. Ko je bilo vsega konec, so pa
               jamrali. In tudi v Nato paktu so nas dali v isto vrstico skupaj z Romunijo, s tem, da
               smo celo Slovenci na drugem mestu in da je Slovenija pravzaprav uvrščena v
               jugovzhodno Evropo, ne v centralno Evropo, kjer smo, smo, smo bili in bomo - vsaj
               geografsko. Nekoč smo bili tudi drugače. Po razumu smo verjetno absolutno v centru
               Evrope. Vendar polovica Slovencev pa razmišlja drugače, recimo polovica.</p>
               <p>Pogrešam v tej naši deklaraciji, predlogu deklaracije, tudi kakršno koli omembo
               države, ki bo v naslednjem tisočletju zagotovo vodila eno od glavnih besed v svetu.
               To je kitajska. Kitajske ni nikjer omenjene. In vendar vam moram povedati, da
               ameriški strokovnjaki govorijo o tem, da bo Kitajska velesila naslednjega tisočletja.
               Mi spimo na nekih starih analizah, ki so izgleda same sebi namen, ki nimajo nobene
               tehtnosti, nobene relevantnosti in ničesar drugega.</p>
               <p>Gospod Jakič, omenili ste Srbijo. Povedati vam moram, da v Evropski uniji se je
               vodila razprava tudi o Zvezni Republiki Jugoslaviji in o tem je bilo izdelano
               poročilo. Zavedati se je treba, da Evropska unija razmišlja o pogovorih z Jugoslavijo
               v najkrajšem času, najkasneje po volitvah v naslednjem letu. V naslednjem letu, po
               analizah, tudi po analizah Evropske unije, Miloševič ne bo šel na volitve. Volitve
               bodo izvedene in kdor koli bo tam zmagal, Evropska unija bo stopila v kontakt, v
               kontakt bodo stopili že prej in so tudi že oziroma že stopajo v kontakt in bodo z
               njimi začeli pogajanja. Kot nam je znano iz primera Helsinkov, bodo ta pogajanja iz
               enakih stališč, kakor z Republiko Slovenijo. In bojim se, gospod Jakič, da bo ZRJ v
               takšni ali drugačni obliki vstopala verjetno s Slovenijo vred v Evropsko unijo. In
               tudi Hrvaška bo vstopala s Slovenijo skupaj v Evropsko unijo. Bojim se tega.</p>
               <p>Vendar pa, moram vam povedati, gospod Jakič, ko pravite, da bo verjetno prej vstopala
               v Evropsko unijo, da so tudi takšna mnenja v Zahodnoevropski uniji, da bo vstopala
               prej. Na tem področju je treba povedati, da tudi tukaj slovenska država šepa. Tako
               članice Nato pakta kot Združene države Amerike, kot tudi ostale evropske države, zelo
               zamerijo slovenski zunanji politiki, da ni ponudila pomoči pri reševanju krize na
               Balkanu in v jugovzhodni Evropi.</p>
               <p>Namreč, takrat so se naši delali, kot da nihče nikogar ne pozna, nikoli niso bili v
               Beogradu, nihče nikogar ni videl, noče imeti nobenih kontaktov itn. Vendar je bila to
               velika prilika za Slovenijo, da se vključi v mednarodne forume in v mednarodne akcije
               na tem področju. Tega nismo naredili in seveda Evropa to zna ceniti oziroma oceniti.
               Ocenila je to kot slabo in seveda davek na take odločitve je treba plačati. Davek na
               take odločitve je ponavadi zelo krut in zato se jaz bojim tistega, kar sem prej
               povedal. Morda pa nekateri v slovenski vladi to že vedo in so že dobili namige, zato
               pa nas tlačijo skupaj v podpis tega sporazuma s Hrvaško, da bo Evropa imela
               opravičilo kot, saj ste sami skočili ven, v bistvu so pa nekateri gospodje za to, da
               bodo dobili pač eno plačilo od Evrope. Konec koncev, podpisovanje sporazuma,
               maloobmejnega sporazuma, je v popolnem nasprotju s stališči in sklepi državnega zbora
               Republike Slovenije o meji med Republiko Slovenijo in Republiko Hrvaško, ki ga je
               državni zbor izdal pod številko 212-08/91-3/26 z dne 26. maja 1993, ki pravi takole.
               Pod točko 1: "Državni zbor Republike Slovenije ponovno poudarja temeljno opredelitev
               RS za enakopravne in prijateljske odnose s sosednjimi državami. Uspešna in pravična
               ureditev odprtih vprašanj je osnova za poglobitev vsestranskega sodelovanja med
               Republiko Slovenijo in Republiko Hrvaško." To se pravi, uspešna in pravična ureditev
               odprtih vprašanj. To, kar naši ponujajo in kar so Hrvatje ratificirali, zagotovo ni
               pravična, še manj pa uspešna za Slovenijo, je pa nedvomno zelo uspešna za Hrvaško.
               Vendar še enkrat, to je dokument državnega zbora Republike Slovenije.</p>
               <p>Pod točko 2 pravi: "Državni zbor Republike Slovenije izraža prepričanje, da je
               vprašanje urejanja problemov v zvezi z ugotavljanjem meje med Slovenijo in Hrvaško
               ključno za odnose med obema državama. Hkrati opozarja na celovitost problematike
               ureditve meddržavnih odnosov in nalaga vladi Republiki Slovenije, da v razpravi
               državni zbor o odnosih s Hrvaško predloži tudi načrt in različne scenarije slovenske
               politike do sosednje Hrvaške." Danes sprejemamo predlog deklaracije o zunanji
               politiki Republike Slovenije. Kje so tukaj notri v tej deklaraciji zahteve, ki jih je
               postavil državni zbor o različnih načrtih in različnih scenarijih slovenske politike
               do sosednje Hrvaške? Jih ni.</p>
               <p>V 3. točki piše: "Temeljna ustavna listina o samostojnosti in nedovisnosti Republike
               Slovenije, Uradni list Republike Slovenije številka 1-4/91-1, določa, da so državne
               meje Slovenije mednarodno priznane državne meje bivše SFRJ z Avstrijo, Italijo in
               Madžarsko v delu, v katerem te države mejijo na Republiko Slovenijo, ter meja med
               Republiko Slovenijo in Republiko Hrvaško v okviru bivše SFRJ." Tudi meja v okviru
               bivše SFRJ ni tam, kjer jo danes zahtevajo Hrvatje. Ni. Ampak so jo Hrvatje ves čas v
               času trajanja bivše SFRJ goljufivo premikali vedno bolj navzgor in je pravzaprav
               prišla od reke Mirne do zdaj, zaenkrat do polovice Piranskega zaliva. S tem
               sporazumom bo prišla pa do italijanske meje.</p>
               <p>Naprej piše: "Ob razglasitvi neodvisnosti sta se Republike Slovenija in Republika
               Hrvaška priznali in hkrati zavezali, da bosta glede razmejitve spoštovali stanje na
               dan 25. junija 1991."</p>
               <p>Sedaj pa naslednja, točka 4: "Državni zbor ugotavlja, da Republika Slovenija v celoti
               izvaja svoje ustavne in mednarodno povzete obveznosti glede obravnavanega vprašanja.
               Hkrati z zaskrbljenostjo in z ogorčenjem ocenjuje, da je mogoče nekatere izjave in
               dejanja hrvaške strani v zadnjem času, ob siceršnjem zavlačevanju reševanja odprtih
               vprašanj in neupoštevanja dogovorov, razumeti kot izraze ozemeljskih zahtev do
               Slovenije." Še enkrat poudarjam, da je to dokument državnega zbora, ki ga danes
               slovenska zunanja politika ne upošteva in noče upoštevati in se ga enostavno izogiba.
               Gospod Drnovšek na Hrvaškem obljublja vse po dolgem in počez, obljubil je tudi, da
               bomo sprejeli ta sporazum; zato je bila tako grozovita reakcija na strani združene
               liste, še bolj paliberalne demokracije, ker smo odločanje o tem sporazumu odrinili na
               kasnejši čas. In tu notri je lepo napisano, da je Hrvaška napisala kar nekaj
               mednarodnih listin in dokumentov, uradnih dokumentov, v katerih ne priznava te meje,
               zahteva razširitev meje v škodo Slovenije, kar seveda pomeni, da se ne drži svoje
               obveze, ki jo je dala, in kar pomeni z mednarodnopravnega stališča, da tudi Slovenija
               ni več dolžna spoštovati tega sporazuma, ampak da se zadeve zaradi kršitve s hrvaške
               strani določajo in odločajo ponovno.</p>
               <p>Točka 5 pravi: "Državni zbor Republike Slovenije ob tej priložnosti spominja na
               meddržavne razgovore in dogovore najvišjih predstavnikov, da se bosta obe strani o
               vseh spornih vprašanjih vzdrževali javnih izjav in dejanj, ki bi prejudicirala končno
               odločitev in s tem onemogočala sporazumno rešitev. Slovenski državni zbor najostreje
               protestira proti gradnji mejnega prehoda v Sečovljah, s čimer želi hrvaška stran
               očitno prejudicirati končno določitev državne meje na tem območju." To se pravi,
               državni zbor je takrat ugotovil, da je gradnja mejnega prehoda prejudic za določanje
               meje, danes pa polovica državnega zbora oziroma vlada Republike Slovenije oziroma del
               vlade Republike Slovenije govori, da podpis sporazuma o maloobmejnem sodelovanju, ki
               ne gradi mejnega prehoda na Sečovljah, temveč potiska slovensko mejo s Hrvaško na
               italijansko mejo, to pa ni prejudic. Lepo vas prosim! Evidentno je, da se tu zadeve
               bistveno drugače obravnavajo, predvsem pa, da nekaterim ni do tega, da bi se karkoli
               uredilo, temveč jim je do tega, da bi se zadeva speljala v korist Hrvaške, pa morda
               še v kakšne osebne koristi.</p>
               <p>Glede vprašanja javnih sporočil in javnih izjav si lahko pogledamo, kaj je bilo
               objavljeno v zagrebškem Globusu dne 28.2.1991, kjer je bil zemljevid Hrvaške, kjer
               Hrvati označujejo, kaj je še vse njihovega na Slovenskem. Tu je zemljevid, ki je
               objavljen tudi v knjigi "Boj za južno mejo", Rogerja Gogala, na strani 106 je
               evidentno, da Hrvatje zahtevajo pravzaprav malo manj kot polovico Slovenije za sebe,
               obenem pa tukajle slišimo v državnem zboru Republike Slovenije od naših poslanskih
               kolegov, včeraj smo slišali, da gre za ozemeljske težnje Slovenije do Hrvaške. Lepo
               vas prosim!</p>
               <p>V točki 6 piše: "Najpomembnejši kriterij za določitev meje na kopnem so občinske meje
               oziroma meje katastrskih občin." To je bil sklep državnega zbora. Meja katastrske
               občine Piran je evidentno tudi z dokumenti dokumentirana in narisana in napisana.
               Kopije zemljevidov, ki jih hrani arhiv v Piranu, ima tudi naše zunanje ministrstvo
               vendar jih noče uporabiti, ker je nekaterim v interesu, da se Hrvaška nekako vključi
               v Slovenijo in tisto, kar bo ostalo od Italijanov, da bodo "pobasali" Hrvatje. Naprej
               piše, v isti točki 6, da državni zbor ugotavlja, da Republika Hrvatska ne pristaja na
               upravičen predlog Republike Slovenije, glede poteka meje v Istri, tako po kopnem kot
               na morju. Memorandum Slovenije z dne 5. maja 1993 v skladu s 3. in 5. točko teh
               stališč. Državni zbor nalaga vladi zahteve, ki bodo zagotovile spoštovanje
               nedotakljivosti našega ozemlja in realizacije interesov Slovenije. Nedotakljivost je
               bila zahteva državnega zbora. Ta nedotakljivost je bila kmalu za tem kršena s hrvaško
               zasedbo zaselkov ob Dragonji. V deklaraciji smo še vedno veliki prijatelji s Hrvati,
               ki jih moramopodpirati pri njihovem vstopanju v Evropo. Naredili smo vse, da so bili
               Hrvatje sprejeti v svetovno trgovsko organizacijo. Hrvatje so nam to hitro vrnili. Ne
               plačujejo nam mleka, ne moremo se sporazumeti o atomski centrali v Krškem, ne
               plačujejo nam toka itn. Grožnja v tem, da ne bodo spoštovali mednarodno podpisanega
               sporazuma, ki smo ga pred kratkim ratificirali tudi v Sloveniji. Mislim, to pa ni
               nič! Skratka, grozljivo!</p>
               <p>Točka 7 pravi takole: "V zvezi s Piranskim zalivom državni zbor Republike Slovenije
               ponovno poudarja, da je imela Republika Slovenija v novejši zgodovini nesporno
               jurisdikcijo nad Piranskim zalivom. Z njim je ustrezno opravljala ter skrbela za
               njegov zaščito in ohranjanje. Piranski zaliv pripada Republiki Sloveniji tudi po
               načelu mednarodnega prava UTI POSIDETIS. Glede dostopa na odprto morje, državni zbor
               poudarja, da je Republika Slovenija nesporno imela v vsej novejši zgodovini prost,
               neoviran dostop do odprtega morja, zato poudarja, da je prehod do mednarodnih voda
               izvirna pravica Republike Slovenije. Izvirna pravica Republike Slovenije. Kako je
               mogoče, da te izvirne pravice Republike Slovenije ne najdemo v predlogu deklaracije o
               zunanji politiki Republike Slovenije? Kako je mogoče, da te izvirne pravice ne
               spoštuje vlada, ki jo je postavil državni zbor? Kako je mogoče, da te izvirne pravice
               ne spoštuje zunanje ministrstvo, ki ga je tudi potrdil državni zbor? Kako je mogoče,
               da določene politične stranke ne spoštujejo izvirne pravice slovenskega naroda in
               Republike Slovenije? In pod točko 8, ki je zadnja, pravi tako: "Državni zbor
               Republike Slovenije od vlade zahteva, da v primerih nesprejemljivih enostranskih
               dejanj hrvaške strani na osnovi načela recipročnosti diplomatsko, politično in
               ekonomsko ukrepa, da zavaruje nacionalne interese Republike Slovenije." Vprašam vas,
               kako bo Slovenija oziroma kako je kdajkoli diplomatsko, politično ali ekonomsko
               ukrepala na osnovi recipročnosti, da bi zaščitila interese države Slovenije? Še
               nikdar in nikoli!</p>
               <p>Ta dokument je bil napisan v Ljubljani, 26. maja 1993 - številko sem že povedal. In
               kaj se je zgodilo s tem dokumentom? Nič. Vrgli so ga v kot, državni sekretarji se
               smejijo in smehljajo, ko govorim o tem dokumentu. In kaj bomo naredili tukaj? Še
               dodatna prisila bo prišla s strani gospoda Drnovška, da je treba sprejeti ta
               zločinski dokument. Ta dokument je treba zavreči.</p>
               <p>Tisti, ki bo glasoval za ta dokument, njegovo ime je treba razobesiti povsod po
               Sloveniji, da se bo vedelo, kdo je bil tisti, ki dela proti slovenskim interesom.
               Kajti, če bomo ta dokument sprejeli, bo trajalo ne 30 let, bo trajalo 50 let, da se
               bodo zadeve spremenile. Glede na to, da želi sedaj tudi gospod Drnovšek spremembo
               volilnega sistema, izgleda, da bi rad vladal do smrti. In jaz mislim, da bo živel še
               kakšnih 50 let. To se pravi, 50 let ne bo možno spreminjati ničesar, kajti po
               večinskem sistemu bo imel v rokah in škarje in platno. Tudi zato je treba biti proti
               večinskemu sistemu.</p>
               <p>Moram povedati. Včeraj sem slišal tudi v zvezi s predlogom deklaracije in s predlogom
               o tem sporazumu, sem slišal nekaj razlag, kako je bivši ustavni sodnik gospod Lovro
               Šturm zagovarjal ta sporazum. Jaz sicer dvomim in mislim, da je šlo za napačno
               interpretacijo medijev. Vendar pa, ko je bilo govorjeno o velikih pravnih
               strokovnjakih - bom jaz prebral en dokument, ki ga je napisal gospod mag. Mitja
               Deisinger, predsednik vrhovnega sodišča Republike Slovenje, vladi Republike
               Slovenije, in sicer dne 3. maja 1993. Pravi takole: "Republika Hrvaška je že jasno
               postavila svojo zahtevo, da navedeni del meje poteka po stari strugi rekel Dragonje
               in po sredini Piranskega zaliva. To je predsednik državne komisije za meje dr.
               Davorin Rudolf v medijih že večkrat jasno objavil. O tem pa je že razpravljal
               pristojni odbor hrvaškega sabora. Prejšnji predsednik hrvaške vlade, Hrvoje Šarinič,
               pa je v pismu z dne 22.1.1993, poslanemu predsedniku vlade dr. Drnovšku, praktično
               želel prejudicirati takšno razmejitev.</p>
               <p>Omenjena zahteva Hrvaške pomeni, da meje med državama na območju bivše cone "B"
               svobodnega tržaškega ozemlja ne priznavajo, kar je pravno formalno tudi pravilno, saj
               ta meja po letu 1954, ko je cona "B" pripadla Jugoslaviji, ni bila nikoli določena.
               To stališče Republike Hrvaške glede nedoločenosti meje bi naša država morala sprejeti
               in na tej podlagi oblikovati predlog za razmejitev." To se pravi, Hrvatje sami
               pravijo, da meja ni določena, mi pa poklekamo in pravimo, dragi Hrvatje, seveda je
               določena, in to v našo škodo! Lepo vas prosim! Prosim vas, kaj se gre naša vlada! Kaj
               se gre naše zunanje ministrstvo in predvsem predsednik vlade, gospod Drnovšek?</p>
               <p>Naprej govori gospod Deisinger takole: "Medsebojno meddržavno priznanje med Hrvaško
               in Slovenijo nima v tem pogledu nobenega pomena, nanaša se le na nesporne dele meje.
               Vse ostalo bo treba šele določiti, kar še posebej velja za zadnji zahodni in tako
               imenovani 11. delovni sektor razmejitve. Republika Hrvaška od svoje zahteve ne bo
               odstopila ter že najavlja mednarodno arbitražo." Pri tej arbitraži se Slovenija ni
               poslužila tistega, kar je zahteval državni zbor na nadaljevanju skupne seje odbora za
               obrambo in pa za mednarodne odnose, ki jo je, to je bila 20. julija, 83. seja, ki jo
               je vodil gospod Pahor, kjer sem jaz predlagal, citiram: "Ministrstvo za zunanje
               zadeve naj s svojimi strokovnimi službami pripravi vso dokumentacijo in vlogo za
               morebitno mednarodno arbitražo." Ko je Pahor dal na glasovanje, je bilo takole. "Kdor
               želi potrditi ta predlog, naj prosim dvigne roko. (8 članov.) Je kdo proti? (Nihče.)
               Ugotavljam, da je predlog sprejet." Predlog je bil soglasno sprejet in vendar naša
               vlada in ministrstvo za zunanje zadeve ni naredilo ničesar, ker jim hrvaška vlada in
               hrvaški sabor tega niso odobrili.</p>
               <p>Naprej pravi gospod Deisinger takole: "To je povsem realna opcija, v sporu pa bi
               Slovenija s predlogom, da obdrži ozemlje, ki ga je imela pred osamosvojitvijo, južna
               meja katastrske občine Sečovlje ob Dragonji in Piranski zaliv, pristala, da bo pred
               mednarodno arbitražo predmet spora izključno slovensko ozemlje in slovensko morje."
               To se pravi, še enkrat, če nebomo dali svojih zahtev in jasno pokazali svojih zahtev,
               bomo izgubili še tisto malega, kar imamo. Seveda bodo nekateri, med drugimi tudi
               kakšni državni sekretarji, veselo ploskali, kajti uspelo jim je del spraviti pod
               Hrvate, upali bodo pa, da bodo še del spravili pod Italijane in potem smo zakoličeni.
               Tako piše naprej gospod Deisinger: "Takšen spor bi Hrvaška lahko izgubila, pa bi
               kljub temu obdržala celotno ozemlje, ki ga je imela pred osamosvojitvijo." To se
               pravi, oni nimajo kaj izgubiti. Izgubimo lahko mi in mi kličemo kot nekega arbitra
               gospoda bivšega obrambnega ministra Perrya, za katerega vemo, da je velik prijatelj
               Hrvatov in mu predočimo stanje kot, veste, gospod Perry, mi imamo nekakšen Piranski
               zaliv, Hrvatje hočejo imeti polovico, mi bi pravzaprav bili tudi za polovico, dajte,
               vi povejte, kaj zdaj naj naredimo. V takem izhodišču je jasno, da bo rekel, veste
               kaj, dajte jim še polovico od polovice Piranskega zaliva, pa bo v redu. In naši
               seveda, z Drnovškom na čelu, bodo rekli, no, če je pa gospod Perry tako rekel, potem
               pa naj bo. Jaz pa vendarle mislim, da je tukaj treba zahtevati vse in predočiti in
               predložiti vse dokumente, ki jih ministrstvo ima in jih skriva že od prve komisije
               pod komando gospoda Simonittija, preko komisije pod komando gospoda Toša in tudi
               danes še nismo videli dokumentov. Upam, da jih bo gospod Šturm dal na svetlo in
               objavil kakšnega od zemljevidov, kakšnega od dejstev, od pričevanj, od dokumentov in
               tako naprej.</p>
               <p>Marsikaterega od teh dokumentov sem tudi jaz posredoval ministrstvu za zunanje
               zadeve, zdaj pa so označeni z oznako "Strogo zaupno" in jih morda lahko kakšen
               poslanec vidi v zaprti sobi, ampak, bog ne daj, da bi dal kaj ven ali povedal to
               medijem, kajti potem bi se vedelo, da imamo mi prav in ne Hrvatje.</p>
               <p>Naprej piše gospod Deisinger: "Kot sodnik pa vam glede na izkušnje lahko zagotovim,
               da bi mednarodna arbitraža skušala poiskati kompromis. Ta pa bi bil meja po sredini
               Piranskega zaliva." To je tisto, kar sem vam zdajle povedal malo bolj na dolgo.</p>
               <p>"Naša država mora že sedaj v pogovorih s Hrvaško nastopiti s povsem drugačnimi
               zahtevami, če hoče obdržati to, kar je imela do osamosvojitve v svoji posesti. Vrsta
               razlogov govori za zahtevo po celostnem ozemlju bivše cone STO do reke Mirne.
               Vsekakor pa bi bila utemeljena zahteva po celotnem ozemlju občine Piran, torej
               vključno s katastrskima občinama Savudrija in Kaštelj. Le takšna zahteva nam omogoča,
               da pred mednarodno arbitražo dobimo območje, za katerega smo bili po letu 1954
               prikrajšani zaradi ustnega dogovora Bakarić - Kardelj, ki pa pred mednarodno
               arbitražo ne more obveljati za pravno podlago razmejitve. To pomeni, da še vedno
               lahko vztrajamo na pravni razmejitvi po južni meji cone B Svobodnega tržaškega
               ozemlja, kar pomeni na reki Mirni.</p>
               <p>Zaradi resnosti vprašanja, ki bo imelo dolgoročne in usodne posledice za našo državo,
               predlagam, da strokovna komisija s hrvaško državno komisijo o tem vprašanju ne
               razpravlja, saj nima mandata za to izrazito strateško in politično odločitev naše
               države. Pogovori s hrvaškodržavno komisijo bi se lahko kasneje izkazali za škodljive,
               saj bi Hrvaška lahko izrabila naša sedanja strateško zgrešena stališča. Med temi
               stališči je tudi ta sporazum. Strokovna komisija bi morala izdelati elaborat za tista
               stališča, za katera bi se popreučitvi in ob upoštevanju posledic odločil državni
               zbor." Magister Mitja Deisinger. Pismo magistra Deisingerja je vlada seveda vrgla v
               koš, arhivirala nekje kot vse ostale zadeve, ki so v korist Republike Slovenije, in
               ni bilo nobene reakcije na njega. Še nekaj je, kar se tiče diplomatske komisije.
               Hrvati imajo v diplomatski komisiji tudi predstavnika državnega zbora, njihovega
               sabora. Pri nas se komisija skriva. Nihče pravzaprav niti točno ne ve, kdo je član te
               komisije ali sploh dela ali ne dela ali kaj takega. Ko sem postavil poslansko
               vprašanje, kdo je v tej komisiji, so mi odgovorili, kdo je bil v tej komisiji, za
               nazaj. Še vedno ne vem, kdo je danes v tej komisiji, kateri strokovnjaki so. Povem pa
               lahko, da so gospoda Deisingerja in zgodovinarja, gospoda Habjana, vrgli iz te
               komisije zaradi takšnih stališč, ker ta stališča niso bila po godu nekaterim iz
               slovenske vlade in jih niso smeli več zastopati. Zato njim ni več mesto v tej
               komisiji, kajti drugače se komisija ne more odločiti v korist sosednji Hrvaški,
               drugače tudi ne more sprejemati takih nedodelanih skropucal, kot je tole, ta predlog
               deklaracije o zunanji politiki Republike Slovenije.</p>
               <p>In ko govorimo o dokumentih, gre še za druge dokumente, ki zahtevajo od slovenske
               vlade, da jih spoštuje. To je, recimo, če nič drugega, tudi londonski memorandum, ki
               v aneksu 2, ki nosi naslov "Specialni statut", govori - ne bom bral originala, ampak
               slovenski prevod - v 7. točki: "Ne smejo se izvajati nikakršne spremembe meja
               osnovnih administrativnih enot na območjih, ki sodijo pod civilno upravo Italije ali
               Jugoslavije, z namenom, da se ogrozi etnična sestava dotičnih enot." In vendar se je
               to dogajalo. Dogaja se zdaj, ko hoče Italija delati neke nove evroregije, dogajalo se
               je v času vladavine gospoda Aurelia Jurija v koprski občini, ko je enostavno v
               nasprotju z določili tega člena londonskega memoranduma oziroma 7. člena specialnega
               statuta spreminjal meje območij dvojezičnosti v koprski občini - in nikomur nič -
               proti mednarodnim aktom - in nikomur nič!</p>
               <p>Povedal bi mogoče še nekaj malega o neskladnosti te naše zunanje politike, ki v
               svojem predlogu deklaracije o zunanji politiki Republike Slovenije izpušča kar
               dobršen del sveta, kot da bi bil svet samo polovičen. Ne omenja ničesar, kakšni bodo
               naši odnosi politični bodo slabi, nedvomno, ampak kakšni bodo vsaj gospodarski
               odnosi, recimo, z Afriko, z Latinsko Ameriko, pa konec koncev tudi z Avstralijo.
               Bivša Jugoslavija je imela na gospodarskem področju v Afriki izredno velik potencial
               in možnosti zaslužka.V okviru neuvrščenih bi Slovenija lahko izkoristila svoj
               položaj. Konec koncev je bil tudi dr. Janez Drnovšek nekaj časa predsednik te združbe
               in bi lahko izkoristil svoje povezave, da bi vpeljal slovensko gospodarstvo preko
               zunanjepolitičnih resorjev na ta področja. Mislim, da je bistveno, da se krepijo
               gospodarski stiki.</p>
               <p>Včeraj sem slišal s strani liberalne demokracije in združene liste, kako je nujno
               potrebno ta sporazum s Hrvaško o maloobmejnem sodelovanju sprejeti, kajti, češ,
               drugače bo kar 250 000 slovenskih ljudi ob meji brez kruha. Ampak, po drugi strani pa
               spuščamo cele kontinente. Konce koncev, ta argument ne vzdrži. Če bi argument
               vzdržal, v tem primeru bi se ga posluževali Hrvatje. Na hrvaški strani bi lahko
               rekel, da živi približno, glede navelikost države, 500 000 ljudi v tem maloobmejnem
               pasu. To se pravi, bo 500 000 ljudi brez kruha. Ampak Hrvatje se ne izgovarjajo na ta
               argument, ker vedo, da ta argument ne vzdrži, ker je puhel, ker enostavno ni res.</p>
               <p>Ne vem, če je kdo od vas, spoštovani kolegi, prebral to posebno izdanje Globusa -
               posebno izdanje piše gor in specialno izdanje - ob smrti njihovega predsednika dr.
               Franja Tudžmana. Tukaj notri so lepo razdelani cilji njegove zunanje politike, ki so
               v bistvu samo štirje. Eden od njih je vzpostavitev močne hrvaške države, kar pomeni
               pridobitev nazaj tudi ozemelj, za katere Hrvatje sodijo, da so njihova.</p>
               <p>Ja, lepo vas prosim. Gospod Drnovšek je bil na pogrebu, poleg turškega predsednika
               edini predsednik iz celega sveta, ki je šel na pogreb. Ja pa, če se je že dogovarjal
               in obljubljal, da bomo podpisali sporazum, naj bi si pa mogoče nabavil še to zadevo
               in bi prebral, kaj pravzaprav Hrvatje hočejo.</p>
               <p>Mislim, da je tukaj velika nevarnost. In velika nevarnost je v možnosti sporazuma o
               medsebojnem maloobmejnem sodelovanju. Velika nevarnost je s strani Avstrijcev, ki
               zahtevajo denacifikacijo določenih nacističnih organizacij in pa vzpostavitev nemške
               manjšine, ki, kot sem sledil izjavi gospoda Franca Jurija, ki je bila tudi na radiu
               za intelekto, joizgleda vlada podpira. Velika nevarnost je s strani italijanske
               politike, ki hoče ustanavljati evro regije in ki jim prikimavajo župani obmejnih
               občin v vsem Posočju in na Obali. In velika nevarnost je tudi v oziroma še bolj kot
               nevarnost, nesmisel je v tem predlogu deklaracije o zunanji politiki, ki pravzaprav
               temelji na zelo zastarelih dejstvih, ki je nedodelana, nedovršena, nesmiselna,
               predvsem pa škodljiva za Slovenijo. In mi te deklaracije ne bomo podprli. Hvala lepa.
            </p>
            </sp>
            <sp xml:id="SDZ2-Redna-17-1999-12-17.sp9">

               <speaker>PODPREDSEDNIK ANDREJ GERENČER:</speaker>

               <p>Hvala lepa gospod Jelinčič. Kolegice in kolegi, jaz sem uvodoma napovedal, da bi
               danes končali to redno sejo, da bi lahko v torek ob dveh začeli izredno sejo, ki je
               že sklicana. Zato vas prosim, v svojih replikah bodite kratki, da ne bi danes karkoli
               prelagali. Sprašujem, ker so se najavili kolegi za replike na gospoda Jelinčiča.
               Proceduralno gospod Hvalica. Gospod Hvalica ima proceduralni predlog. Prosim.</p>
            </sp>
            <sp xml:id="SDZ2-Redna-17-1999-12-17.sp10">

               <speaker>IVO HVALICA:</speaker>

               <p>Hvala lepa gospod podpredsednik. Tudi od tega, kako boste vi sedaj reagirali, zavisi,
               kdaj bomo danes končali. Ker če ne bom dobil ustreznega odgovora, bom zaprosil za
               odmor. Po tem, ko sem tu nastopil, zaradi tega zmazka tu, sem reagiral, ker manjka še
               teden dni do božiča, sem šel v našo tiskarno vprašat, če mi lahko natiskajo en
               kartonček s preprostim slovenskim stavkom "vesele božične praznike in najlepše želje
               v letu 2000". Takoj so rekli, v eni uri to dobite. No, sem tekel gor, še da to malo,
               bi rekel, eventualno oblikujem, sem prišel nazaj, čeprav ni Ferša, dela obveščevalna
               perfektno mi je gospod Potočnik, ki je spodaj v tiskarni šef, rekel, da mu je gospa
               generalna sekretarka prepovedala. Ampak jaz sem vprašal to, če mi natiskajo na moje
               stroške. Sprašujem državni zbor, od kdaj je prepovedano v tiskarni, torej za
               poslance, opravljati usluge za plačilo? Če tega ne uredite kot predsedujoči sedaj in
               ukažete generalni sekretarki, bom pisno predlagal državnemu zboru, obvestil tudi
               ustrezne organe, da bo morala to plačati generalna sekretarka. Jaz tega ne bom
               pošiljal ven. Jaz tega ne bom pošiljal ven. Jaz hočem za plačilo uslugo, če bi imel
               čas, če bi bilo to 10 dni prej, kot bi bilo normalno, bi jaz šel v neko drugo
               tiskarno, ampak jaz nimam časa. Časa nimam.</p>
               <p>Zato vas prosim, ali uredite takoj zdaj in ukažete generalni sekretarki in ji
               poveste, da ni ona tu oziroma da mi nismo tu zaradi nje, ampak da je ona tu zaradi
               nas in da deblokira ta svoj ukaz, ali pa vzamem odmor. Lepo vas prosim, da mi v
               najkrajšem možnem času to sporočite, ker sicer bom zahteval v imenu poslanske skupine
               odmor. Hvala lepa.</p>
            </sp>
            <sp xml:id="SDZ2-Redna-17-1999-12-17.sp11">

               <speaker>PODPREDSEDNIK ANDREJ GERENČER:</speaker>

               <p>Gospod Ivo Hvalica, generalna sekretarka je sigurno slišala vašo pripombo in upam, da
               se bo to uredilo. Bomo uredili. Dobili boste odgovor, tako da boste zadovoljni.
               Gospod Avšič, replika, vendar ga ni. Gospod Jagodnik želite repliko? Ne, se
               odpovedujete. Gospod Jakič.</p>
            </sp>
            <sp xml:id="SDZ2-Redna-17-1999-12-17.sp12">

               <speaker>ROMAN JAKIČ:</speaker>

               <p>Repliciral bom seveda edinemu govorcu, ki je govoril pred menoj. Žal ga ni tukaj.
               Ampak dve asociaciji sem v resnici takoj dobil. Prvo seveda me je asociiralo na dolge
               govore nekje na Kubi, druga asociacija pa je bila, da je seveda današnji radio Ga-ga,
               se nadaljuje tudi v državnem zboru, če se ne motim, dve uri sem poslušal na radiu
               Ga-ga diskusijo o sporazumu.</p>
               <p>Kolega Tone Anderlič je včeraj prosil, da se ime naše stranke in imena vidnih
               funcionarjev ne omenjajo po nemarnem in upam, da seveda bo to tudi danes. Hotel sem
               pa seveda reči, da kredibilnost nacionalne, predvsem pa nacionalistične filozofije
               gospoda Jelinčiča pade seveda v trenutku, ko o južnih sosedih Hrvatih in o odnosu do
               Hrvaške govori na skrajno žaljiv in nestrpen način, ko pa beseda seveda nanese o
               tistih drugih južnakih, Srbih in Srbiji, pa se mu lica razjasnijo in solze sreče mu
               stečejo po hrbtu.</p>
               <p>Tudi kontradiktoren je. Namreč, ta isti osovraženi Hrvati, sicer pravniki, so mu
               referenca glede sporazuma o maloobmejnem sodelovanju, pravno avtoriteto dr. Šturma,
               se pravi domačega strokovnjaka, pa ignorira. Tudi ko govori o medijih, je zanimivo
               kontradiktoren. Na hrvaške se sklicuje, jih citira in celo tukaj kaže, v našemedije
               pa seveda dvomi. Ampak v resnici sem se k repliki prijavil glede vključevanja, ko je
               govoril glede vključevanja Slovenije v Evropsko unijo in pa o datumu vstopa Slovenije
               v EU. Tudi jaz sem kolegom iz slovenske ljudske stranke pred kratkim prineselen
               dokument iz evropskega parlamenta, v katerem je navedeno, da je gospod Milan Kučan
               član slovenske ljudske stranke. Ampak seveda ne bom dvomil o verodostojnosti
               dokumenta, o katerem je govoril gospod Zmago Jelinčič, ampak meni je žal, da gospod
               Jelinčični vključen v koordinacijo političnih strank, predvsem pa mi je žal, da ob
               vseh teh obiskih v tujini in predvsem na institucijah Evropske unije še ni doumel ali
               pa spoznal dejstva, da seveda Slovenija in mi tu v državnem zboru ne moremo sprejeti
               odločitveo datumu vključevanja Slovenije v EU. Mi v tem državnem zboru lahko le to
               naredimo, kar smo se zavezali, da do leta 2002 pripravimo vse potrebne dokumente, da
               bo Slovenija pripravljena za vstop in je seveda potem politična odločitev širitve na
               strani Evropske unije. Hvala.</p>
            </sp>
            <sp xml:id="SDZ2-Redna-17-1999-12-17.sp13">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Jelinčič.</p>
            </sp>
            <sp xml:id="SDZ2-Redna-17-1999-12-17.sp14">

               <speaker>ZMAGO JELINČIČ:</speaker>

               <p>Hvala lepa, gospod podpredsednik. No, moram reči, da jaz rad poslušam radio Ga-ga in
               konec koncev me to nikakor ne žali, če me je gospod Jakič primerjal z njim. Rad bi
               imel tudi toliko poslušalcev, kot jih ima radio Ga-ga, vendar pa, gospod Jakič, ki mu
               celo on, ki mu zdajle odgovarjam, ne posluša. O nacionalistični politiki - ne vem,
               kaj je hotel s tem povedati. Lahko povem samo to, da je bil moj stric ustanovitelj
               prve organizacije antifašistov, organizacije Tiger, Zorko Jelinčič; da so se moji
               starši z obeh strani borili na partizanski strani; da sta moja mama in babica konec
               vojne dočakali v Ravensbruecku, da je bil stric v Dachauu, in tako naprej, da ne bi
               vsega povedal; da sem se tudi sam v desetdnevni vojni oboroženo spopadel s tistimi,
               ki so nas hoteli okupirati - pa se ne bom spuščal na nizke veje in spraševal, kje so
               bili kakšni drugi, pustimo to komu drugemu, da bo ugotavljal. Vendar pa, gospod
               Jakič, moj interes je zgolj in samo dobrobit Slovenije in slovenskega naroda. In tu
               pač ne bom popustil in ne popuščam.</p>
               <p>Pravite, da hrvaške pravne strokovnjake cenim. Seveda jih cenim, Hrvati se zavzemajo
               za sebe - in vsaka jim čast! In kot kaže, jim zelo dobro uspeva, na ta ali oni način.
               Pri slovenski politiki hrvaškim politikom prekrasno uspeva, da dosežejo tisto, kar
               hočejo. In take ljudi, kot strokovnjake, izredno cenim. Cenim jih pa tudi zaradi
               tega, ker so enostavno zavedni Hrvati. Vsakogar, ki je zaveden državljan svoje
               države, cenim, ne maram pa tistih, ki so spogledljivci s sosednjimi državami, ki
               delujejo v korist sosednjih držav, ki morda dobivajo tudi kakšna plačila od tujih
               držav, in take zadeve. Tega pa ne maram in nikoli ne bom maral, kajti izdajalec je
               bil izdajalec v vseh sistemih, v vseh režimih, v vseh državah. In nihče jih ni maral,
               še najmanj pa lasten narod.</p>
               <p>Kar se tiče vključevanja političnih strank oziroma koordinacije političnih strank.
               Gospod Jakič, ko je bilo prvič izglasovano, da ostane slovenska nacionalna stranka v
               koordinaciji političnih strank, je prišel v dvorano, v veliki salon, ko smo
               glasovali, gospod Anderlič, zahteval ponovno glasovanje, in z njegovim glasom, ki je
               prevagal, sem bil izključen iz koordinacije političnih strank. Rekli ste, naj po
               nemarnem ne izjavljam imena LDS. Ni to po nemarnem, to je dejstvo. Lahko tudi povem,
               da se je združena lista takrat borila proti taki odločitvi LDS, vendar je LDS
               zahtevala ponovitev glasovanja in z glasom LDS so me vrgli ven.</p>
               <p>Kar se pa tiče vključevanja v Evropsko unijo. Res je, mi ne moremo odločiti, kateri
               datum bo tisti, da gremo. Vendar ni treba potem slovenskemu narodu lagati. Namreč,
               enostavno laž se reče temu, kar je gospod Drnovšek obljubljal že pred časom, da bomo
               šli leta 2001, potem se ta datum premika na 2003, sedaj je že 2004, potem dejansko v
               papirjih piše 2005 in tako naprej. Zakaj se ljudem ne pove resnice: ne vemo, kdaj nas
               bo Evropa vzela. Ne bo nas pa vzela kar tako, iz enostavnega razloga. Ta razlog pa
               je, da se ne obnašamo tako, kot Evropa ceni - kot država hlapčujemo, kot država se
               prodajamo in kot država se ne upamo postaviti za svoje interese. Se ne postavljamo,
               in ponavadi, v glavnem je večina delegacij, razen redkih izjem, je večina delegacij,
               ki gredo v tujino, tiho. Hvala.</p>
            </sp>
            <sp xml:id="SDZ2-Redna-17-1999-12-17.sp15">

               <speaker>PODPREDSEDNIK ANDREJ GERENČER:</speaker>

               <p>Hvala. K razpravi vabim gospoda Čeligoja.</p>
            </sp>
            <sp xml:id="SDZ2-Redna-17-1999-12-17.sp16">

               <speaker>VLADIMIR ČELIGOJ:</speaker>

               <p>Hvala lepa za besedo. Spoštovani! Deklaracija o zunanji politiki Republike Slovenije
               mora biti temeljna usmeritev slovenske zunanje politike, ki je potrebna in lahko bi
               rekel nujna pri zastopanju slovenskih državnih interesov navzven. Pa naj si bo to do
               naših sosednjih držav ali do Evropske unije ali do svetovnih velesil ali pa do
               katerekoli druge države. Deklaracija kot pravni akt bi morala predstavljati neko
               temeljno, pomembno izhodišče ali lahko rečemo poenoteno osnovo za vse forume
               slovenske države, ki nastopajo na zunanjepolitični sceni in zastopajo slovensko
               državo. Mnogokrat do sedaj naša zunanja politika ni bila poenotena in znano je, da so
               do recimo istega zunanjepolitičnega konstantnega vprašanja bila različna mnenja. Tako
               je imel svoje stališče recimo predsednik države, svoje predsednik vlade, zunanji
               minister oziroma zunanje ministrstvo svoje, seveda morda mi parlamentarci pa zopet
               svoje. Takšna različna stališča in izražena mišljenja so bila vsekakor negativna za
               našo državo in to je dajalo diplomatskim krogom drugih držav dovolj močan signal, da
               med posameznimi državnimi osebnostmi slovenske države stvari niso v najboljšem redu.
               Deklaracija te različnosti zastopanja na zunanjepolitičnem področju ne bo v
               popolnosti odpravila, ker kot tak akt daje le temeljne usmeritve in opredelitve.
               Vendar pa se bo marsikdo lahko skliceval na njo ali pa se je posluževal kot osnovo,
               kot temelj, na katerem bo gradil svoje zunanjepolitično delovanje in prizadevanje, da
               si Republika Slovenija uredi svoj mednarodni položaj, ki ga more in mora imeti
               primerno boljšega, kot ga že ima sedaj.</p>
               <p>Kredibilnost in veljavnost države sloni na ljudeh, ki kreirajo in vodijo slovensko
               zunanjo politiko. Zato je odvisno predvsem od njih, kako bodo deklaracijo o zunanji
               politiki Republike Slovenije udejanjali v mednarodni politični sferi. Lahko je
               vsebina deklaracije še tako dobra, pa če ne bo pravih ljudi, ki bodo s svojimznanjem
               in sposobnostmi delovali izključno v smislu interesov slovenske države, ta dokument,
               ki ga obravnavamo, potem kaj dosti ne bo imel in pomagal.</p>
               <p>Deklaracija sama tu ne more narediti državotvornih diplomatov. Vendar pa prav takšne
               diplomate naša država potrebuje. Imeti domovinsko zavest, pokončno držo in
               državotvorno delovanje, to, menim, je nadaljevanje vsebine te deklaracije o zunanji
               politiki Republike Slovenije. Premalo je misliti, da smo mi dobri, da smo mi
               stabilni, da smo mi uspešni, da smo mi demokratični. To morajo misliti drugi o nas,
               tako morajo o nas govoriti, tako morajo na nas gledati in tako nas morajo ceniti in
               umeščati v zunanjepolitični sferi. Deklaracija naj bi bila le podlaga za nadaljnje
               delovanje v slovenski zunanji politiki. Navseh, ki pa delujejo na zunanjepolitičnem
               področju, pa je obveza in dolžnost, da jo uresničujejo v dobrobit slovenske države in
               slovenskega naroda. Hvala lepa.</p>
            </sp>
            <sp xml:id="SDZ2-Redna-17-1999-12-17.sp17">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi še kdo razpravljati? Gospod Demšar, repliko imate, ali ne? Razprava
               je mimo. Zdaj, če imate kakšno repliko na koga. Je že razpravljal, gospod je že
               razpravljal. Gospod Janša, želite besedo? Prosim.</p>
            </sp>
            <sp xml:id="SDZ2-Redna-17-1999-12-17.sp18">

               <speaker>JANEZ JANŠA:</speaker>

               <p>Spoštovani gospod podpredsednik, maloštevilne kolegice in kolegi! Dela, ki se ga je
               lotil državni zbor s to razpravo o deklaraciji o zunanji politiki Slovenije, ni možno
               uspešno opraviti. Dejstvo je tudi, da se tega dela nismo lotili prvič. O nekakšni
               strategiji slovenske zunanje politike se razpravlja od leta 1990 naprej. Leta 1992 je
               nastal dokument, ki je nosil naslov Strategija zunanje politike. O njem se je veliko
               razpravljalo in nič doreklo. Leta 1995 so nastale smernice zunanje politike. O
               smernicah smo veliko govorili in pisali in nič dorekli. Leta 1998 je ministrstvo
               pripravilo resolucijo o zunanji politiki in zdaj razpravljamo o deklaraciji o zunanji
               politiki. To se pravi štiri imena za štiri dokumente, ki naj bi nosili oziroma naj bi
               vsebovali iste stvari.</p>
               <p>Počasi bo teh imen zmanjkalo, ne vem, o čem bomo razpravljali naslednje leto.
               Strategijo smo že imeli, smernice smo že imeli, resolucijo smo že imeli, zdaj imamo
               deklaracijo. Ne vem, kaj bo še. Skratka, država seveda potrebuje zunanjepolitične
               usmeritve, vendar pa to, kar mi počnemo zadnjih deset let, ni ničemur podobno,
               oziromazadnjih osem let, odkar je Slovenija samostojna država. Dejstvo je, da se
               zunanja politika spreminja, da je o tem potrebna razprava, dejstvo je, da imamo po
               slovenski ustavi razdeljene pristojnosti, katerih se akterji zunanje politike v
               glavnem ne držijo,in dejstvo je, da so se razmere v tem času spreminjale. In da so
               potrebne tudi sprotne opredelitve državnega zbora. Vendar pa na ta način, kot se mi
               tega lotevamo, ko skušamo vsako leto posebej vse doreči v nekem dokumentu za nazaj in
               za naprej, takšnega cilja ni možno doseči. Še posebej, če se stvari definirajo tako,
               kot se je, ali pa če se k nalogi, k problemu pristopi tako, kot smo mi pristopali
               oziroma kot so pristojni pristopali k temu od tiste strategije v letu 1992 do te
               deklaracije iz leta 1999. Dokumenti, ki smo jih obravnavali, so bili zelo različni po
               obsegu, vendar pa po vsebini več ali manj popolnoma enaki in tudi po svoji, recimo
               temu miselni strukturi.</p>
               <p>Problem ključni problem, s katerim se srečujejo tudi sestavljavci teh gradiv, je to,
               da, prvič, vsaka zunanja politika izhaja iz notranje politike. Ni možno definirati
               ciljev zunanje politike, če ti nimaš definiranih notranjepolitičnih ciljev. Če tega
               ni, potem se tisti, ki sestavljajo takšne dokumente, temu problemu izognejo tako, da
               napišejo stavek, kot je napisan tukaj takoj za preambulo, kjer piše: "Pri določanju
               zunanjepolitičnih prioritet Republika Slovenija upošteva sedanje stanje in možen
               razvoj mednarodne politične, gospodarske in varnostne situacije v Evropi in svetu ter
               izhaja iz tistih vrednot, interesov in ciljev, ki so temeljni za razvoj slovenskega
               naroda in slovenske države." Ja kateri pa so tisti cilji, interesi in vrednote, ki so
               temeljni? Najprej je treba to določiti. In ker to ni določeno, tega tudi niso mogli
               ponoviti. Zato pravijo, da zunanja politika izhaja iz tistih vrednot, interesov in
               ciljev, ki so temeljni. Ah, ampak to je premalo. Enkrat bo treba reči, kateri so ti
               cilji in vrednote, ki so temeljne. Drugače iz tega ni možno izhajati. Ne, tukaj smo
               pri istem problemu, kot pri maloobmejnem sporazumu s Hrvaško, ko se skuša določiti
               maloobmejno območje tam, kjer meje ni. In tukaj nimamo, tukaj nimamo določenih
               notranjepolitičnih prioritet in zato iz njih ne moremo izhajati. In zato je ta
               dokument invaliden. Zamenjuje poti in cilje. V drugem odstavku sicer skuša to
               popravljati, ko pravi, da mora biti zunanja politika Slovenije, da mora zagotavljati
               dve temeljni vrednoti, varnost in blaginjo države in njenih državljanov - to je
               zagotovo stvar, ki drži - in da mora biti uspešnazunanja politika učinkovit
               instrument razvoja slovenskega gospodarstva in promocija Slovenije v svetu. Tudi to
               drži. Samo najprej moraš vedeti, kaj boš promoviral, in najprej moraš imeti te cilje
               in vrednote določene.</p>
               <p>Ni možno brez definiranega nacionalnega interesa voditi uspešne zunanje politike. In
               v to zanko se zunanja politika v Sloveniji stalno zapleta. To je tudi delni razlog za
               polemike med ministrstvom in nekaterimi ambasadorji, ker stvari niso dorečene. K temu
               dokumentu ni smiselno vlagati amandmajev. Res ni smiselno. Ta dokument je pomanjkljiv
               v svojem temelju. Zamenjuje poti in cilje. Ni edini strateški cilj Slovenije oziroma
               vključevanje v Evropsko zvezo in Nato ni edini strateški cilj. Dokument ne odgovarja
               na vprašanje, kaj pa, če v nekaj letih ne bomo prišli v Nato in v Evropsko unijo. Kaj
               pa potem? Ne definira tega obdobja. Ne definira tudi časa, ko že bomo tam - kaj bo pa
               potem strateški cilj? Da tam ostanemo? Tam bomo že. Skratka, zadevo je treba
               postaviti na zdrave noge in tega se ne da narediti z amandmaji, tako da ta
               deklaracija je po moje provokacija, s katero smo izgubili dva dni časa.</p>
            </sp>
            <sp xml:id="SDZ2-Redna-17-1999-12-17.sp19">

               <speaker>PODPREDSEDNIK ANDREJ GERENČER:</speaker>

               <p>Gospod Janša, prosim, zaključite.</p>
            </sp>
            <sp xml:id="SDZ2-Redna-17-1999-12-17.sp20">

               <speaker>JANEZ JANŠA:</speaker>

               <p>Bom zaključil. Nima je smisla popravljati z amandmaji. Mi zanjo ne bomo glasovali in
               mislim, da smo samo čas izgubljali.</p>
            </sp>
            <sp xml:id="SDZ2-Redna-17-1999-12-17.sp21">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Kdo še želi besedo? Želi še kdo razpravljati? (Ne želi.) Zaključujem
               splošno razpravo. S tem tudi, kolegice in kolegi, ni več možno vlagati amandmajev
               oziroma dopolnil k temu dokumentu.</p>
               <p>Prehajamo na odločanje o amandmajih. Imate jih pred sabo. Prvi je dopolnjevalni
               predlog gospoda Jožeta Jerovška. Želi kdo besedo o predlogu gospoda Jerovška? (Ne
               želi.) Prehajamo na odločanje. Gospod Demšar, se opravičujem.</p>
            </sp>
            <sp xml:id="SDZ2-Redna-17-1999-12-17.sp22">

               <speaker>VINCENCIJ DEMŠAR:</speaker>

               <p>Hvala. Lepo pozdravljeni! Samo pobuda, ki bi jo imel ob tem, da bi za besedo
               "spoštuje" vstavili tudi "podpira pravico narodov do samoodločbe", podpira, ne samo,
               da smo nekje nevtralni, spoštujemo, ampak tudi podpiramo pravico narodov do
               samoodločbe. Hvala.</p>
            </sp>
            <sp xml:id="SDZ2-Redna-17-1999-12-17.sp23">

               <speaker>PODPREDSEDNIK ANDREJ GERENČER:</speaker>

               <p>Kolegice in kolegi, samo toliko. Pod 2 imamo dopolnjevalni predlog gospoda Leona
               Gostiše, ki je vsebinsko enak kot je prvi. Če bo sprejet gospoda Jerovška, je drugi
               brezpredmeten. Sta pa vsebinsko zelo podobna. Glasujemo pa tako, kot je kdo vlagal
               časovno te predloge, amandmaje. Ugotovimo prisotnost! Najprej o predlogu gospoda
               Jerovška. Ga nimate? Preberem. Imate na klopi, ampak preberem: "V preambuli se za
               petim odstavkom doda novi odstavek, ki se glasi: ´Slovenija spoštuje pravico narodov
               do samoodločbe´." Od gospoda Gostiše pa pravi: "V preambuli se v šestem odstavku doda
               novi tretji stavek: ´Upoštevaje lastno zgodovinsko izkušnjo priznava pravico narodov
               do samoodločbe´." Smo že v fazi glasovanje, gospod Jerovšek. Se opravičujem. Ali se
               strinjate? Prosim, gospod Jerovšek, umikate svoj predlog? Razprave ni več, prosim.
               Obrazložite svoj glas.</p>
            </sp>
            <sp xml:id="SDZ2-Redna-17-1999-12-17.sp24">

               <speaker>JOŽEF JEROVŠEK:</speaker>

               <p>Ne vem sedaj, če lahko samo se strinjam s tem, kar gospod Demšar priznava, da podpira
               Slovenija, spoštuje in podpira. S tem da tudi upoštevaje lastno zgodovinsko izkušnjo,
               če bi šlo prej, na začetku ne bi bilo nič narobe. Tako da ne vem.</p>
            </sp>
            <sp xml:id="SDZ2-Redna-17-1999-12-17.sp25">

               <speaker>PODPREDSEDNIK ANDREJ GERENČER:</speaker>

               <p>Dobro. Hvala. Torej amandma gospoda Jerovška je: "Slovenija spoštuje in podpira
               pravico narodov do samoodločbe." Hvala. Prehajamo na odločanje. Ugotovimo sklepčnost!
               (53 prisotnih.)</p>
               <p>Kdo je za? (52 poslancev.) Je kdo proti? (Nihče.)</p>
               <p>Ugotavljam, da je prvi dopolnjevalni predlog sprejet; s tem je drugi
               brezpredmeten.</p>
               <p>Tretji je poslanske skupine Liberalne demokracije Slovenije, ki pravi: "V poglavju
               Evropska unija se v četrti vrsti drugega odstavka besedi "delovne sile" nadomestita z
               besedo "ljudi"." Želi kdo razpravljati? V prvi vrsti petega odstavka navedenega
               poglavja se črtajo besede: "Drugi in tretji steber". Želi kdo razpravljati? (Ne
               želi.) Zaključujem in gremo na odločanje. Ugotovimo sklepčnost! (45 prisotnih.)
               Drugič ugotavljamo sklepčnost! Več nas je v dvorani kot 45. (50 prisotnih.)</p>
               <p>Kdo je za ta spreminjevalni predlog? (36 poslancev.) Je kdo proti? (2 poslanca.)</p>
               <p>Ugotavljam, da je predlog sprejet.</p>
               <p>Četrti predlog je gospoda Leona Gostiše, ki pravi: "V poglavju Nato in varnostna
               politika se drugi odstavek spremeni tako, da se glasi: ´Kot relativno mlada država,
               ki razpolaga z omejeno lastno močjo, si Republika Slovenija mora zagotoviti
               dolgoročno varnost predvsem z urejenimi odnosi s sosedi, z vključitvijo v zanesljiva
               zavezništva in z aktivnim sodelovanjem v sistemih kolektivne varnosti´." Želi kdo
               razpravljati? Prosim, gospod Gostiša.</p>
            </sp>
            <sp xml:id="SDZ2-Redna-17-1999-12-17.sp26">

               <speaker>LEON GOSTIŠA:</speaker>

               <p>Hvala za besedo. Iz obrazložitve je razvidno, da je sprememba besedila pravzaprav v
               dveh besedah, in sicer namesto "majhna država" bi zapisali "mlada" in namesto "majhna
               lastna moč", "omejena lastna moč". Mislim da je tako besedilo primernejše, ker na nek
               način le kažemo, da smo država, ki se razvija in s tem tudi razvija svojo obrambno
               sposobnost.</p>
            </sp>
            <sp xml:id="SDZ2-Redna-17-1999-12-17.sp27">

               <speaker>PODPREDSEDNIK ANDREJ GERENČER:</speaker>

               <p>Hvala. Želi še kdo besedo? (Ne.) Zaključujem razpravo. Prehajamo na odločanje.
               Ugotovimo sklepčnost! Ugotovimo sklepčnost! (52 prisotnih.)</p>
               <p>Kdo je za? (31 poslancev.) Je kdo proti? (3 poslanci.)</p>
               <p>Predlog je sprejet.</p>
               <p>Smo pri petem, prav tako gospoda Leona Gostiše, ki pravi: "V poglavju Sosednje države
               se v drugem odstavku za besedo "nespremenljivosti" dodasta besedi "mednarodno
               priznani"." Želi kdo razpravljati? (Ne želi.) Zaključujem razpravo.</p>
               <p>Prehajamo na odločanje. Ugotovimo sklepčnost! (55 prisotnih.)</p>
               <p>Kdo je za? (42 poslancev.) Je kdo proti? (Nihče.)</p>
               <p>Predlog je sprejet.</p>
               <p>Smo pri 6. dopolnjevalnem predlogu, Jožeta Avšiča, ki pravi: "V poglavju Sosednje
               države se v podpoglavju Republika Hrvaška na koncu teksta doda nov odstavek, ki se
               glasi: Ravno tako bo Slovenija sodelovala z organizacijami na Hrvaškem živečih
               Slovencev ter si prizadevala za ponovno priznanje njihovega manjšinskega statusa."
               Želi kdo razpravljati? (Ne želi.) Zaključujem razpravo. Prehajamo na odločanje.
               Ugotovimo sklepčnost! (58 prisotnih.)</p>
               <p>Kdo je za? (51 poslancev.) Je kdo proti? (1 poslanec.)</p>
               <p>Predlog je sprejet.</p>
               <p>Imamo dopolnjevalni predlog gospoda Roberta Battellija, ki pravi: "K poglavju
               Italijanska Republika se v zadnjem odstavku besedilo spremeni tako, da se glasi: In
               bo po kvaliteti in obsegu pravic primerljiva z zakonsko zaščito italijanske in
               madžarske narodne skupnosti v Sloveniji." Prosim, gospod Battelli želi besedo.</p>
            </sp>
            <sp xml:id="SDZ2-Redna-17-1999-12-17.sp28">

               <speaker>ROBERTO BATTELLI:</speaker>

               <p>Hvala lepa, gospod podpredsednik. Proceduralno gledano bi morali najprej glasovati o
               mojem prejšnjem predlogu, dopolnjevalnem predlogu. Hvala lepa.</p>
            </sp>
            <sp xml:id="SDZ2-Redna-17-1999-12-17.sp29">

               <speaker>PODPREDSEDNIK ANDREJ GERENČER:</speaker>

               <p>Hvala. Samo trenutek! Res je, gospod Battelli je vložil dva predloga. In res bi
               morali o tem prvo glasovati. Se opravičujemo. Ta pa pravi: "K poglavju Italijanska
               republika se v zadnjem odstavku za besedami slovenske skupnosti v Italiji postavi
               pika, ostalo besedilo se črta." Želi kdo o tem razpravljati? Prosim, gospod
               Demšar!</p>
            </sp>
            <sp xml:id="SDZ2-Redna-17-1999-12-17.sp30">

               <speaker>VINCENCIJ DEMŠAR:</speaker>

               <p>Jaz bi samo vprašal - v čem je razlika med italijansko manjšino, pojem italijanska
               manjšina in pa italijanska narodna skupnost? Torej, te dva pojma sedaj nista ista. V
               deklaraciji je govora o italijanski manjšini, gospod Battelli predlaga pojem
               italijanska narodna skupnost. Me zanima, ali je v tem kakšna razlika, tisti, ki se na
               to bolj razumete. Jaz to sprašujem. Hvala.</p>
            </sp>
            <sp xml:id="SDZ2-Redna-17-1999-12-17.sp31">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Battelli, prosim, odgovor. Gospod Jelinčič je prej dvignil roko. Se
               opravičujem!</p>
            </sp>
            <sp xml:id="SDZ2-Redna-17-1999-12-17.sp32">

               <speaker>ROBERTO BATTELLI:</speaker>

               <p>Hvala lepa. Spoštovane kolegice in kolegi! Jaz upam, da imate pred sabo oba moja
               dopolnjevalna predloga. Prvi briše besedilo, predlaga brisanje besedila, ki ga pa
               drugi spreminja. Se pravi, v kolikor ni sprejeto to, da se tisto besedilo briše,
               potem se glasuje o tistem drugem.</p>
               <p>Kar zadeva pa definicijo, ta je seveda povzeta iz naše ustave. Po naši ustavi sta
               italijanska in madžarska avtohtoni narodni skupnosti, sta narodni skupnosti in ne
               narodni manjšini. Hvala.</p>
            </sp>
            <sp xml:id="SDZ2-Redna-17-1999-12-17.sp33">

               <speaker>PODPREDSEDNIK ANDREJ GERENČER:</speaker>

               <p>Gospod Roberto Battelli, to je en dopolnjevalni predlog, ker v prvem pravite, da se
               briše njen tekst in ga nadomestite z drugim. To je en predlog potem. Črta se tekst in
               se nadomesti z novo vsebino.</p>
            </sp>
            <sp xml:id="SDZ2-Redna-17-1999-12-17.sp34">

               <speaker>ROBERTO BATTELLI:</speaker>

               <p>Ne, ne. Po enem predlogu se predlaga črtanje tistega, kar nakazuje na možno
               interpretacijo ustavne ureditve in zakonske ureditve položaja narodnih skupnosti kot
               predmet vezane trgovine. To je prvi. V kolikor ta ni sprejet, potem jaz obdržim v
               proceduri drugi predlog. Za to gre.</p>
            </sp>
            <sp xml:id="SDZ2-Redna-17-1999-12-17.sp35">

               <speaker>PODPREDSEDNIK ANDREJ GERENČER:</speaker>

               <p>Dobro. Hvala. Gospod Jelinčič, prosim.</p>
            </sp>
            <sp xml:id="SDZ2-Redna-17-1999-12-17.sp36">

               <speaker>ZMAGO JELINČIČ:</speaker>

               <p>Hvala lepa, gospod predsedujoči. Jaz bi tukajle opozoril na eno veliko nevarnost.
               Namreč, da bi spremenili italijansko manjšino v italijansko narodno skupnost pomeni
               to, da pomeni tukaj italijanska narodna skupnost kjerkoli v Republiki Sloveniji.
               Italijanska narodna skupnost je tudi v Ljubljani, tistih 15, 20 Italijanov, pa jih je
               tudi v Postojni 15, 20 Italijanov. To je tudi italijanska narodna skupnost. Če bomo
               pristali na to, širimo možnost poitalijančevanja Slovenije. Zato je potrebno, ali
               avtohtona italijanska narodna skupnost ali avtohtona italijanska manjšina. Brez
               pristavka besede "avtohtona" smo naredili bistveno napako v pojmovanju. Še enkrat
               ponavljam, če imamo napisano italijanska narodna skupnost, pomeni katerakoli
               italijanska narodna skupnost. Društvo Italijanov v Mariboru ravno tako kot karkoli
               drugega, recimo. Zato mora biti avtohtona italijanska narodna skupnost, kajti z
               besedo "avtohotna" se zadeva omeji samo na tisto področje, kjer avtohtono prebivajo.
               Če je pa to brez dostavka "avtohtona", in jaz mislim, da gre tukaj za zelo subtilno
               in zelo zvito delovanje gospoda Battellija, za kar mu seveda čestitam, ampak mi
               moramo biti pazljivi na to. Hvala.</p>
            </sp>
            <sp xml:id="SDZ2-Redna-17-1999-12-17.sp37">

               <speaker>PODPREDSEDNIK ANDREJ GERENČER:</speaker>

               <p>Hvala. Še kdo, prosim? Gospod Čebulj. Čeligoj, se opravičujem. Gospod Vladimir
               Čeligoj.</p>
            </sp>
            <sp xml:id="SDZ2-Redna-17-1999-12-17.sp38">

               <speaker>VLADIMIR ČELIGOJ:</speaker>

               <p>Hvala lepa za besedo. Glede prvega dopolnjevalnega predloga gospoda Battellija bom
               glasoval proti. Iz enostavnega razloga. Tu ne gre za nikakršno trgovanje. Ne vem,
               kako more gospod Battelli uporabiti pač takšno besedo pri narodni skupnosti. Mislim,
               da je tako, kot je zapisano v deklaraciji, popolnoma pravilno. In menim, da je zadnji
               čas, da tudi slovenska manjšina v Italiji dobi zaščito, takšno, kakršna ji pripada.
               Hvala lepa.</p>
            </sp>
            <sp xml:id="SDZ2-Redna-17-1999-12-17.sp39">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Battelli.</p>
            </sp>
            <sp xml:id="SDZ2-Redna-17-1999-12-17.sp40">

               <speaker>ROBERTO BATTELLI:</speaker>

               <p>O tem ni nobenega dvoma, gospod Čeligoj. Moj predlog pojača ravno smisel vašega
               stališča.</p>
            </sp>
            <sp xml:id="SDZ2-Redna-17-1999-12-17.sp41">

               <speaker>PODPREDSEDNIK ANDREJ GERENČER:</speaker>

               <p>Gospod Jerovšek, potem gospod Jelinčič. Vsi boste prišli na vrsto.</p>
            </sp>
            <sp xml:id="SDZ2-Redna-17-1999-12-17.sp42">

               <speaker>JOŽEF JEROVŠEK:</speaker>

               <p>Hvala lepa. Mene zanima, kateri od predlogov gospoda Battellija je prvotni. To, da se
               ostalo besedilo črta?</p>
            </sp>
            <sp xml:id="SDZ2-Redna-17-1999-12-17.sp43">

               <speaker>PODPREDSEDNIK ANDREJ GERENČER:</speaker>

               <p>Ja, tako.</p>
            </sp>
            <sp xml:id="SDZ2-Redna-17-1999-12-17.sp44">

               <speaker>JOŽEF JEROVŠEK:</speaker>

               <p>Opozarjam na to, da je tu tudi možna manipulacija. Če to storimo, potem se odpovemo
               reprociteti, pozitivni reprociteti. In opozarjam poslance, da ne bi glasovali za tak
               tekst. Namreč vemo da, čeprav gospoda Battellija razumem in mu tudi jaz čestitam za
               tako intencijo, vendar vemo, da je enkrat žolčno reagiral, kaj si pa mislite, če bi
               hoteli pozitivno reprociteto, potem je treba italijansko ustavo spremeniti. Takrat,
               ko smo razpravljali o spremembi slovenske ustave. Tako da, nikakor ne sme se zadnji
               del teksta črtati. Hvala lepa.</p>
            </sp>
            <sp xml:id="SDZ2-Redna-17-1999-12-17.sp45">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Jelinčič.</p>
            </sp>
            <sp xml:id="SDZ2-Redna-17-1999-12-17.sp46">

               <speaker>ZMAGO JELINČIČ:</speaker>

               <p>Hvala lepa, gospod predsedujoči. No, jaz prvega amandmaja gospoda Battellija tudi ne
               bom podprl. V drugem amandmaju pa prosim, da naj gospod Battelli v skladu s 64.
               členom slovenske ustave, naj ga popravi tako, da bo pisalo: "Pravice avtohtone
               italijanske in madžarske narodne skupnosti." Skratka, da doda besedico "avtohtone",
               tako kot je napisano v 64. členu ustave. Hvala.</p>
            </sp>
            <sp xml:id="SDZ2-Redna-17-1999-12-17.sp47">

               <speaker>PODPREDSEDNIK ANDREJ GERENČER:</speaker>

               <p>Hvala. Želi še kdo besedo? (Ne želi.) Zaključujem, prehajamo na odločanje. Ugotovimo
               sklepčnost! Najprej glasujemo o predlogu amandmaja, ki pravi tako: "K poglavju
               Italijanska republika se v zadnjem odstavku za besedami slovenske skupnosti v Italiji
               postavi pika, ostalo besedilo se črta." Ugotovimo sklepčnost! Če bo ta sprejet, je
               drugi brezpredmeten. Ugotovimo sklepčnost! (57 prisotnih.)</p>
               <p>Kdo je za? (9 poslancev.) Proti? (33 poslancev.)</p>
               <p>Predlog amandmaja ni sprejet.</p>
               <p>Potem je drugi predlog, ki pravi: "K poglavju Italijanska republika se v zadnjem
               odstavku besedilo spremeni tako, da se glasi: in bo po kvaliteti in obsegu pravic
               primerljiva z zakonom o zaščiti italijanske in madžarske narodne skupnosti v
               Sloveniji." Ugotovimo sklepčnost! (60 prisotnih.)</p>
               <p>Kdo je za? (23 poslancev.) Proti? (27 poslancev.)</p>
               <p>Predlog ni bil sprejet.</p>
               <p>Smo pri 7. spremenjevalnem predlogu, gospoda Leona Gostiše, ki pravi: "V poglavju
               Politični, varnosti in gospodarski interesi Republike Slovenije se v tretjem odstavku
               drugi stavek spremni tako, da se glasi: Slovenija si bo ob ustreznem zavarovanju
               interesov Republike Slovenije prizadevala normalizirati odnose z zvezno Republiko
               Jugoslavijo, vključno z vzpostavitvijo diplomatskih odnosov takoj, ko bo tudi v
               Srbiji vzpostavljen demokratični sistem." Želi kdo razpravljati? (Ne želi.)</p>
               <p>Prehajamo na odločanje. Ugotovimo sklepčnost! (57 prisotnih.)</p>
               <p>Kdo je za? (35 poslancev.) Proti? (11 poslancev.)</p>
               <p>Predlog je sprejet.</p>
               <p>8. dopolnjevalni predlog, poslanske skupine LDS, pravi: "K poglavju Izvenevropske
               države se doda drugi odstavek, ki se glasi: Posebej se izpostavlja sodelovanje z
               ljudsko Republiko Kitajsko kot stalno članico varnostnega sveta OZN in sodelovanje s
               tistimi državami, v katerih prebivajo večje skupine slovenskih izseljencev." Želi kdo
               razpravljati? (Ne želi.) Zaključujem razpravo.</p>
               <p>Prehajamo na odločanje. Ugotovimo sklepčnost! Ugotovimo sklepčnost! (57
               prisotnih.)</p>
               <p>Kdo je za? (36 poslancev.) Je kdo proti? (3 poslanci.)</p>
               <p>Predlog je sprejet.</p>
               <p>Na glasovanje dajem predlog deklaracije v celoti. Obrazložitev glasu bo opravil
               gospod Borut Pahor.</p>
            </sp>
            <sp xml:id="SDZ2-Redna-17-1999-12-17.sp48">

               <speaker>BORUT PAHOR:</speaker>

               <p>Hvala lepa, gospod predsedujoči. Rad bi pojasnil svoje obnašanje pri glasovanju o tem
               dokumentu. Jaz se bom vzdržal. Vzdržal se bom zato, ker je dokument, ki je pred nami,
               mlačen in pasiven, tako kot je mlačna in pasivna slovenska zunanja politika.</p>
               <p>Vzdržal se bom pa tudi zato, ker minister Frlec ni odgovoril na moja vprašanja, ki
               sem jih prvi dan diskusije zastavil vladi, njemu osebno. Mislim, da je minister
               zamudil priložnost, da bi v tej dvorani razčistil nekatera vprašanja, ki delijo
               slovenske politične stranke in onemogočajo, da bi jasno postavili konsenz, ki bi mu
               omogočal, da bi v mednarodni politiki nastopal aktivneje. Ministra Frleca tudi sedaj
               ni tukaj. Kot mi je bilo povedano, je na Brdu pri Kranju, kjer nadomešča odsotnega
               predsednika vlade na diplomatskem sprejemu. Jaz ne dvomim, da je tudi za uveljavitev
               naših zunanjihpolitičnih interesov ta sprejem pomemben. Ampak, saj imamo tudi
               podpredsednika vlade, ki bi lahko bil na tem sprejemu, minister Frlec pa bi moral
               biti danes tukaj do konca z nami.</p>
               <p>Poglejte. To je natančno tista situacija, in mislim, da bi bilo dobro, da jo vlada
               spregleda, ki bo samo oteževala, ne pa olajševala tudi po sprejetju tega dokumenta
               delo vladi in slovenski diplomaciji v mednarodni skupnosti. Namreč situacija, v
               kateri med parlamentarnimi strankami glede nekaterih pomembnih vprašanj ostajajo
               razlike.</p>
               <p>V odboru za mednarodne odnose ne sodelujeta dve poslanski skupini. Že to je velik
               problem. Gremo v volilno leto, kjer nekateri problemi, ki jih vlada v treh letih
               prinaša s seboj pri urejanju odnosov v mednarodni skupnosti, postajajo še bolj
               aktualni. Glede teh odprtih vprašanj so med nami ostale razlike. Minister ni
               prispeval k temu, da bi jih pojasnili. Jaz bom spomnil samo na eno vprašanje, ki sem
               mu ga zastavil in na katero mi ni odgovoril - notifikacija avstrijske državne
               pogodbe. Jaz sem postavil trditev, da je bil čas med izidom volitev v Avstriji in
               nominacijo Klime za mandatarja morda zadnji idealni čas, ko bi morala slovenska vlada
               notificirati nasledstvo avstrijske državne pogodbe pri vladi Ruske federacije.
               Minister se na to ni odzval. Se pravi, vprašanje ostajaodprto. Dokument, ki je pred
               nami, ne odgovarja nanje, je mlačen dokument in jaz mislim, da se bomo kmalu znašli
               spet v tej dvorani pri tej diskusiji o slovenski zunanji politiki. Ta ni šla v tisto
               smer, v katero sem prvi dan poskušal razpravo usmeriti tudi sam, v iskanje odgovorov
               na dve vprašanji, vprašanji strateških usmeritev in odgovora na tri, štiri konkretna
               vprašanja, ki so pred nami. V tem smislu sem torej želel pojasniti svoj glas in pri
               tej svoji odločitvi. Hvala lepa.</p>
            </sp>
            <sp xml:id="SDZ2-Redna-17-1999-12-17.sp49">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Kot je že gospod Pahor povedal, zunanji minister je moral biti ob 11.30
               uri na Brdu, res je sprejem za diplomatski zbor. Bil je dva dni z nami skupaj v tej
               razpravi in žal je moral oditi.</p>
               <p>Torej prehajamo na odločanje o deklaraciji. Obrazložitev glasu, gospod Hvalica.
               Prosim.</p>
            </sp>
            <sp xml:id="SDZ2-Redna-17-1999-12-17.sp50">

               <speaker>IVO HVALICA:</speaker>

               <p>Hvala lepa, gospod predsedujoči. Glasoval bom proti predlogu deklaracije o zunanji
               politiki Republike Slovenije. Že prvi dan, ko sem nastopal, sem se spraševal
               pravzaprav, ali je to predlog deklaracije o zunanji politiki Republike Slovenije ali
               je to predlog deklaracije o zunanji politiki vlade Republike Slovenije. To je
               bistvena razlika. Ampak, če grem na zakon o javnih zadevah, tako se imenuje, je pa že
               precej star in ima malo brade, ker je govora še o skupščini Republike Slovenije,
               torej, če grem na zakon, na katerega se sklicuje pred preambulo ta predlog
               deklaracije, v 2. členu tega zakona torej piše: "Državni organi delujejo na področju
               zunanjih zadev v skladu z ustavo in zunanjo politiko Republike Slovenije, ki jo
               določa skupščina Republike Slovenije." Oziroma v današnjem jeziku povedano, ki jo
               določa državni zbor. In tu vidim neko diskrepanco. Mi bomo sicer potrdili ta zelo,
               nekatera ohlapna načela, ki so tu zapisana, ministrstvo za zunanje zadeve, posebej pa
               še državni sekretar Franco Juri, pa po svoje. In zdaj se jaz sprašujem, ali je
               izvajanje zunanje politike v skladu z 2. členom zakona o javnih zadevah. Če samo
               površno pogledam do sedaj, lahko da se od jutri naprej poboljšate, vi, državni
               sekretar, predsednik republike in da boste delovali v skladu s tem, ampak zaenkrat ne
               vi ne predsednik države ni ravnal v skladu s to deklaracijo, pa je ta deklaracija
               obvezna tudi za predsednika države, o tem ni dvoma. Ker pod pojem državni organi
               spadajo državni zbor, državni svet, predsednik republike in jasno, vlada. To so
               državni organi. Če ne verjamete, vam to dokažem. Vsaj tako mi je vlada odgovorila, ko
               sem jaz iskal pojasnilo za te pojme, mi je pisno odgovorila, da je temu tako. Torej
               glede na to, dasem, da je lahko tudi dokazati, da vsaj državni sekretar, ki je tu
               prisoten, in obžalujem, da ni prisoten danes tudi zunanji minister, ker bi jih lahko
               še nekaj slišal, ampak za njega je, jasno, bolj važen nek sprejem kot pa državni
               zbor. Kje ste pa to videli po svetu? Kje ste to videli? Parlament je prva stvar,
               ampak veste zakaj tudi, zaradi tega, ker ne sedijo tako, ampak sedijo tu, da jih
               parlamentarci gledajo, tu. Upam, da bodo nekateri dočakali, da bomo gledali tu,
               ministra. Tako pa ne vemo, kdaj sedinotri, kdaj ne. Danes, ko je malo poslancev, se
               jasno to opazi. Torej zaradi tega mora biti. Ali si lahko predstavljate, da bi v
               kateri parlamentarni demokraciji sprejemali predlog deklaracije o zunanji politiki,
               ki naj bi bila, včasih se je temu reklo platforma, skratka, ki naj bi bila neka
               osnova, na podlagi katere se obnašajo vsi državni organi na zunanjepolitičnem
               področju. Dajte opomniti tega poslanca, ki je tukaj, moti in mi odbijete od časa,
               nalašč je prišel sem in se postavil tu.</p>
               <p>Torej, ali si predstavljate, da recimo v neki normalni parlamentarni demokraciji bi
               se nekaj takega zgodilo? Ne. To ni mogoče. To ni mogoče in jasno, zato je tudi ta
               odsotnost ministra Frleca ob sprejemanju oziroma ob nesprejemanju, ker jaz ne bom
               tega podprl, je zgražanja vredna. Hvala lepa. Glasoval bom torej proti.</p>
            </sp>
            <sp xml:id="SDZ2-Redna-17-1999-12-17.sp51">

               <speaker>PODPREDSEDNIK ANDREJ GERENČER:</speaker>

               <p>Hvala. Še enkrat moram poudariti, da je minister dr. Frlec želel danes še govoriti.
               Pričakovali smo, da bo gospod Jelinčič imel enourno razpravo, kot je napovedal, je
               bila pa daljša in je moral oditi. Še enkrat toliko v informacijo. Gospod Jerovšek,
               obrazložitev glasu. Obrazložitev glasu, gospod Jerovšek.</p>
            </sp>
            <sp xml:id="SDZ2-Redna-17-1999-12-17.sp52">

               <speaker>JOŽEF JEROVŠEK:</speaker>

               <p>Hvala lepa. Glasoval bom proti tej deklaraciji, kajti sam sem en amandma predlagal.
               Smo pa v debati opozorili na cel kup pomanjkljivosti, nedorečenosti. In pričakovali
               smo, da bo vlada, ki pri drugih zadevah, ko je večstopenjski postopek, na vsak člen
               zakona daje pripombe, v drugi ali tretji, oziroma menja člene. Tokrat je vlada
               popolnoma nedovzetna in tudi današnja odsotnost gospoda Frleca, pa tudi, če gre za
               objektivne razloge - je treba opozoriti, da gospod Frlec tudi včeraj je sicer zanikal
               svoje izjave, tako kot so bile interpretirane, glede človekovih pravic na Kitajskem,
               vendar ni povedal, kaj v resnici je govoril.</p>
               <p>Opozoril bi še na kontradikcijo. Gospod Juri je ponazarjal njegove izjave in je
               govoril samo, da gre za nerazumevanje diplomatske govorice, diplomatskega jezika.
               Gospod Frlec se je ogradil od svojih izjav, zakaj poslanci ne bi dobili avtentičnih
               izjav o tako problematični zadevi, kot so te izjave na Kitajskem, da bi videli, kaj
               je. Kajti, če je delček od tistega res, potem bi morali v to deklaracijo vgraditi
               zelo obvezujočo dikcijo, kako se lahko celo izraža zunanji minister, da ni v
               nasprotju pa da ne pride do tega, da podpira kršenje človekovih pravic.</p>
               <p>In teh nedorečenosti je cel kup. Vlada je gluha, ne želi, da bi dobili celovito
               deklaracijo, celovito besedilo in zaradi tega je nujno glasovati proti takemu
               dokumentu. Hvala lepa.</p>
            </sp>
            <sp xml:id="SDZ2-Redna-17-1999-12-17.sp53">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Kelemina, obrazložitev glasu!</p>
            </sp>
            <sp xml:id="SDZ2-Redna-17-1999-12-17.sp54">

               <speaker>BRANKO KELEMINA:</speaker>

               <p>Hvala lepa za besedo. Spoštovani vsi skupaj!</p>
               <p>Jaz v bistvu veliko nisem razpravljal o tej deklaraciji, ampak vsi ostali so, mislim,
               da dovolj povedali. Tudi moje osebno mnenje je, temeljito sem prebral deklaracijo,
               večkrat, da je v bistvu na osnovi dokumentov, ki jih že imamo, nepomembna in
               nepotrebna. Zato bom seveda glasoval proti tej deklaraciji.</p>
               <p>Ne bo pa seveda tudi ta deklaracija v nobenem primeru prispevala v ničemer. Jaz sem
               trdno prepričan, ničemer, niti k ugledu naše države niti ne bo okrepila kakršnihkoli
               pogajalskih izhodišč pri naši zunanji politiki. Poglejte, potem se človek seveda
               vpraša: Kaj pa je tisto, s čim pa bi se seveda okrepila naša pogajalska izhodišča in
               ugled naše države v svetu? To je temeljno vprašanje. In temeljno vprašanje je to, da
               je dejansko potrebno najprej doma urediti vse tiste zadeve torej, notranjo
               organizacijo urediti, tako, ki bo boljša, kot je evropska, notranjo kvaliteto na
               znanstvenem, gospodarskem, ekološkem, pravnem, varnostnem področju, če hočete. Ko
               bomo mi to kvaliteto dosegli, višjo, kot je v Evropi in v svetu, bodo drugi k nam
               hodili in se bodo pri nas kaj naučili. Dokler bomo pa mi prosili druge na tem
               področju in lezli zanjimi kot neki hlapci, tako dolgo pa seveda tudi zunanje politike
               ne bomo mogli graditi na nekih čvrstih temeljih, ki bi bili za ugled te države
               potrebni. Torej vsi tisti, ki so pa sledili, povzročili tole, da nismo uspešni in
               ugledni na teh področjih, kisem jih zdajle navedel, so pa že na oblasti dosti dolgo.
               Mislim, da je to treba spremeniti. Hvala lepa.</p>
            </sp>
            <sp xml:id="SDZ2-Redna-17-1999-12-17.sp55">

               <speaker>PODPREDSEDNIK ANDREJ GERENČER:</speaker>

               <p>Hvala. Ker ni več razprav, prehajamo na odločanje. Ugotovimo sklepčnost! Ugotovimo
               sklepčnost! (60 prisotnih.)</p>
               <p>Kdo je za predlagano deklaracijo v celoti? (36 poslancev.) Je kdo proti? (21
               poslancev.)</p>
               <p>Ugotavljam, da je predlagana deklaracija v celoti sprejeta.</p>
               <p>Imamo še dva dopolnilna sklepa. Dodatna sklepa. In sicer skupine poslancev. Dobili
               ste ju na mizo. Imate pred seboj? Imate. Pa preberem: "Državni zbor Republike
               Slovenije poziva vlado, naj ob upoštevanju pomena in vloge predstavništev Republike
               Slovenije v državah Evropske unije v ključnem letu pogajanj za vstop v Evropsko unijo
               poskrbi za rezidenčno prisotnost na Nizozemskem." Besedo želi gospod Jelinčič.</p>
            </sp>
            <sp xml:id="SDZ2-Redna-17-1999-12-17.sp56">

               <speaker>ZMAGO JELINČIČ:</speaker>

               <p>Hvala lepa, gospod predsedujoči. Jaz bom glasoval proti temu predlogu. Namreč gre
               pravzaprav za zagotovitev delovnega mesta, če se ne motim, gospodu Jaši Zlobcu, da bo
               lahko še naprej vrtnarja plačeval. Mislim, da ta zadeva konec koncev ne sodi v
               deklaracijo. Že tako je deklaracija slaba, nedodelana in nima ne repa ne glave,
               skratka brezvezni papir. Da jo pa obremenimo še s tem, bo pa deklaracija izpadla še
               zelo, zelo kislo smešna, zato jaz mislim, da proti takim zadevam, da se na tak način
               poskušajo zagotoviti delovna mesta nekaterim, sem absolutno proti in bom glasoval
               proti temu.</p>
            </sp>
            <sp xml:id="SDZ2-Redna-17-1999-12-17.sp57">

               <speaker>PODPREDSEDNIK ANDREJ GERENČER:</speaker>

               <p>Hvala. Torej deklaracija je že sprejeta, s tem ne bomo dopolnjevali deklaracije ampak
               samo dodatni sklep. Še kdo želi besedo? (Ne želi.) Zaključujem razpravo, prehajamo na
               odločanje. Ugotovimo sklepčnost! (55 prisotnih.)</p>
               <p>Kdo je za? (31 poslancev.) Je kdo proti? (20 poslancev.)</p>
               <p>Ta sklep je sprejet.</p>
               <p>Drugi sklep, prav tako skupine poslancev. Imate ga pred seboj: "Državni zbor
               Republike Slovenije poziva vlado Republike Slovenije, naj razvijanju vsestranskih
               odnosov s sosednjo Republiko Hrvaško nameni še večjo pozornost. Oblike, možnosti
               sodelovanja v Paktu stabilnosti lahko prispevajo k izboljšanju razmer v regiji in
               približevanju obeh držav evro-atlantskim povezavam." Želi kdo besedo? (Ne želi.)
               Zaključujem. Gospod Jerovšek, prosim. Izvolite, gospod Jerovšek.</p>
            </sp>
            <sp xml:id="SDZ2-Redna-17-1999-12-17.sp58">

               <speaker>JOŽEF JEROVŠEK:</speaker>

               <p>Hvala lepa. Spoštovani! Sam podpiram prvi del tega dodatnega sklepa. Nikakor se mi pa
               ne zdi... Gospod predsednik, bi se dalo?</p>
            </sp>
            <sp xml:id="SDZ2-Redna-17-1999-12-17.sp59">

               <speaker>PODPREDSEDNIK ANDREJ GERENČER:</speaker>

               <p>Prosim za mir v dvorani, kolegi!</p>
            </sp>
            <sp xml:id="SDZ2-Redna-17-1999-12-17.sp60">

               <speaker>JOŽEF JEROVŠEK:</speaker>

               <p>Nikakor se mi pa ne zdi pametno v tem kontekstu medsebojnih odnosov s Hrvaško in čim
               boljših odnosov omenjati Pakta stabilnosti, kot da je to nujno potrebni pogoj za
               dobre odnose s Hrvaško. Jaz sem celo prepričan, da bodo Hrvatje to vzeli kot
               zaničevalni odnos tega parlamenta in slovenske vlade, kajti vemo, da smo tako
               Slovenci kot Hrvatje ta pakt stabilnosti vzeli kot dejansko pomoč južnemu delu tega
               balkanskega polotoka in mislim, da že doslej ni bilo potrebe, da bi takšen
               instucionalni okvir iskali za sodelovanje s Hrvaško.</p>
               <p>Mi je pa simptomatično, da je prvopodpisani Ciril Metod Pungartnik, ki je tukaj
               govoril o martinčkanju med našo osvobodilno vojno, in mislim, da je v tej zvezi ta
               pakt stabilnosti kot neka transmisija.</p>
               <p>In v tej zvezi bi tudi opozoril na to, da me resnično zanima, kaj je bila vsebina
               razgovorov Kučan-Račan, in če sem prav videl, je bil prisoten tudi hrvaški
               veleposlanik, ki je dajal izjave v naslednjih dneh, sedaj. In glede na to, da je
               gospod Jelinčič govoril o snovanju federacije Slovenska-Hrvaška, mislim, da bi moralo
               biti tu kakšno obvestilo. In že zaradi sem proti temu, da v takem sklepu dajemo
               veliko težo in veliko pozornost Paktu stabilnosti. Sodelovati s Hrvaško, če bi
               obstajala politična volja in če bi bila spretnost naše diplomacije, bi mi morali že
               davno imeti vse nujno potrebne sporazume ratificirane, seveda v primerni obliki, ne
               pa, da nam prinašajo trojanskega konja v parlament. Tako, da strinjam se s prvim
               delom tega sklepa. Hvala lepa.</p>
            </sp>
            <sp xml:id="SDZ2-Redna-17-1999-12-17.sp61">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Jerovšek, je to vaš amandma? Boste vložili, da se črta drugi stavek?
            </p>
            </sp>
            <sp xml:id="SDZ2-Redna-17-1999-12-17.sp62">

               <speaker>JOŽEF JEROVŠEK:</speaker>

               <p>Zdaj ni časa. Da. Ustno vlagam ta amandma, da se črta drugi stavek.</p>
            </sp>
            <sp xml:id="SDZ2-Redna-17-1999-12-17.sp63">

               <speaker>PODPREDSEDNIK ANDREJ GERENČER:</speaker>

               <p>Dobro. Dajte še prosim napisati, mi bomo pa v tem času glasovali. Boste mi napisali
               to, da se črta drugi stavek? Dobro.</p>
               <p>Potem bom dal najprej na glasovaje amandma gospoda Jerovška, da se v tem predlogu
               dodatnega sklepa črta drugi stavek. Želi kdo razpravljati? (Ne želi.)</p>
               <p>Prehajamo na odločanje. Ugotovimo sklepčnost! Torej, glasujemo o amandmaju gospoda
               Jerovška, da se črta drugi stavek. (57 prisotnih.)</p>
               <p>Kdo je za? (21 poslancev.) Proti? (27 poslancev.)</p>
               <p>Amandma ni bil sprejet.</p>
               <p>Na glasovanje dajem predlog dodatnega sklepa v celoti. Ugotovimo sklepčnost! (52
               prisotnih.)</p>
               <p>Kdo je za? (31 poslancev.) Je kdo proti? (14 poslancev.)</p>
               <p>Ugotavljam, da je dodatni sklep sprejet. S tem zaključujem to točko dnevnega
               reda.</p>
               <p>Prehajamo na <title>41.TOČKO DNEVNEGA REDA - PREDLOG ZAKLJUČNEGA RAČUNA PRORAČUNA
                  REPUBLIKE SLOVENIJE ZA LETO 1996.</title> Predlog proračuna Republike Slovenije za
               leto 1996 je v obravnavo zboru vložila vlada Republike Slovenije. Želi predstavnik
               vlade besedo? (Ne želi.) Proceduralno? Prosim, gospod Špiletič, proceduralno.</p>
            </sp>
            <sp xml:id="SDZ2-Redna-17-1999-12-17.sp64">

               <speaker>BOGOMIR ŠPILETIČ:</speaker>

               <p>Hvala za besedo. Danes smo 17. decembra 1999 in sedaj v tej uri naj bi obdelali še
               dve točki - zaključni račun proračuna za leto 1996 in potem še eno. Jaz mislim, da je
               že to neresno, da skušamo v eni uri obdelati tako pomemben dokument, kot je zaključni
               račun proračuna, ki ni zgolj nek papir kar tako. Razprava o zaključnem računu
               proračuna pomeni vsebinsko javno polaganje računov. In ne nazadnje, glasovanje o tem,
               ali ga podpremo ali ne, pomeni tudi podeljevanje razrešnice, tako predsedniku vlade
               kot tudi ministrom, ki so sodelovali pri izvrševanju proračuna. Tako, da menim, če si
               parlament vzame ogromno časa ob tem, ko odloča o posameznih postavkah, o namenih in
               višini posamezne vrste javne porabe, zasluži tudi analiza tega, kako je vlada
               izvajala to odločitev, tudi določen čas, da lahko potem kvalitetno odločamo.</p>
               <p>Drugo, kar je pa tudi pomembno, je, da je vlada med tem časom že posredovala
               državnemu zboru tudi zaključni račun proračuna za leto 1997. In ker določena
               problematika, ki je bila opredeljena že v zaključnem računu in v poročilu računskega
               sodišča, ki se nanaša na leto 1996, bom rekel, se nadaljuje tudi v letu 1997, bi bilo
               tudi smiselneje združiti obravnavo obeh teh dveh zaključnih računov. Zato jaz
               predlagam, da obravnavo točke, ki naj bi jo sedaj obravnavali, preložimo na prvo
               naslednjo sejo in da takrat obravnavamo skupno zaključni račun proračuna za leto 1996
               in zaključni račun proračuna za leto 1997.</p>
            </sp>
            <sp xml:id="SDZ2-Redna-17-1999-12-17.sp65">

               <speaker>PODPREDSEDNIK ANDREJ GERENČER:</speaker>

               <p>Hvala. To predlagate v imenu poslanske skupine, gospod Špiletič, če sem prav razumel?
               Prav. Dajem proceduralni ... Ja, razprava je še odprta za predstavnike poslanskih
               skupin. Prosim. Želi kdo razpravljati o tem predlogu? Gospod Horvat, poslanska
               skupina združene liste.</p>
            </sp>
            <sp xml:id="SDZ2-Redna-17-1999-12-17.sp66">

               <speaker>FRANC (FERI) HORVAT:</speaker>

               <p>Hvala za besedo. Mi podpiramo ta predlog, ker dejansko je res, da zdaj ga
               obravnavamo, danes ta zaključni račun, ali pa če je za en mesec, ker se nanaša na
               leto 1996, je pravzaprav vseeno in bi bilo racionalno združiti. Dejstvo je res to, da
               je tukaj v proceduri že zaključni račun za leto 1997 in bi bilo racionalno razpravo
               opraviti skupaj.</p>
            </sp>
            <sp xml:id="SDZ2-Redna-17-1999-12-17.sp67">

               <speaker>PODPREDSEDNIK ANDREJ GERENČER:</speaker>

               <p>Hvala. Še kdo? Ne. Zaključujem razpravo in dajem proceduralni predlog, da zaključni
               račun proračuna Republike Slovenije za leto 1996 obravnavamo skupaj z letom 1997 na
               eni izmed naslednjih sej. Ugotovimo sklepčnost! (49 prisotnih.)</p>
               <p>Kdo je za predlog? (20 poslancev.) Je kdo proti? (25 poslancev.)</p>
               <p>Proceduralni predlog ni sprejet.</p>
               <p>Proceduralno, gospod Špiletič.</p>
            </sp>
            <sp xml:id="SDZ2-Redna-17-1999-12-17.sp68">

               <speaker>BOGOMIR ŠPILETIČ:</speaker>

               <p>Predsedujoči, jaz sprašujem oziroma tudi ugotavljam, da gradivo za to točko ni
               pripravljeno v skladu s poslovnikom oziroma z 226. in 227. členom poslovnika. 226.
               člen poslovnika pravi, da predsednik državnega zbora pošlje predlog zaključnega
               računa državnega proračuna predsednikom vseh delovnih teles in vsem poslancem. 227.
               pa določa, da delovna telesa dajo svoja poročila z mnenji in stališči o zaključnem
               računu državnega proračuna matičnemu delovnemu telesu, to pa potem pripravi skupno
               poročilo. Torej v poslovniku ne piše "delovna telesa lahko pripravijo" temveč
               "pripravijo", kar pomeni, da morajo naprej zaključni račun proračuna obravnavati vsa
               delovna telesa glede na svojo matičnost, šele potem lahko odbor za nadzor proračuna
               pripravi skupno poročilo. Kolikor jaz vem, je kar nekaj delovnih teles - pozanimal
               sem se pri predsednikih - spregledalo to svojo dolžnost, ki izhaja iz poslovnika.
               Zato proceduralno tudi ugotavljam, da tudi poslovniško te točke ni mogoče uvrstiti
               danes na dnevni red.</p>
            </sp>
            <sp xml:id="SDZ2-Redna-17-1999-12-17.sp69">

               <speaker>PODPREDSEDNIK ANDREJ GERENČER:</speaker>

               <p>Hvala. Torej proceduralno še gospod, se opravičujem. Torej dosedanja praksa je bila,
               gospod Špiletič, da nismo to zahtevali do sedaj, dosedanja praksa, zato menim, praksa
               državnega zbora je do sedaj bila, da nismo zahtevali. Do sedaj nikoli nismo to
               zahtevali, gospod Špiletič. To vi dobro veste in so pogoji dani, da lahko danes o tem
               razpravljamo. Ampak predhodno bom dal besedo dr. Ribičiču, ki želi proceduralno glede
               glasovanja.</p>
            </sp>
            <sp xml:id="SDZ2-Redna-17-1999-12-17.sp70">

               <speaker>DR. CIRIL RIBIČIČ:</speaker>

               <p>Predlagam ponovitev glasovanja. Obrazložitev je slab refleks. Jaz sem pritisnil, gor
               ni registriralo. Še nekaterim bolj športno usmerjenim poslancem se je isto zgodilo.
               Bi pa prosil, da preverite, če je registriralo, ker ste tako hitro ugasnili. Jaz sem
               hotel glasovati za preložitev, sem pritisnil, vendar ni registriralo.</p>
            </sp>
            <sp xml:id="SDZ2-Redna-17-1999-12-17.sp71">

               <speaker>PODPREDSEDNIK ANDREJ GERENČER:</speaker>

               <p>Hvala. Predlagam, kolegi, da glasujemo o tem, da ponovimo glasovanje. Ugotovimo
               sklepčnost! (47 prisotnih.)</p>
               <p>Kdo je za ponovitev glasovanja? (39 poslancev.) Je kdo proti? (3 poslanci.)</p>
               <p>Takoj po točki je urgiral, ampak je gospod Špiletič že prihajal s proceduralnim
               predlogom, tako da nič ni bilo narobe. Torej ponovili bomo glasovanje o predlogu, da
               državni zbor preloži glasovanje in razpravo o zaključnem računu o letu 1996 in ga
               opravi skupno z letom 1997 na eni izmed prihodnjih sej. Ugotovimo prisotnost! (49
               prisotnih.)</p>
               <p>Kdo je za proceduralni predlog gospoda Špiletiča? (23 poslancev.) Je kdo proti? (25
               poslancev</p>
               <p>Predlog zakona, proceduralno gospod Hvalica.</p>
            </sp>
            <sp xml:id="SDZ2-Redna-17-1999-12-17.sp72">

               <speaker>IVO HVALICA:</speaker>

               <p>Hvala lepa, gospod predsedujoči. Predlagam, da ugotovimo ugotovitveni sklep, da je
               državni zbor s tem glasovanjem kršil poslovnik. Hvala.</p>
            </sp>
            <sp xml:id="SDZ2-Redna-17-1999-12-17.sp73">

               <speaker>PODPREDSEDNIK ANDREJ GERENČER:</speaker>

               <p>Da, sem že obrazložil, zakaj sem tako predlagal.</p>
               <p>Prehajamo na razpravo odbora za... Oziroma predloga zaključnega računa je obravnaval
               tudi odbor za... Ali želi predstavnik matičnega delovnega telesa? Prosim!
               Proceduralno.</p>
            </sp>
            <sp xml:id="SDZ2-Redna-17-1999-12-17.sp74">

               <speaker>BOGOMIR ŠPILETIČ:</speaker>

               <p>Gospod predsedujoči, jaz bi res rad pojasnilo: ali pri delu državnega zbora
               upoštevamo prakso ali poslovnik. Če je praksa tisto, kar bomo upoštevali naprej,
               potem ta poslovnik razveljavimo in dajte to takoj na glasovanje. Če pa poslovnik
               velja, potem ste prvi, ki ste ta hip poklicaniupoštevati določila poslovnika.</p>
               <p>Jaz ponovno opozarjam na 226. in 227. člen, ki za konkretno točko predvidevata, da
               morajo vsa delovna telesa obravnavati zaključni račun proračuna. To gradivo je
               podlago za pripravo skupnega gradiva matičnega delovnega telesa, v konkretnem primeru
               odbora za nadzor proračuna in drugih javnih financ. Šele potem je gradivo
               pripravljeno tako, da ga lahko obravnava državni zbor. V tem primeru to ni bilo
               storjeno. Če se vi sedaj dogovarjate kar naprej, da je bila to dosedanja praksa, mene
               čisto nič ne briga. V poslovniku je to zapisano.</p>
               <p>In ponovno vas sprašujem: ali velja poslovnik ali velja praksa? Poslovnik velja,
               dokler ga pač državni zbor ne bo spremenil z dvotretjinsko večino, vsaj tako je v
               demokraciji. Če si boste pa uzurpirali oblast in rekli: poslovnik sem jaz potem pa
               izvolite.</p>
            </sp>
            <sp xml:id="SDZ2-Redna-17-1999-12-17.sp75">

               <speaker>PODPREDSEDNIK ANDREJ GERENČER:</speaker>

               <p>Do sedaj nikoli nismo, gospod Špiletič, to vi dobro veste. Tolmačili smo poslovnik,
               ker do sedaj nismo nikoli zahtevali stališča vseh delovnih teles okoli zaključnega
               računa. Kot obvezno, da to priložimo. To je do sedaj bilo tako tolmačeno in jaz sem
               to, predsedujoči, tudi sedaj obrazložil. Če pa želite, bom dal to na glasovanje, da
               ne bo kaj narobe. Tudi to lahko. To tolmačenje poslovnika bom dal na glasovanje,da ne
               bo kaj narobe, če želite. Želite? Dobro. Dajem to tolmačenje na glasovanje. Ugotovimo
               sklepčnost! (39 prisotnih.) Drugič ugotavljamo sklepčnost! (38 prisotnih.) Čez 10
               minut, to se pravi 13.20.</p>
               <p>(Seja je bila prekinjena ob 13.10 uri in se je nadaljevala ob 13.20 uri.)</p>
            </sp>
            <sp xml:id="SDZ2-Redna-17-1999-12-17.sp76">

               <speaker>PODPREDSEDNIK ANDREJ GERENČER:</speaker>

               <p>Kolegice poslanke, kolegi poslanci! Tretjič ugotavljamo sklepčnost! Tretjič
               ugotavljamo sklepčnost! (54 prisotnih.)</p>
               <p>Kdo je za moje tolmačenje, da po poslovniku ni obvezno, da vsa delovna telesa dajejo
               svoja stališča in mnenja k zaključnem računu? Kdo je za? (33 poslancev.) Je kdo
               proti? (13 poslancev.)</p>
               <p>Proceduralno, gospod Špiletič.</p>
            </sp>
            <sp xml:id="SDZ2-Redna-17-1999-12-17.sp77">

               <speaker>BOGOMIR ŠPILETIČ:</speaker>

               <p>Gospod predsedujoči, jaz ugotavljam, da ste presegel pooblastila iz poslovnika.
               Predsedujoči po poslovniku tolmači tiste določbe poslovnika, ki so dvoumno
               zapisane.</p>
               <p>Jaz mislim, da so te, na katere sem jaz opozoril (226. in 227. člen), zapisane jasno.
               In menim, da teh pooblastil, da dajete tiste določbe, ki so jasno zapisane, na
               glasovanje in jih s tem dejansko spreminjate - prekršili ste pooblastila, ki vam
               gredo. Vi ste se sicer sklicevali na vašo pravico tolmačiti poslovnik med sejo, to je
               že res, vendar ne vse po križ in vse počez, vendar tam, kjer stvari niso jasno
               zapisane. V tem primeru so in vi stešli preko svojih pooblastil. Ponovno ugotavljam -
               s takim ravnanjem uzurpirate oblast v svoje roke in poslovnik pravzaprav izničujete.
            </p>
            </sp>
            <sp xml:id="SDZ2-Redna-17-1999-12-17.sp78">

               <speaker>PODPREDSEDNIK ANDREJ GERENČER:</speaker>

               <p>Ne izničujem ga. Želel sem, da postavi normalno stanje nadaljevanje te seje, kjer
               smatram - še enkrat poudarjam -, da prvi odstavek člena 227 govori, da matičnemu
               delovnemu telesu delovna telesa predložijo, ne pa zboru. Torej, besedo dajem
               predstavniku odbora za nadzor proračuna. Gospod Horvat!</p>
            </sp>
            <sp xml:id="SDZ2-Redna-17-1999-12-17.sp79">

               <speaker>FRANC (FERI) HORVAT:</speaker>

               <p>Hvala, za besedo. Spoštovane, kolegice in kolegi! Spoštovana, gospa državna
               sekretarka in drugi prisotni!</p>
               <p>Odbor za nadzor proračuna je kot matično delovno telo obravnaval predlog zaključnega
               računa Republike Slovenije za leto 1996, skupaj s poročilom Računskega sodišča
               Republike Slovenije o reviziji proračuna in to dne 10.6.1999.</p>
               <p>Naj ob tem povem še enkrat, da je v proceduri že predlog proračuna za leto 1997 in od
               računskega sodišča sem obveščen, da je tudi revizija zaključnega računa za leto 1998
               v zaključni fazi, predvidoma bo končana konec meseca januarja ali februarja, tako da
               upam, da bodo ustvarjeni pogoji, da bomo že v mesecu marcu ali najpozneje v aprilu
               lahko obravnavali tukaj tudi predlog zaključnega računa za leto 1998 in da ne bo
               takega, dejansko nemogočega časovnega razmaka med letom, na katerega se nanaša
               zaključni račun, in časom obravnave. Kajti, res ni simpatični, to je najbrž premila
               beseda, tako pozno obravnavati predlog zaključnega računa.</p>
               <p>In moram tu še zraven reči uvodoma, da se je naš odbor ne samo enkrat zavzemal za to,
               da vlada hitreje predloži predlog zaključnega računa in da tudi računsko sodišče
               poskuša prej opraviti revizijo, da bi ga lahko potem v nekem normalnem času tudi
               obravnavali.</p>
               <p>Pri tej obravnavi se je odbor za nadzor proračuna osredotočil predvsem na ugotovitve
               računskega sodišča, ki so v poročilu tudi v gradivu v Poročevalcu objavljene, torej
               predvsem na kritične pripombe in mnenje računskega sodišča o tem predlogu proračuna.
               Kot vidite iz poročila računskega sodišča, sta izrečeni dve mnenji, in sicer: prvič,
               pozitivno mnenje o resničnosti in poštenosti računovodskega izkaza državnega
               proračuna in pa drugo - seveda to, kar je bistveno za našo obravnavo: vsebinsko
               mnenje s pridržkom o izvrševanju proračuna glede na zakonodajo in glede na izvajanje
               proračuna v primerjavi s sprejetim proračunom v državnem zboru. Odbor je največ
               pozornosti posvetil kritičnim ugotovitvam računskega sodišča v tem mnenju in dovolite
               mi, da omenim samo nekatera, kajti poročilo ste dobili in ga ne mislim tukaj
               brati.</p>
               <p>Prvič. Ugotovljen je problem prerazporejanja sredstev med proračunskimi postavkami in
               proračunskimi porabniki, ta obseg je velik oziroma prevelik. Res da ima vlada
               formalno kritje v sklepih, ko odloča o prerazporeditvah na podlagi zakona o
               izvrševanju proračuna - in v tem letu je bil tudi opravljen rebalans proračuna -
               vendar je tudi odbor soglašal z mnenjem oziroma s pripombo računskega sodišča, da je
               obseg prenašanja postal z ene postavke na drugo prevelik in da s tem tudi izvajanje
               proračuna ni v celoti v skladu z voljo Državnega zbora, ki je sprejel proračun. In
               vidimo, ponekod je bila zmanjšana potrošnja, kar ni tako nedolžno. Nekdo bo rekel, s
               tem se je prihranilo nekaj sredstev, vendar bistvo vrsta programov ni bila izvedena -
               sploh ne ali pa s kasnitvijo. Zato se odbor zavzel za omejitev pooblastil vlade pri
               prerazporeditvah, in to je tudi uresničeno, vsaj normativno, v zakonu o javnih
               financah.</p>
               <p>Drugič. Druga pomanjkljivost, ki jo ugotavlja računsko sodišče, je pomanjkljivo
               načrtovanje, ki je tudi razlog potem deloma za prerazporeditve. In mislim, da se je
               tudi odbor, ko smo obravnavali predlog zakona o javnih financah, se je zavzel za to,
               da se omeji oziroma da se zagotovi boljše načrtovanje. Mislim, da je to tudi
               normativno, vsaj delno uresničeno.</p>
               <p>Tretjič. Problem je tudi v uporabi proračunske rezerve. Zato se je odbor zavzel, da
               se v zakonu - in to se je tudi zgodilo - o javnih financah bolj natančno in bolj
               restriktivno opredeli uporaba proračunske rezerve.</p>
               <p>Četrtič. Računsko sodišče v svojem mnenju ugotavlja pomanjkanje, ponekod tudi
               odsotnost ali nezadostnost, notranjih kontrol pri proračunskih porabnikih. In naj
               povem, da odbor že dalj časa vztraja na vzpostavitvi in krepitvi notranjih kontrol
               pri vseh porabnikih. To je tudi na predlog odbora bilo upoštevano pri obravnavi in
               sprejemu zakona o javnih financah.</p>
               <p>Razveseljivo je vsaj to, da računsko sodišče samo v svojem mnenju na koncu ugotavlja,
               da se stanje izboljšuje, vendar, seveda, še zdaleč ni zadovoljivo. Upajmo oziroma
               pričakujemo, da bodo na osnovi zakona o javnih financah dejansko tudi vzpostavljene
               te notranje kontrole. Mimogrede, zahteva jih tudi komisija Evropske unije v svojem
               poročilu.</p>
               <p>Petič. Odbor je posvetil pozornost vnovčevanju jamstev in zavzel stališče, da bi
               vlada morala bolj vestno skrbeti za izterjavo vnovčenih jamstev in pa, seveda,
               zagotoviti tudi večjo previdnosti pri izdajanju jamstev. Zato je tudi odbor sprejel
               sklep, imate ga v poročilu pod številko štiri, da pričakuje od vlade poročilo o
               vnovčenih jamstvih poletih, in to naj bi se zgodilo ob prvem naslednjem poročilu, ki
               jih vlada redno daje državnemu zboru - poročilo o jamstvih.</p>
               <p>Naj ob koncu povem še to, da je predstavnica računskega sodišča, ki je vodila ta
               projekt revizije predloga proračuna, napovedala nov sistem oziroma nov način revizij
               proračuna, kar se začne z letom 1998. In sicer, da bodo te revizije obsežnejše,
               celovite pri vseh proračunskih porabnikih. Odbor je seveda takšno usmeritev podprl in
               zato tudi sprejel sklep, ki ga imate pod številko triv poročilu.</p>
               <p>Na koncu odbor predlaga državnemu zboru, da obravnava predlog zaključnega računa in
               da sprejme sklep: "Državni zbor Republike Slovenije sprejema zaključni račun
               proračuna Republike Slovenije za leto 1996."</p>
               <p>Naj ob tem še samo pojasnim, da ne bi kdo mislil, da se je šlo mimo teh kritičnih
               pripomb in da zakaj ne predlagamo še nekaj dodatnih sklepov. Kot sem povedal, večina
               zadev, ki so predmet kritičnih pripomb in razlog za mnenje s pridržkom, je bilanca na
               normativni ravni urejena v zakonu o javnih financah. Seveda, ko bomo obravnavali
               predlog zaključnega računa za leto 1998 na osnovi temeljitejše revizije računskega
               sodišča, bomo pa videli, koliko je bilo to tudi dejansko v praksi uresničeno. Hvala
               lepa.</p>
            </sp>
            <sp xml:id="SDZ2-Redna-17-1999-12-17.sp80">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Dajem še besedo državni sekretarki kot predstavnici vlade, da na kratko
               obrazloži. Takoj po tem uvodu boste dobili besedo. Gospa državna sekretarka,
               prosim.</p>
            </sp>
            <sp xml:id="SDZ2-Redna-17-1999-12-17.sp81">

               <speaker>MARIJA JANC:</speaker>

               <p>Hvala lepa. V tem kratkem uvodu bi rada predstavila vsaj nekaj osnovnih poudarkov iz
               zaključnega računa proračuna za leto 1996, in sicer vlada je predložila zaključni
               račun državnemu zboru za leto 1996, iz katerega je razvidno, da je bilo oblikovanih
               dobrih 624 milijonov prihodkov, dobrih 608 milijonov odhodkov in da je bil takrat še
               dosežen proračunski presežek v višini dobrih 15 milijard. Iz same vsebine, tako
               številčnega kot tekstualnega dela, so razvidni prihodki in odhodki po vrstah in pa
               virih na prihodkovni strani ter pa odhodki po namenih za posamezne proračunske
               uporabnike.Kot je že povedal predsednik odbora za nadzor proračuna in javnih financ,
               je zaključni račun proračuna pregledalo tudi računsko sodišče, podalo mnenje, ki je
               na eni strani v računovodskih izkazih pozitivno, v izkazih izvrševanja proračuna pa
               mnenje s pridržkom, določene aktivnosti, ki vzpostavljajo izboljšavo pri delovanju in
               pa vestnem ter gospodarnem ravnanju s proračunskimi sredstvi, se kaže v sprejetih
               zakonih o računovodstvu, zakonu o javnih financah, predlaganem zakonu o javnih
               skladih in pa nenazadnje uvajanje računalniške podpore enotnega vodenja državnega
               računovodstva ter pa prizadevanja za prehod na enoten zakladniški račun države.
               Toliko za uvod.</p>
            </sp>
            <sp xml:id="SDZ2-Redna-17-1999-12-17.sp82">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospa državna sekretarka. Gospod Špiletič proceduralno.</p>
            </sp>
            <sp xml:id="SDZ2-Redna-17-1999-12-17.sp83">

               <speaker>BOGOMIR ŠPILETIČ:</speaker>

               <p>Predsedujoči, jaz sem hotel samo prej opozoriti na 228. člen, ki določa, da mora
               najprej pri obravnavi zaključnega računa proračuna dobiti besedo predstavnik vlade in
               šele zatem predstavnik matičnega delovnega telesa. To opozarjam zato, ker danes gremo
               iz ene kršitve poslovnika v drugi in gremo še v tretjo, ampak očitno poslovnik v tej
               hiši ne velja nič več in bi bilo dobro, da ga upoštevate, ne pa zgolj tolmačite z
               večino, tako kot se vam pač zdi.</p>
               <p>Drugo imam pa v skladu z drugim odstavkom 228. člena predlog - proceduralni predlog,
               da se razprava v zaključnem računu odvija v delih. Prosim, da daste to na glasovanje.
               V delih pa mislim po področjih, kot so opredeljena po delovnih telesih tega državnega
               zbora. Hvala.</p>
            </sp>
            <sp xml:id="SDZ2-Redna-17-1999-12-17.sp84">

               <speaker>PODPREDSEDNIK ANDREJ GERENČER:</speaker>

               <p>Gospod Špiletič, vaša pripomba je na mestu jo sprejemam, sam sem pa tudi uvodoma
               pozval predstavnika vlade, če želi besedo, pa se takrat gospa ni odzvala. Torej jaz
               sem pozval, poslovnik je pa res tak, zato sem pa tudi popravil to in je sedaj tudi
               bil uvod podan. Gospod Špiletič predlaga, da razpravljamo po delih o zaključnem
               računu. Ta predlog dajem - proceduralni - na glasovanje. Ugotovimo sklepčnost!
               Ugotavljamo sklepčnost! (40 prisotnih.) Drugič ugotavljamo sklepčnost! (40
               prisotnih.)</p>
               <p>Naslednje glasovanje je 13.47.</p>
               <p>(Seja je bila prekinjena ob 13.37 uri in se je nadaljevala ob 13.47 uri.)</p>
            </sp>
            <sp xml:id="SDZ2-Redna-17-1999-12-17.sp85">

               <speaker>PODPREDSEDNIK ANDREJ GERENČER:</speaker>

               <p>Kolegice in kolegi. Tretjič ugotavljamo sklepčnost! (58 prisotnih.)</p>
               <p>Predlog proceduralni je, da po splošni razpravi razpravljamo o delih zaključnega
               računa, in sicer bi potem obravnavali dele: prihodki, odhodki, račun financiranja, v
               okviru teh razprav - teh delih pa lahko potem po področjih, ki jih pokrivajo
               posamezna delovna telesa.</p>
               <p>Kdo je za tak predlog? (25 poslancev.) Proti? (31 poslancev.)</p>
               <p>Proceduralni predlog ni sprejet.</p>
               <p>Nadaljujemo, in sicer s točko dnevnega reda, je razprava predstavnikom poslanskih
               skupin. Katera poslanska skupina želi besedo? Gospod Špiletič v imenu poslanske
               skupine Socialdemokratske stranke.</p>
            </sp>
            <sp xml:id="SDZ2-Redna-17-1999-12-17.sp86">

               <speaker>BOGOMIR ŠPILETIČ:</speaker>

               <p>Hvala za besedo. Jaz bom za začetek predstavitve stališča poslanske skupine SDS
               ponovil tisto, kar sem za to govornico danes že povedal. Razprava o zaključnem računu
               proračuna ni zgolj nek formalen akt, ki ga mora ta državni zbor opraviti oziroma ni
               neka točka, ki mora biti, pač, spravljena čim prej z dnevnega reda.</p>
               <p>Razpravo o zaključnem računu proračuna je razprava o tem, kako je vlada izvrševala
               proračun. Se pravi, tisto, kar je državni zbor sprejel. Zato menim, da s tem ko je
               ravnokar večina glasovala proti temu, da bi obravnavali zaključni račun proračuna po
               delih, torej po posameznih področjih, preprečila vsebinsko razpravo o tem, ali je
               vlada ravnala zakonito ali je vlada ravnala gospodarno pri trošenju proračunskega
               denarja oziroma denarja davkoplačevalcev.</p>
               <p>Tisti, ki ste pač glasovali za to, da kvalitetna razprava o tem ne bi bila mogoča,
               imate gotovo razloge, ki so pa več ali manj jasni vsem tistim, ki prebirajo poročila
               računskega sodišča, kajti izredno, izredno malo je poročil, kjer bi računsko sodišče
               izdalo pozitivno mnenje, izredno veliko pa je tistih, kjer izda računsko sodišče
               mnenje s pridržkom ali pa celo negativno mnenje.</p>
               <p>Poudaril bi rad, da je akt, razprava o zaključnem računu tudi razprava o polaganju
               računov, ki jih mora izvršna oblast polagati temu državnemu zboru. Trenutno v tej
               dvorani ni niti enega predstavnika vlade, skratka izgleda, da poslanci polagamo
               račune sami s sebi. Tako da predsedujoči, hkrati tudi apel, da res se ne spodobi, da
               ta razprava teče v popolni odsotnosti predstavnikov vlade. To je tudi odnos, ki kaže,
               v kakšni vlogi je parlament in kdo je nad parlamentom: očitno formalno parlament,
               dejansko pa vlada nad parlamentom.</p>
               <p>To, kar bi morali danes sprejeti oziroma kar večina očitno tudi bo sprejela, pa je
               razrešnica ali nerazrešnica. Drugače povedano: na podlagi dokumentov, ki jih imamo,
               torej zaključnega računa proračuna in na podlagi poročila računskega sodišča odločiti
               o tem, ali so bile kršitve pri izvrševanju proračuna take narave, da jih je mogoče
               tolerirati in z nekimi sklepi usmeriti v pravo smer, ali pa je šlo za take vrste
               zakonitosti, ki zahtevajo odločnejše ukrepanje. Ugotovitve, ki jih je podalo računsko
               sodišče, kažejo bolj v smer drugega. Državni zbor mimo tega ne bi smel iti zgolj z
               glasovanjem "za", kot da se ni nič zgodilo, vendar zgodilo se je precej.</p>
               <p>Računsko sodišče je v svojem poročilu opozorilo kar na nekaj zelo pomembnih kršitev.
               Ugotovilo je izplačila iz proračunske blagajne brez podpisov, brez predhodne
               odobritve. Ja, predstavljajte si, da v nekem podjetju blagajnik kar odpre blagajno in
               začne deliti denar. To se v proračunu dogaja. To ugotavlja računsko sodišče. Računsko
               sodišče ugotavlja, da niso bila vselej dana soglasja k pogodbam. Zakaj pa potem
               zakonsko določilo, da nekdo da soglasje? Se pravi, notranji nadzor, ki naj bi
               zagotovil zakonito trošenje, gospodarno trošenje denarja davkoplačevalcev, v tej
               državi ne deluje. Ni deloval pri izvrševanju proračuna leta 1996, ne deluje tudi
               danes, kajti te ugotovitve računsko sodišče v vsakem poročilu ponovno
               izpostavlja.</p>
               <p>Tako da govoriti tu za to govornico, kar je pa trdila predstavnica vlade, da več ali
               manj so vse nepravilnosti, ki jih je računsko sodišče ugotovilo, že tako in tako
               konzulmirane v novih zakonih, ki jih je državni zbor sprejel, pomeni golo zavajanje.
               Jaz ne trdim, da vlada ni naredila mogoče poskusa v smer, da bi stvari izboljšala.
               Vendar, eno so zakoni, ki niso dobri in ki jih je večina sprejela pač zato, ker jih
               je hotela take, kot so; drugo je pa izvrševanje teh zakonov, to je pa še bistveno
               slabše od tistega, kar je zapisano.</p>
               <p>Naslednje. Računsko sodišče je ugotavljalo celo, da niso bila spoštovana tista
               določila, ki jasno zavezujejo proračunske porabnike k temu, kakšni morajo biti
               plačilni roki. Se pravi, če je nekdo nekomu - bom rekel - pa čisto politično po meri,
               se je pač dogovoril lahko za zelo ugodne roke, ne nazadnje tudi za avansiranje,
               nekdo, ki pa to ni, je bil pa v bistveno podrejenem položaju. In ta politični
               klientelizem, žal, predstavnica vlade ni pojasnila.</p>
               <p>Še veliko je točk - ne bom prebiral vseh - vendar pričakujem oziroma vsaj pričakoval
               sem in normalno bi bilo, da bi se predstavnica vlade podrobno opredelila do vseh
               ugotovitev računskega sodišča, povedala, kaj je vlada konkretno storila za odpravo
               teh nepravilnosti, in ne nazadnje povedala, kdo je odgovarjal, kako je odgovarjal,
               zakaj je odgovarjal. Priti sem za to govornico in povedati zgolj obseg prihodkov, je
               bil takšen, obseg odhodkov je bil takšen in imeli smo celo proračunski suficit.
               Oprostite, to ni obrazložitev zaključnega računa proračuna. Zato vas jaz v imenu
               poslanske skupine pozivam, da nastopite ponovno in pojasnite podrobno, kaj se je na
               podlagi teh ugotovitev dejansko tudi zgodilo.</p>
               <p>Drugič. Jaz mislim, da bi morala predstavnica vlade povedati tudi to, zakaj je vlada
               spregledala določila poslovnika in ni posredovala zaključnega računa proračuna v
               državni zbor do 30. junija in to prvega naslednjega leta po poteku proračunskega
               leta. Poslovnik je tu jasen. Če niste znali poslovnik zelo natančno brati, potem bi
               morali prebrati tudi pojasnilo poslovniške komisije državnega zbora, ki je jasno
               povedala: 30.6. je rok, ko mora vlada poslati zaključni račun proračuna v državni
               zbor.</p>
               <p>Opravičilo, da je vlada čakala poročilo računskega sodišča, ni relevantno. Poročilo
               računskega sodišča bo posredovano državnemu zboru takrat, ko ga bo računsko sodišče
               izdelalo. Tako, da ste tudi to pojasnilo dolžni, kajti v nasprotnem primeru je to
               šteti - nič drugega - kot poskus zavlačevanja oziroma prikrivanja problemov za dve,
               tri leta, potem pa so zadeve tako in tako že nerelevantne in o njih skorajda ne velja
               več razpravljati. In ravno tako se danes tu obnašamo.</p>
               <p>V imenu poslanske skupine zato najprej zahtevam od vlade podrobna pojasnila, šele
               potem se bo možno opredeliti do samega zaključnega računa proračuna. Še enkrat pa
               poudarjam, da tisti, ki ste glasovali "proti" in onemogočili glasovanje o posameznih
               delih tega zaključnega računa proračuna, torej razpravo posebej o šolstvu,
               gospodarstvu in tako naprej; oziroma da bi tu pogledali, kaj je vlada storila
               dobrega, kaj je vlada storila slabega in da bi lahko sprejeli tudi ustrezne sklepe,
               tisti ste pač prevzeli nase odgovornost zaščite nezakonitosti, nepravilnosti in
               negospodarnosti z denarjem davkoplačevalcev.</p>
            </sp>
            <sp xml:id="SDZ2-Redna-17-1999-12-17.sp87">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Špiletič. Želi še katera poslanska skupina besedo? Slovenski
               krščanski demokrati, gospod Izidor Rejc.</p>
            </sp>
            <sp xml:id="SDZ2-Redna-17-1999-12-17.sp88">

               <speaker>IZIDOR REJC:</speaker>

               <p>Spoštovani gospod podpredsednik, gospe in gospodje, menim v imenu poslanske skupine,
               da je bila predstavitev gospoda predsednika, in tudi kar smo prebrali - in zaključke
               in poročilo - kar precej temeljito, seveda krajši je sprehod gospe sekretarke, ki
               pokriva to področje, vendar ve se nekaj. Zaključni račun v podjetjuje tisti, ki
               odloča o nečem, ki se po njem nekaj dogaja. Gledati z razdalje v to razdaljo z našo
               miselno žarnico, to bolj slabo sveti in leto 1996 je bilo leto volilno in edino
               sporočilo ali pa edina svetla zadeva, ki je, je gotovo to, da je bil ob tistih600
               milijardah proračunskega prihodka oziroma in nekaj manj odhodkov - se pravi 15
               milijard je bil proračunski ostanek. Kar pomeni, da se je v tistem času, ne glede na
               to, kako in kaj, je le to bil - bi rekel - en dosežek. Vendar bolj bi bilo prav, da
               bi,gotovo, ta poročila o zaključnem računu prihajala, in zaključni račun prihajal -
               bi rekel - bolj tekoče, ker tja segati nazaj je... Kot pravim, so skoraj štiri leta
               in menda ne bi bilo prav, da bi samo obravnavali zaključni račun proračuna kot: češ,
               posel ki ga porivamo sem in tja in meljemo, ampak da se tudi na osnovi tega nekaj
               dogodi. Samo računsko sodišče gotovo v svojem pregledu vpiše in pove, kako in kaj se
               je dogodilo. Vendar menim, da bo treba predvsem - bi rekel - ta zaostanek čim prej
               nadoknaditi in da bo zaključni račun proračuna tudi odseval - bodisi, recimo v
               interpelacijah, bodisi ne vem kaj, ali pa, da bo tu predsednik vlade odgovarjal, kaj
               in na kakšen način se je to dogodilo. Ker sicer, vse ostalo je pa enako temu, da mi
               tu se mučimo, tam gospa predstavnica je tudi tu, ampak več ali manj - bi rekel -
               vprašujemo samega sebe, odgovarjamo samemu sebi in zgodba se bo pač končala.</p>
               <p>Mi ta zaključni račun podpiramo in je prav, da bi ga sprejeli, predvsem pa, da se
               posvetimo zadnjim letom, ki prihajajo in da tudi malo bolj precizno opredelimo, kaj
               pomeni sprejemanje zaključnega računa proračuna. Ali je to samo zgolj - bi rekel -
               točka, ki pač proceduralno nekaj ne gre skozi? Ker sedaj vidimo tudi, da so zahteve,
               da se v posameznih komisijah in odborih to razpravlja, kar mislim, da ni noben
               poseben problem. Je treba samo spraviti v proceduro. Vendar pa, kot pravim, naša
               poslanska skupina bo to potrdila. Hvala.</p>
            </sp>
            <sp xml:id="SDZ2-Redna-17-1999-12-17.sp89">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Bi še katera poslanska skupina besedo? (Ne želi.) Ura je 14.01. Prekinjam
               to točko dnevnega reda.</p>
               <p>Prehajam na <title>43. TOČKO DNEVNEGA REDA, TO SO VOLITE, IMENOVANJE.</title> Ugotavljam,
               da ni nobenih predlogov k tej točki, zato tudi to točko 43 zaključujem. Prekinjam 17.
               redno sejo državnega zbora. Torek je ob 14. uri izredna seja, kot je tudi na vabilu
               zapisano. Hvala. Prijeten vikend želim. <title>(SEJA JE BILA PREKINJENA 17. DECEMBRA
                  1999 OB 14.01 URI.)</title>
               </p>
            </sp>
         </div>
      </body>
   </text>
</TEI>
