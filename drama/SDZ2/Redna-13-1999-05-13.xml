<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ2-Redna-13-1999-05-13">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|C5AAED08081412ACC12567740041B0A0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=C5AAED08081412ACC12567740041B0A0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-13-1999-05-13.DZ" n="13">
               <name>Redna</name>
               <date when="1999-05-13"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-13-1999-05-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">nadaljevanje 13. seje</stage>
            <stage type="date">(13. maj 1999)</stage>
            <stage type="chairman"> Sejo je vodil Miroslav Luci, podpredsednik državnega zbora.</stage>
            <stage type="time"> Seja se je pričela ob 14.08 uri. </stage>


            <sp xml:id="SDZ2-Redna-13-1999-05-13.sp1">

               <speaker>PODPREDSEDNIK MIROSLAV LUCI:</speaker>

               <p>Spoštovane kolegice poslanke, kolegi poslanci! Gospe in gospodje! Pričenjam
               nadaljevanje 13. seje državnega zbora Republike Slovenije. Obveščen sem, da so
               zadržani in se današnje seje ne morejo udeležiti naslednje poslanke in poslanci: Jože
               Možgan, Ciril Pucko, Feri Horvat, Janez Janša, Zoran Lešnik, mag. Marijan Schiffrer,
               Davorin Terčon, Samo Bevk, Franc Potočnik, Zmago Jelinčič, Darinka Mravljak, Bogomir
               Špiletič, Anton Partljič za pričetek seje, Franc Jazbec, Ivo Hvalica, Janez Mežan,
               Ciril Ribičič, Aurelio Juri od 16.00 ure dalje, Miroslav Mozetič, Jurij Malovrh od
               17.00 ure dalje, Peter Petrovič za pričetek seje, Alojz Peterle, Vincencij Demšar,
               Franc Kangler, Rafael Kužnik od 16.00 ure dalje, Peter Hrastelj, Alojz Vesenjak,
               Polonca Dobrajc za pričetek seje, Jože Lenič, Geza Džuban, Mirko Kaplja od 16.30
               dalje, Vili Trofenik od 15.00 ure dalje. Prosim, da ugotovimo prisotnost v dvorani!
               Ugotavljamo prisotnost! (51 prisotnih.)</p>
               <p>Državni zbor je sklepčen in lahko odloča. Prosim vodje poslanskih skupin, ker smo na
               meji sklepčnosti, da zadržijo to sklepčnost do 18.00 ure, do katere bomo danes
               delali. Če bomo delali intenzivno, obstaja možnost, da današnjo sejo tudi končamo. Če
               bi se videlo, da bi bilo potrebno za kakšnih 30 minut, bi verjetno tudi podaljšali,
               da se lahko jutri posvetimo delu v poslanskih skupinah oziroma v odborih in
               komisijah.</p>
               <p>Na sejo so povabljeni tudi predstavniki vlade Republike Slovenije. Tudi njih prav
               prisrčno pozdravljam. Glede na to, da je danes komisija za volitve, imenovanja in
               administrativne zadeve zboru predložila predlog odloka o spremembi odloka o sestavi
               in imenovanju preiskovalne komisije državnega zbora Republike Slovenije o vpletenosti
               nosilcev javnih funkcij v poskus diskreditiranja slovenskih policistov in vojakov, ki
               so leta 1991 sodelovali v osamosvojitveni vojni na Koroškem, bo zbor današnje
               nadaljevanje 13. seje pričel s prekinjeno 47. točko dnevnega reda, to so volitve in
               imenovanja. Zatem bomo prešli na obravnavo včeraj prekinjene 38. točke, to je
               predloga zakona o zaščiti živali. Nato na obravnavo 32. točke, to je predloga o
               spremembah in dopolnitvah zakona o gostinstvu. Potem na obravnavo 23. točke, to je
               predloga zakona o odpisu odloženih davkov in prispevkov ter na obravnavo 37. točke,
               to je predloga zakona o spremembah in dopolnitvah zakona o odlikovanjih Republike
               Slovenije in 39. točke, to je predloga zakona o gospodarskih zbornicah ter nato po
               dnevnem redu dalje.</p>
               <p>Prehajamo na <title>nadaljevanje 47. TOČKE DNEVNEGA REDA - VOLITVE IN IMENOVANJA</title> in
               sicer na <title>OBRAVNAVO PREDLOGA ODLOKA O SPREMEMBAH ODLOKA O SESTAVI IN IMENOVANJU
                  PREISKOVALNE KOMISIJE DRŽAVNEGA ZBORA REPUBLIKE SLOVENIJE O VPLETENOSTI NOSILCEV
                  JAVNIH FUNKCIJ V POSKUS DISKREDITIRANJA SLOVENSKIH POLICISTOV IN VOJAKOV, KI SO
                  LETA 1991 SODELOVALI V OSAMOSVOJITVENI VOJNI NA KOROŠKEM.</title>
               </p>
               <p>Predlog odloka je v obravnavo zboru predložila komisija za volitve, imenovanja in
               administrativne zadeve. Želi poročevalec komisije besedo? (Ne želi.) Želijo besedo
               predstavniki sekretariata za zakonodajo in pravne zadeve? (Ne želijo.) Želijo besedo
               predstavniki poslanskih skupin? (Ne želijo.) Beseda je vaša, drage poslanke in
               poslanci. Želi kdo razpravljati? (Ne želi.) Ker ne želi nihče razpravljati,
               zaključujem razpravo in dajem na glasovanje predlog odloka o spremembi odloka o
               sestavi in imenovanju preiskovalne komisije državnega zbora Republike Slovenije o
               vpletenosti nosilcev javnih funkcij v poskus diskreditiranja slovenskih policistov in
               vojakov, ki so leta 1991 sodelovali pri osamosvojitveni vojni na Koroškem. Ugotovimo
               prisotnost! (57 prisotnih.)</p>
               <p>Kdo je za predlagani odlok? (56 poslancev.) Je kdo proti? (1 poslanec.)</p>
               <p>Ugotavljam, da je predlagani odlok sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>38. TOČKO DNEVNEGA REDA - DRUGA OBRAVNAVA PREDLOGA ZAKONA O ZAŠČITI
                  ŽIVALI.</title> Smo pri obravnavi členov in amandmajev. O 33. členu smo včeraj
               zaključili razpravo in o amandmajih. Smo na strani 23 pri pregledu amandmajev. Prvi
               amandma k 33. členu ni bil sprejet. Sedaj moramo še izglasovati oziroma glasovati o
               drugem amandmaju k 33. členu. Na strani 23 ga imate. Prehajamo na odločanje.
               Ugotovimo prisotnost! (53 prisotnih.)</p>
               <p>Kdo je za? (33 poslancev.) Je kdo proti? (10 poslancev.)</p>
               <p>Ugotavljam, da je drugi amandma sprejet.</p>
               <p>Celotni člen je tako spremenjen.</p>
               <p>Prehajamo na 39. člen. Odpiram razpravo o 39. členu in amandmaju k 39. členu. Skupina
               poslancev, prvopodpisani Franc Čebulj. Vlada ne podpira, matično delovno telo ne
               podpira. Želi kdo razpravljati? Predlagatelj, torej prvopodpisani Franc Čebulj. </p>
            </sp>
            <sp xml:id="SDZ2-Redna-13-1999-05-13.sp2">

               <speaker>FRANC ČEBULJ:</speaker>

               <p>Hvala lepa, spoštovane kolegice in kolegi! Glede na to, da k 33. členu, amandma, pri
               katerem sem bil prvopodpisani, ni bil sprejet, ampak je bil sprejet vladni predlog,
               je možnost tudi, da se še ta napaka popravi v tretjem branju, ker je možno še
               amandmirati. Da pa je povezano z 39. členom, amandmajem, kateri je tudi predlagan, ki
               pravi: "Način oblikovanja cene cepljenja proti steklini v zavetišču za živali, v
               katero sta vključeni tudi lokalna skupnost in svet za zaščito živali." Tukaj lahko
               minister pri uredbi oziroma pri predpisovanju - člen tudi navaja, kaj je ministrova
               dolžnost - lahko z lokalnimi skupnostmi oblikuje cene, kar je lahko potem možnost, da
               se vnese v občinske odloke, ki bi eventualno lahko potem financirali zavetišča, tako
               izgradnjo in potem tudi samo vzdrževanje. To je ena od zadnjih možnosti, da ima lahko
               lokalna skupnost osnovo iz tega zakona, da lahko tudi pripravi in sprejme odlok in
               potem na osnovi odloka tudi lahko nekaj sredstev pridobi. Mislim, da je potem nekje
               zadeva zakonsko tako pokrita, da ne bi prihajalo do možnosti normalnega
               funkcioniranja samih zavetišč. Hvala lepa.</p>
            </sp>
            <sp xml:id="SDZ2-Redna-13-1999-05-13.sp3">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegu Čebulju. Replika oziroma razprava, razprava, Vili Trofenik in
               gospod kolega Kramberger.</p>
            </sp>
            <sp xml:id="SDZ2-Redna-13-1999-05-13.sp4">

               <speaker>VILI TROFENIK:</speaker>

               <p>Hvala za besedo. Lepo pozdravljeni! Jaz sicer razumem namen kolega Čebulja, kaj bi
               rad dosegel, mislim pa, da je dikcija neprimerna. Cena je cena. Eventualno bi bilo
               sprejemljivo, da bi uvedli oziroma z odredbo takso, ki bi bila prihodek lokalne
               skupnosti. Ne more pa biti v ceni, ker je to enostavno nesprejemljivo. Verjetno bi
               bilo dobro, če bi avtor popravil ta amandma; potem bi ga bilo možno podpreti. Hvala.
            </p>
            </sp>
            <sp xml:id="SDZ2-Redna-13-1999-05-13.sp5">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegu Trofeniku. Kolega Kramberger.</p>
            </sp>
            <sp xml:id="SDZ2-Redna-13-1999-05-13.sp6">

               <speaker>JANEZ KRAMBERGER:</speaker>

               <p>Hvala, gospod podpredsednik. Strinjam se s tem, kar je pravkar povedal kolega Vili
               Trofenik, da vsebina tega amandmaja ni primerna, dikcija ni primerna, ker ne bo mogla
               slediti namenu tega, namreč načinu oblikovanja cene cepljenja proti steklini v
               zavetišču za živali. To mislim, da moramo, da tega ne smemo sprejeti, ker mi moramo,
               če hoče lokalna skupnost še to možnost - prosil bi predstavnike vlade, da to
               pojasnijo - da moramo ceno, torej ceno za cepljenje psov, tudi za tiste živali,
               predvsem za tiste, katere niso v zavetišču. Tam moramo doseči, da bo cena toliko
               višja, da bo lahko potem lokalna skupnost tisti del cene pridobila in jo namenila za
               vzdrževanje in izgradnjo zavetišč.</p>
               <p>Torej mislim, da ta amandma ni primeren. Predlagal pa bi, da ga sprejmemo, pa mogoče
               za tretje branje ostane odprt, da lahko to v tretjem branju uredimo.</p>
            </sp>
            <sp xml:id="SDZ2-Redna-13-1999-05-13.sp7">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Kolega Čebulj, potem pa bo dobil besedo gospod Zoran Kovač.</p>
            </sp>
            <sp xml:id="SDZ2-Redna-13-1999-05-13.sp8">

               <speaker>FRANC ČEBULJ:</speaker>

               <p>Hvala lepa. No, gospod Kramberger je v zadnji alinei popravil stališče, katerega sem
               tudi jaz hotel predlagati. Se strinjam mogoče, da ni čisto jasno, z jasno dikcijo
               tukaj notri opredeljeno, kako naj bi se to imenovalo - ali taksa ali ne vem kaj.
               Lahko bi tudi iz tega sklepali in zato predlagam, da se amandma podpre in se za
               tretje branje, vključno z ministrstvom oziroma vlado pripravi ustrezen amandma, ker
               je seveda samo na tak način možno.</p>
               <p>Gre pa za sledeče. Tukaj je jasno, če ste pogledali v Poročevalca, gre za
               pristojnosti državnih organov. Tu je potem naloga ministra, da predpiše, kakšna bo
               cena ali taksa, tako za zavetišča ali sama taksa za pse. To je pač v pristojnosti
               ministra. Ne kot samega z dorekom v tem samem zakonu.</p>
            </sp>
            <sp xml:id="SDZ2-Redna-13-1999-05-13.sp9">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegu Čebulju. Gospod Zoran Kovač, direktor veterinarske uprave Republike
               Slovenije. Beseda je vaša.</p>
            </sp>
            <sp xml:id="SDZ2-Redna-13-1999-05-13.sp10">

               <speaker>ZORAN KOVAČ:</speaker>

               <p>Hvala lepa, gospod predsedujoči. Gospodje poslanci in gospe poslanke! Dejstvo je
               namreč, da je vakcinacija proti steklini za lastnika živali brezplačna. Lastnik
               živali plača pri vakcinaciji samo registracijo. Glede na to, da je zavetišče druga
               dejavnost, zavetišče niti registracije psa v obliki takse ne bo plačevalo.</p>
               <p>Naše mnenje je, da bi se kvečjemu lahko glasil - vendar ne v 39. členu, ampak v
               drugem - amandma oziroma dikcija, ki bi dajala možnost. Vendar je ta že tako ali tako
               dopuščena tudi v zakonu o lokalni samoupravi. Občina lahko samostojno predpisuje
               odloke. Dejstvo je, da smo hoteli tudi spodbuditi sofinanciranje zavetišč na ta
               način, da bi občina predpisala odlok, da morajo lastniki živali plačati v občinski
               proračun ravno iz naslova zakona o zaščiti živali določen prispevek. Ravno lastniki
               živali so tisti, ki s svojim malomarnim ravnanjem lahko povzročijo, da žival postane
               predmet zavetišča. Zato je amandma v taki obliki neprimeren, ker ne rešuje problema,
               ker je stvar brezplačna za lastnika. Hvala lepa.</p>
            </sp>
            <sp xml:id="SDZ2-Redna-13-1999-05-13.sp11">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospodu Kovaču. Prosim za mir v dvorani, da slišimo razpravljalce.
               Razprava je zaključena. Prehajamo na odločanje. Želje po razpravi ni več. Prehajamo
               na odločanje o amandmaju pod številka 1 k 39. členu. Ugotavljamo prisotnost! (49
               prisotnih.)</p>
               <p>Kdo je za amandma pod številko 1 k 39. členu? (17 poslancev.) Je kdo proti? (27
               poslancev.)</p>
               <p>Ugotavljam, da amandma pod številko 1 ni sprejet.</p>
               <p>Glasovati moramo o členu v celoti. Ugotavljamo prisotnost! (49 prisotnih.)</p>
               <p>Kdo je za? (48 poslancev.) Je kdo proti? (Nihče.)</p>
               <p>Ugotavljam, da je 39. člen sprejet.</p>
               <p>Amandma k 40. členu je umaknjen.</p>
               <p>Prehajamo na 43. člen in amandma. Želi kdo razpravljati? To je amandma odbora za
               kmetijstvo, gozdarstvo in prehrano. (Ne želi.) Prehajamo na odločanje. Ugotavljamo
               prisotnost! (48 prisotnih.)</p>
               <p>Kdo je za amandma k 43. členu? (37 poslancev.) Je kdo proti? (1 poslanec.)</p>
               <p>Ugotavljam, da je amandma k 43. členu sprejet.</p>
               <p>Prehajamo na odločanje o 43. členu v celoti. Ugotavljamo prisotnost! Prosim, da
               potrdite prisotnost v dvorani! (45 prisotnih.) Že na začetku sem opozoril vodje
               poslanskih skupin - kolegi poslanci, medsebojna diskusija je končana! Ugotovimo
               prisotnost! (51 prisotnih.)</p>
               <p>Kdo je za 43. člen v celoti? (42 poslancev.) Je kdo proti? (Nihče.)</p>
               <p>Ugotavljam, da je 43. člen v celoti sprejet.</p>
               <p>Prehajamo k 45. členu. Amandma pod številko 1 je brezpredmeten, amandma pod številko
               2 je umaknjen, torej razpravljamo o novem amandmaju pod številko 3, ki ga imate na
               klopeh - to je amandma poslanske skupine slovenske ljudske stranke, ki je bil vložen
               danes. Potem pa sta še amandmaja pod številko 3 in 4, ki ju imate v pregledu
               amandmajev. Želi kdo razpravljati? (Ne želi.)</p>
               <p>Prehajamo na odločanje, najprej o amandmaju poslanske skupine slovenske ljudske
               stranke, ki ga imate na klopi, z današnjim datumom. (Posredovanje poslancev iz
               klopi.) Prosim? Amandma se glasi: V 12. točki tretjega odstavka se črta besedilo "ali
               23. členom". Ugotovimo prisotnost! (51 prisotnih.)</p>
               <p>Kdo je za? (37 poslancev.) Je kdo proti? (Nihče.)</p>
               <p>Ugotavljam, da je amandma poslanske skupine slovenske ljudske stranke sprejet.</p>
               <p>Prehajamo na odločanje o amandmaju pod številko 3, to je amandma odbora za
               kmetijstvo, gozdarstvo in prehrano; če bo ta sprejet, bo amandma pod številko 4
               brezpredmeten. Ugotovimo prisotnost! (50 prisotnih.)</p>
               <p>Kdo je za? (36 poslancev.) Je kdo proti? (Nihče.)</p>
               <p>Ugotavljam, da je amandma pod številko 3 sprejet; s tem je četrti amandma
               brezpredmeten.</p>
               <p>Odločamo še o 45. členu v celoti. Ugotovimo prisotnost! (47 prisotnih.)</p>
               <p>Kdo je za? (41 poslancev.) Je kdo proti? (1 poslanec.)</p>
               <p>Ugotavljam, da je 45. člen v celoti sprejet.</p>
               <p>V razpravo dajem 46. člen in ponovno amandma, ki ga imate na klopi, to je amandma
               slovenske ljudske stranke z današnjim datumom, 13.5.1999, ga imate na klopeh.
               Razpravljati ne želi nihče. Prehajamo na odločanje. Ugotovimo prisotnost! Najprej o
               prvem amandmaju k 46. členu. Ugotovimo prisotnost! (43 prisotnih.) Ponovimo
               ugotavljanje prisotnosti. Ugotovimo prisotnost! (48 prisotnih.)</p>
               <p>Kdo je za amandma pod številko 1? To je tudi edini amandma k 46. členu.</p>
               <p>Kdo je za? (30 poslancev.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>Odločati moramo še o 46. členu v celoti. Ugotovimo prisotnost! (49 prisotnih.)</p>
               <p>Kdo je za? (36 poslancev.) Je kdo proti? (Nihče.)</p>
               <p>Ugotavljam, da je 46. člen sprejet.</p>
               <p>Prehajamo na amandma za novi 48.a člen, to je predlog poslanske skupine slovenske
               ljudske stranke. Prav tako ga imate na klopi, z datumom 13.5.1999. Razpravljati ne
               želi nihče. Prehajamo na odločanje. Ugotovimo prisotnost! (52 prisotnih.)</p>
               <p>Kdo je za za novi 48.a člen? (36 poslancev.) Je kdo proti? (1 poslanec.)</p>
               <p>Ugotavljam, da je novi 48.a člen sprejet.</p>
               <p>S tem je razprava o amandmajih končana in sprejemanje amandmajev.</p>
               <p>Prehajamo na razpravo o preostalih členih, h katerim niso bili vloženi amandmaji.
               Želi kdo besedo? (Ne želi.) Ker ne želi nihče več besede, dajem na glasovanje
               preostale člene, h katerim niso bili vloženi amandmaji. Ugotovimo prisotnost! (50
               prisotnih.)</p>
               <p>Kdo je za preostale člene, h katerim niso bili vloženi amandmaji? (45 poslancev.) Je
               kdo proti? (2 poslanca.)</p>
               <p>Ugotavljam, da so preostali členi sprejeti.</p>
               <p>Opravili smo razpravo in glasovanje o posameznih členih. Razpravljati in glasovati pa
               moramo še o naslovu zakona. Želi kdo razpravljati o naslovu zakona? Gospod Bajc. Se
               opravičujem. Ker ne želi nihče razpravljati, prehajamo na glasovanje in odločanje o
               naslovu zakona. Ugotavljamo prisotnost! (48 prisotnih.)</p>
               <p>Kdo je za? (45 poslancev.) Je kdo proti? (Nihče.)</p>
               <p>Ugotavljam, da je naslov zakona sprejet.</p>
               <p>Bilo je potrebno malo časa, kajti dobili smo proceduralni sklep poslanske skupine
               Socialdemokratske stranke. Predlog, ta se glasi: Državni zbor opravi tretjo obravnavo
               predloga zakona o zaščiti živali, 
                  EPA 759
               , na podlagi drugega odstavka 194. člena poslovnika državnega zbora.</p>
               <p>Odpiram razpravo. Kolega Rupar.</p>
            </sp>
            <sp xml:id="SDZ2-Redna-13-1999-05-13.sp12">

               <speaker>PAVEL RUPAR:</speaker>

               <p>Spoštovani gospod predsedujoči! Kolegice in kolegi!</p>
               <p>Proceduralnega predloga, mislim, da predsedujoči ni prebral v celoti. Gre za to, da
               na naslednji seji obravnavo tega zakona nadaljujemo. To gre v povezavi z mojim uvodom
               k tej točki. Še vedno trdim in žal mi je, da smo edina oziroma ena redkih držav, ki
               tega zakona še nimamo sprejetega, in zdi se mi pravilno, da se državni zbor odloči,
               da proceduro oziroma tretje branje nadaljujemo takoj na prihodnji seji. Seveda mora
               vmes miniti 7 dni po poslovniku. Kar pa glede na sprejete amandmaje in številne
               popravke niti ne bo težko.</p>
               <p>Seveda pa želim in osebno upam, da bomo v naslednji obravnavi, kadarkoli že bo,
               kakorkoli bo že sprejeto, upoštevali predvsem tisto, kar potrebujejo živali in ne kar
               potrebuje dnevna politika. Meni je žal, da se ni sprejela vrsta predlogov, čeprav so
               bili smiselni in tudi pametni. Posebno mi je žal okoli financiranja. Že prihajajo
               odmevi na naše odločitve in marsikatera občina k skupnemu zatočišču ne bo prispevala
               denarja. Zato, ker nihče ne bo mogel nikjer in nikoli dokazati, da je žival, pes
               recimo, najdena v eni občini, res iz tiste občine. Prepeljana pa bo na škodo tistih,
               ki azil imajo. Seveda tam, kjer ta zatočišča bodo. Ampak to je le eden od primerov
               prehitrega sprejemanja, prehitrih odločitev, predvsem pa političnih odločitev. Žal,
               bom rekel, na škodo naših ljubljenčkov in tistih, od katerih imamo tudi največje
               koristi. Hvala lepa.</p>
            </sp>
            <sp xml:id="SDZ2-Redna-13-1999-05-13.sp13">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Spoštovani kolega Rupar! Jaz sem prebral samo do 194. člena poslovnika
               državnega zbora. Kolega Rupar, člen sem prebral zato, ker je težko zadolžiti vlado,
               da v treh dneh pripravi ta zakon in da ga uvrstimo na 14. sejo. Lahko bi šli tako
               daleč, da gremo po preteku najmanj sedem dni od dne, ko poslanci dobijo besedilo
               zakonskega predloga s sprejetimi amandmaji pa pika. Za 14. sejo bi težje. Vlada mora
               zakon predložiti, ker naslednji sklep bo, da vlada predloži za tretjo sejo. Prosim?
               Še enkrat.</p>
               <p>Spoštovani kolegi! Po krajšem razgovoru s predlagateljem dajem na glasovanje
               naslednji sklep: "Državni zbor opravi tretjo obravnavo predloga zakona o zaščiti
               živali, 
                  EPA 759
               , na podlagi drugega odstavka 194. člena poslovnika državnega zbora po preteku
               najmanj sedem dni od dne, ko poslanci dobijo besedilo zakonskega predloga s
               sprejetimi amandmaji." Kolega Rupar se strinja s tako dikcijo. Potem dajem to na
               glasovanje, kar je v skladu s poslovnikom. Ugotavljamo prisotnost! (46
               prisotnih.)</p>
               <p>Kdo je za ta proceduralno predlog? (42 poslancev.) Je kdo proti? (2 poslanca.)</p>
               <p>Ugotavljam, da je proceduralni predlog sprejet.</p>
               <p>V razpravo dajem še naslednji sklep oziroma predlog sklepa: "Predlog zakona za tretjo
               obravnavo pripravi vlada Republike Slovenije." Želi v zvezi s predlaganim sklepom kdo
               razpravljati? (Ne želi.) Zaključujem razpravo in prehajam na glasovanje. Ugotavljamo
               prisotnost! (50 prisotnih.)</p>
               <p>Kdo je za predlagani sklep? (42 poslancev.) Je kdo proti? (Nihče.)</p>
               <p>Ugotavljam, da je predlagani sklep sprejet.</p>
               <p>Preden zaključim to točko dnevnega reda, bi želel pa res opozoriti vlado oziroma
               predlagati vladi, da v čim krajšem možnem času pripravi ta zakon v skladu s tistim
               sklepom, ki smo ga sprejeli. Seveda v možnem terminu da pripravite, da se čimprej
               opravi tretja obravnava.</p>
               <p>S tem zaključujem to točko dnevnega reda.</p>
               <p>Prehajamo na <title>32. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O GOSTINSTVU.</title> Smo pri tretji obravnavi. Obravnavamo 13. člen, h
               kateremu je predlagan amandma z datumom 12.5.1999, ki ga imate na klopeh; amandma so
               predložile tri poslanske skupine: poslanska skupina slovenske ljudske stranke, LDS-a
               in DeSUS-a. Želi kdo od predlagateljev podati dodatno pojasnilo? Želi kdo
               razpravljati? Preden bi začeli, sprašujem poslansko skupino LDS in poslansko skupino
               slovenske ljudske stranke, ali odstopajo od amandmajev, ki so jih vložili že prej
               (gre za dva amandmaja)! Odstopate od teh amandmajev in jih ne obravnavamo? Izvoli,
               kolega.</p>
            </sp>
            <sp xml:id="SDZ2-Redna-13-1999-05-13.sp14">

               <speaker>BRANKO TOMAŽIČ:</speaker>

               <p>Hvala za besedo, gospod predsedujoči. Poslanska skupina slovenske ljudske stranke bo
               odstopila od svojega amandmaja, če bo sprejet skupni amandma k 13. členu. Poslanska
               skupina slovenske ljudske stranke skupaj s poslansko skupino LDS-a in DeSUS-a smo
               pripravili nov amandma k 13. členu, ki je usklajen z ministrstvom za malo
               gospodarstvo in turizem ter ministrstvom za kmetijstvo; je vsebinsko preglednejši,
               odpravlja omejitev sedežev v prostorih za strežbo ter omogoča lokalnim skupnostim, da
               dovoljujejo turističnim kmetijam na njihovem območju povečanje ponudbe z domačo hrano
               in kupljeno pijačo. S tem se ta člen spreminja v celoti. Predlagamo, da se najprej
               sprejme ta amandma in s tem postaneta druga dva brezpredmetna.</p>
            </sp>
            <sp xml:id="SDZ2-Redna-13-1999-05-13.sp15">

               <speaker>PODPREDSEDNIK MIROSLAV LUCI:</speaker>

               <p>Razprava poteka o 13. členu in amandmaju vseh treh poslanskih skupin in tudi o dveh
               vloženih amandmajih, s tem da bomo najprej glasovali o amandmaju, ki so ga podale vse
               tri poslanske skupine; če bo ta sprejet, bosta druga dva brezpredmetna. Odpiram
               razpravo o 13. členu in vseh treh amandmajih. Ni želje po razpravi.</p>
               <p>Prehajamo na odločanje o amandmaju k 13. členu poslanskih skupin ljudske stranke,
               LDS-a in DeSUS-a. Ugotovimo prisotnost! (55 prisotnih.)</p>
               <p>Kdo je za amandma treh poslanskih skupin k 13. členu? (46 poslancev.) Je kdo proti?
               (4 poslanci.)</p>
               <p>Ugotavljam, da je amandma poslanskih skupin ljudske stranke, LDS-a in DeSUS-a k 13.
               členu sprejet; tako sta ostala dva amandmaja brezpredmetna.</p>
               <p>S tem ugotavljam, da smo končali glasovanje o amandmajih. Na podlagi tretjega
               odstavka 198. člena poslovnika sprašujem sekretariat za zakonodajo in pravne zadeve,
               če je zaradi sprejetih amandmajev porušena medsebojna skladnost določb zakona! (Ni.)
               Zato prehajamo na glasovanje o zakonu v celoti. Želi kdo besedo? (Ne želi.) Prehajamo
               na odločanje, torej na glasovanje dajem predlog zakona v celoti. Ugotovimo
               prisotnost! (53 prisotnih.)</p>
               <p>Kdo je za? (40 poslancev.) Je kdo proti? (Nihče.)</p>
               <p>Ugotavljam, da je zakon sprejet.</p>
               <p>Imamo še dodatni sklep. V zvezi s tem zakonom je poslanec Jože Avšič vložil dodatni
               predlog sklepa, ki se glasi: "Državni zbor Republike Slovenije poziva ministrstvo za
               malo gospodarstvo in turizem, da v najkrajšem možnem času izda pravilnik o kriterijih
               in pogojih za opravljanje dopolnilnih dejavnosti na kmetiji. Želi kdo razpravljati?
               Kolega Avšič, izvoli.</p>
            </sp>
            <sp xml:id="SDZ2-Redna-13-1999-05-13.sp16">

               <speaker>JOŽE AVŠIČ:</speaker>

               <p>Hvala lepa. Lep pozdrav! Torej ob obravnavi zakona o gostinstvu je bil največji
               zaplet nesporno ta amandma, ki smo ga tudi nazadnje sprejemali in se nanaša na
               turizem na kmetiji ali kmečki turizem ali pa na kmetijo odprtih vrat. To vsekakor je
               eden od velikih problemov naših kmetij, ki se želijo ukvarjati z dopolnilnimi
               dejavnostmi na svojih kmetijskih posestvih, ni pa edini. In s tem, da smo na nek
               način nekaj rešili za turizem in gostinstvo, ostaja še cela vrsta dejavnosti, s
               katerimi bi se kmetije želele ukvarjati, pa tudi se ukvarjajo, vendar na nek
               neurejen, normativno neurejen način. To so dopolnilne dejavnosti. Za vrsto slovenskih
               kmetij, za katere vemo, da so majhne, da imajo premalo hektarjev, da so gorske in
               podobno, je to lahko tudi edini izhod v sili pri preživetju, morda pa tudi po
               vključevanju v Evropsko unijo naše države. Zato menim, da je skrajni čas, da se v
               Sloveniji normativno uredi področje dopolnilnih dejavnosti, tako na področju turizma,
               kajti tudi s tem zakonom nismo opredelili kriterijev in podlag za gostinstvo in
               turizem na kmetiji, potem pa cela vrsta drugih dejavnosti, od obrti do predelave
               mleka, mesa in podobno. Mislim, da je ta predlog tega sklepa utemeljen in da bi ga
               moralo ministrstvo tudi upoštevati. Hvala lepa.</p>
            </sp>
            <sp xml:id="SDZ2-Redna-13-1999-05-13.sp17">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolega Avšič. Državni sekretar, gospod Zajc.</p>
            </sp>
            <sp xml:id="SDZ2-Redna-13-1999-05-13.sp18">

               <speaker>TOMAŽ ZAJC:</speaker>

               <p>Predlog je izvrsten, je dober, toda tega pravilnika naše ministrstvo žal ne more
               sprejeti, ker za to ne obstaja, žal, pravna podlaga. Tako podlago lahko predstavlja
               le zakon o kmetijstvu, ki je že v pripravi in predvideva tak podzakonski akt. Predlog
               je dober, toda nimamo pravne podlage, da bi lahko mi to naredili. Mislim pa, da bo ta
               zakon o kmetijstvu, ki se bliža koncu, kot sem obveščen, in ima tak podzakonski akt
               notri, to, kar je gospod poslanec podal, gospod Avšič povedal, izpolnil in da bo
               potem zadeva v redu. Hvala.</p>
            </sp>
            <sp xml:id="SDZ2-Redna-13-1999-05-13.sp19">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod državni sekretar. Tudi ta odgovor ni tako negativen, kot ste ga
               označili, gospod državni sekretar, kajti predlog sklepa je, v najkrajšem možnem času,
               ni rečeno, kdaj. Gospod Avšič, prosim.</p>
            </sp>
            <sp xml:id="SDZ2-Redna-13-1999-05-13.sp20">

               <speaker>JOŽE AVŠIČ:</speaker>

               <p>Jaz sem nekako pričakoval ta odgovor. Nisem čisto prepričan, da zakon o obrti nima,
               ni ustrezna podlaga, ampak ne bi rad, ker tudi nisem pravnik, da bi o tem danes
               diskutirali in zavlačevali, zato predlagam, da se spremeni ta sklep oziroma ga
               dopolnjujem, da poziva državni zbor vlado Republike Slovenije, da prouči možnost za
               izdajo predpisa, ki bo določil kriterije in postopke za opravljanje dopolnilnih
               dejavnosti na kmetiji. Torej v tem primeru se obrača državni zbor na vlado, zadeva se
               nanaša na več ministrstev in naj vlada seveda prouči, ali že obstaja pravna podlaga
               ali res moramo čakati na zakon o kmetijstvu. Hvala.</p>
            </sp>
            <sp xml:id="SDZ2-Redna-13-1999-05-13.sp21">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Imamo že popravek: Državni zbor Republike Slovenije poziva vlado
               Republike Slovenije, da v najkrajšem možnem času prouči možnost za izdajo predpisa,
               ki bo določil kriterije in pogoje za opravljanje dopolnilne dejavnosti na kmetiji.
               Ste, gospod državni sekretar, zadovoljni? Potem lahko preidemo na odločanje.
               Ugotovimo prisotnost! (53 prisotnih.)</p>
               <p>Kdo je za dodatni sklep kolega poslanca Avšiča? (41 poslancev.) Je kdo proti?
               (Nihče.)</p>
               <p>Ugotavljam, da je predlagani sklep sprejet.</p>
               <p>Zdaj pa res zaključujem to točko dnevnega reda.</p>
               <p>Prehajamo na <title>23. TOČKO DNEVNEGA REDA - OBRAVNAVA PREDLOGA ZAKONA O ODPISU
                  ODLOŽENIH DAVKOV IN PRISPEVKOV,</title> druga in tretja obravnava v okviru hitrega
               postopka. Predlog zakona je v obravnavo zboru predložila skupina poslancev s
               prvopodpisanim Brankom Jancem. Zbor je prvo obravnavo o predlogu zakona opravil na
               12. seji in ob tem sklenil, da drugo in tretjo obravnavo predloga zakona opravi na
               13. seji. Smo torej na 13. seji in pri drugi obravnavi. Tako prehajamo na drugo
               obravnavo, to je na razpravo in odločanje o posameznih členih predloga zakona. Zboru
               predlagam, da skladno z drugo alineo 189. člena poslovnika razpravlja in glasuje o
               vseh tistih členih skupaj, h katerim niso bili vloženi amandmaji. S tem v zvezi vas
               želim opozoriti, da navedeni predlog sklepa ne bo sprejet, če mu bo nasprotovala
               najmanj tretjina navzočih poslancev. Prehajamo na odločanje o tistih členih, h
               katerim niso bili vloženi amandmaji. Ugotavljamo prisotnost! (45 prisotnih.) Če bo
               šlo tako naprej, se bojim, da ne bomo končali te točke. Ugotavljamo prisotnost, vodje
               poslanskih skupin, poskrbite za to. Ponovno se prijavljamo, ugotavljamo prisotnost!
               (51 prisotnih.)</p>
               <p>Kdo je za? (33 poslancev.) Je kdo proti? (8 poslancev.)</p>
               <p>Ugotavljam, da je predlog sprejet.</p>
               <p>Sedaj smo pri razpravi o posameznih členih in amandmajih, ki so vloženi k posameznim
               členom. Pregled imate na klopi oziroma material pod številko 23. Novo besedilo, z
               datumom 13.5.1999. Ali imamo na klopeh? Imamo.</p>
               <p>V razpravo dajem 1. člen in 4 amandmaje k 1. členu. Odpiram razpravo. Kolega
               Henigman. Kolega Kopač, Janc.</p>
            </sp>
            <sp xml:id="SDZ2-Redna-13-1999-05-13.sp22">

               <speaker>BENJAMIN HENIGMAN:</speaker>

               <p>Spoštovani! Na odboru za finance - govorim v lastnem imenu; verjetno bo še predsednik
               odbora začel razpravo v imenu odbora - vendar moram povedati, da je bila razprava o
               tem zakonu na odboru zelo konfuzna. Pogovarjali smo se o abstraktnih stvareh, glede
               na to, da sami nismo mogli ugotoviti, za koliko podjetij naj bi zakon veljal oziroma
               zakaj naj bi zakon sploh sprejemali, če ima vlada škarje in platno, da lahko o
               posameznih prispevkih in davkih samostojno kot upnik odloča. Treba je povedati, da v
               ta zakon spadajo podjetja, ki so šla leta 1992 ali pa prej na sklad za razvoj,
               sedanjo razvojno družbo in da se jim je takrat za določen čas preložilo plačevanje
               davkov in prispevkov.</p>
               <p>Glede na vso razpravo, ki je bila, je odbor sprejel stališče, da je najbolje, ker je
               zakon že prešel v drugo branje, da poskušamo zakon onesposobiti tako, da črtamo vse
               člene. Zato bi podprl amandma odbora k 1. členu, ki pravi, da naj se člen črta. S tem
               odpade kakršnakoli dilema, da bi sprejeli slab zakon, hkrati pa prepuščamo vladi
               Republike Slovenije, da samostojno odloča o usodi davkov in prispevkov in s tem
               posredno tudi o usodi posameznih podjetij, ki so seveda vključena v ta zakonski
               tekst.</p>
               <p>Takih podjetij pa menda ni več kot prstov na eni roki oziroma naj bi bilo samo eno
               tako podjetje, za katero naj bi se sprejemal zakon v državnem zboru. Zato sem mi zdi,
               da je tak način dela državnega zbora nepotreben, neproduktiven in tudi
               diskriminatoren do vseh ostalih podjetij, ki nikoli niso bila v skladu, ki nikoli
               niso imela teh odpustkov, pa morajo plačevati davke in prispevke in jim niti na kraj
               pameti ne pade, da bi na tak način poskušale lobirati za odpis. Hvala.</p>
            </sp>
            <sp xml:id="SDZ2-Redna-13-1999-05-13.sp23">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Kolega Kopač.</p>
            </sp>
            <sp xml:id="SDZ2-Redna-13-1999-05-13.sp24">

               <speaker>MAG. JANEZ KOPAČ:</speaker>

               <p>Hvala za besedo. Rad bi povedal nekaj besed pravzaprav v imenu odbora za finance. Po
               prvi obravnavi, ko je bil zavrnjen predlog sklepa matičnega delovnega telesa, ki je
               rekel, predlog zakona se ne sprejme, torej državni zbor se s tem ni strinjal, nam je
               bila stvar nekako ponovno vročena v dodelavo. Ker je torej predlog zakona v prvi
               obravnavi bil sprejet, je bilo treba z njim nekaj narediti. Jaz sem potem poskušal in
               predlagal tudi odboru, da bi sprejel nek amandma, ker zakon tak, kot je bil
               predlagan, po mojem za nobenega člana odbora ni bil sprejemljiv, še najmanj zame.
               Zato sem potem poskušal oblikovati nek amandma, ki bi vseeno po mojih besedah naredil
               predlog zakona vsaj približno pravno higieničen.</p>
               <p>Zato sem predlagal odboru, da bi sprejeli amandma, ki bi rekel, da se ti davki in ti
               prispevki lahko, ne avtomatično ampak lahko, odpišejo, pretvorijo v kapitalski delež
               ali preložijo, vendar po proceduri, ki velja za prisilno poravnavo v skladu z zakonom
               o prisilni poravnavi, stečaju in likvidaciji. Vendar je ena razlika med tem predlogom
               in zakonom o prisilni poravnavi, stečaju in likvidaciji.</p>
               <p>V tem primeru se bi postopek vodil na vladi, ne na sodišču, in obravnavani upnik bi
               bil en sam - Republika Slovenija. Na sodišču so upniki, ki se obravnavajo, vsi. No in
               ta predlog zakona, mislim takega predloga resnici na ljubo potem odbor ni podprl in
               je, ker se že tako ali tako ni strinjal z osnovnim predlogom zakona, potem predlagal,
               da se predlog zakona ne sprejme. To je narejeno v obliki amandmajev k posameznim
               členom, ki pravijo člen se črta, ker v drugi obravnavi ni moč sprejeti generalnega
               sklepa, da se predlog zakona ne sprejme.</p>
               <p>Ta predlog amandmajev, ki sem jih predlagal in na kratko tu predstavil, je potem
               sicer resnici na ljubo vložila skupina poslancev s prvopodpisanim gospodom Jancem, in
               sicer 11. maja, vidim v pregledu amandmajev.</p>
               <p>Sicer je pa treba po mojem vseeno povedati naslednje. Odpis davkov, preložitev
               plačila obveznosti ali pa pretvorba v kapitalski delež je tudi brez tega zakona
               možna, vendar morajo v skladu z zakonom o izvrševanju proračuna - tam je člen, ki
               pravi: "Vlada lahko odpiše, pretvori v kapitalski delež ali preloži, vendar v skladu
               s pravili, ki veljajo po zakonu o prisilni poravnavi, stečaju in likvidaciji." - in
               ravno v tem je ključ vsega. Ta podjetja, ne vem ali jih je štiri ali pet, ki so
               zainteresirana za ta predlog zakona, ne želijo iti v prisilno poravnavo po zakonu o
               prisilni poravnavi, stečaju in likvidaciji, ampak bi rada imela neke vrste delno
               prisilno poravnavo v odnosu med njimi in Republiko Slovenijo, ne pa v odnosu med
               njimi in preostalimi upniki.</p>
               <p>Zdaj sicer govorim tu kot posamičen poslanec, želel sem pa pravzaprav predstaviti
               rdečo nit, ki se je vlekla skozi razpravo na odboru. Odbor je torej predlagal črtanje
               vseh členov in s tem zavrnitev predloga zakona. Hvala za besedo.</p>
            </sp>
            <sp xml:id="SDZ2-Redna-13-1999-05-13.sp25">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegu Kopaču. Kolega Janc.</p>
            </sp>
            <sp xml:id="SDZ2-Redna-13-1999-05-13.sp26">

               <speaker>BRANKO JANC:</speaker>

               <p>Hvala za besedo. Za osvežitev spomina mislim, da je prav, da povem, da ta zakon ureja
               davke in prispevke iz leta 1990, 1991 in 1992. Gre za obdobje osamosvajanja Slovenije
               in gre za podjetja, ki so v tistih časih izgubila trge republik bivše Jugoslavije. Ta
               podjetja v tem trenutku poslujejo pozitivno. Izvršila so tako tehnološko kot tudi
               finančno prestrukturiranje, žal pa niso sposobna poravnavati obveznosti, ki so
               nastale v teh letih. Če danes govorimo, zakaj ta podjetja ne želijo iti v prisilno
               poravnavo, je to popolnoma logično. Ta podjetja imajo trg, imajo proizvod in imajo
               zaposlene delavce. V tem trenutku jih silimo oziroma jih država prisiljuje, da
               plačujejo obveznosti iz izplačanih plač. Gre za prispevke in davke za tiste delavce,
               ki so že zdavnaj izgubili svoje delo. Če mi nismo sposobni priznati, da se je z
               osamosvojitvijo Slovenije, posebno na gospodarskem področju, zgodil velik preobrat,
               potem dejansko ne vemo, kaj se bo v gospodarstvu dogajalo.</p>
               <p>Če se vrnem k 1. členu tega zakona, je, tako kot je že kolega Kopač omenil, skupina
               poslancev predložila amandma k 1. členu, ki spreminja 1. člen zakona, in sicer s tem,
               da ne gre za odpis odloženih davkov kar povprek, ampak daje pristojnost vladi, da v
               okviru postopka, ki je predviden s prisilno poravnavo, ureja oziroma poračunava te
               obveznosti. Gre za tri načine urejanja teh zadev, in sicer: za odpis, za kapitalski
               delež države oziroma spremembo v kapitalski delež države in zavoda za pokojninsko in
               invalidsko zavarovanje, zavoda za zdravstveno zavarovanje in gre za obročno
               odplačevanje. Predlagatelji tega amandmaja in sam menim, da je potrebno tak amandma
               sprejeti, saj predstavlja določen konsenz tako med predstavniki vlade kot tudi med
               predlagatelji zakona. Vsekakor apeliram na vas, da ne podprete amandmaja k 1. členu
               odbora za finance. Meni je jasno, da je odbor za finance predlagal tak amandma, ker
               je tudi v prvem branju predlagal sklep, da zakon ni primerna podlaga za zakon za
               drugo branje. Mislim, da je predlog amandmajev, ki jih predlagamo tudi k 2. in 3.
               členu, potrebno podpreti in sprejeti zakon.</p>
               <p>Če se vrnem k razpravi gospoda Henigmana in kolega Kopača. Škoda je govoriti o tem,
               da ima vlada vse instrumente, da rešuje ta problem. Vlada nima instrumentov, da
               rešuje ta problem. Edini način, da se problem davkov, prispevkov iz leta 1990, 1991,
               1992 reši, je sprejem ustreznega zakona. Če kdo misli, da je potrebno danes potopiti
               ta podjetja samo zaradi tega, ker "kobajagi" mislimo, da s takim odpisom davkov in
               prispevkov rušimo konsistenten davčni sistem v Sloveniji, potem se ta zelo zelo
               moti.</p>
               <p>Jaz predlagam in apeliram na vas, da prisluhnemo tudi podjetjem, ki niso v programu
               reševanja SRD, za katere smo razpisali obveznice za 10 milijard. Kolega Henigman!
               Tudi vaše podjetje iz Ribnice je med temi in je prejelo že kar veliko denarja in ga
               še bo. Ta podjetja, za katera mi predlagamo zakon, seveda niso zajeta v nobenem
               programu. Zaposlujejo med 3500 in 4000 delavcev in tudi v imenu teh delavcev vas
               prosim, da ta zakon podprete.</p>
               <p>Kot zadnje poudarjam to, da to ni logistični zakon, da trije predlagatelji nimamo,
               vsaj jaz osebno ne, nobenih kontaktov s posameznimi direktorji ali poslovodstvi teh
               podjetij. Kljub temu pa mislim, da je treba podpreti. Hvala.</p>
            </sp>
            <sp xml:id="SDZ2-Redna-13-1999-05-13.sp27">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegu Jancu. Repliko ste si prislužil s strani kolega Henigmana.</p>
            </sp>
            <sp xml:id="SDZ2-Redna-13-1999-05-13.sp28">

               <speaker>BENJAMIN HENIGMAN:</speaker>

               <p>Spoštovani! Ne želim polimizirati glede konkretnih podjetij. Jaz razumem napor
               poslancev, da se poskuša nekaj storiti za interes svojemu kraju. Rad bi povedal, da
               nobeno moje podjetje ni nikoli odpisovalo teh stvari. Če pa je govora o Donitu
               Medvode, ki je bil v skladu za razvoj, potem pa ta Donit Medvode je svoje odplačal.
               Odplačal je tisto, kar mu je bilo leta 1992 odloženo. Takih podjetij, ki so
               odplačevala te stvari, jih je, ne upam si reči, ampak velika velika večina. Če so vsa
               ta lahko to storila, lahko naredi še nekaj posameznih podjetij.</p>
               <p>Da pa bo ta zakon, če ne bo sprejet, vplival na potop podjetij, tega dejstva pa jaz
               ne morem sprejeti. Tudi zaradi tega, ker podjetja, ki so bila v skladu, so svoje
               viške delavcev reševala s pomočjo države. Ta podjetja so na lažji način kot vsa
               ostala v bistvu zmanjševala delovno silo na račun državnega proračuna in na račun
               posebnega statusa, ki so ga imela kot v Koržetovem podjetju. Zato prosim, da ne
               izkoriščamo razprave o členih za podtikanja. Hvala.</p>
            </sp>
            <sp xml:id="SDZ2-Redna-13-1999-05-13.sp29">

               <speaker>PODPREDSEDNIK MIROSLAV LUCI:</speaker>

               <p>Hvala lepa za kratko in jedrnato repliko. Tako bo verjetno tudi pri repliki gospoda
               Mogeta. Razpravo bo pa opravil še kolega Petan.</p>
            </sp>
            <sp xml:id="SDZ2-Redna-13-1999-05-13.sp30">

               <speaker>RUDOLF MOGE:</speaker>

               <p>Hvala lepa, predsedujoči. Če sem vas, kolega Henigman, dobro razumel, je morala v
               tem, boljše jih je 100 potopiti, kakor pa enega rešiti. Ampak, kolikor vem, to ni
               bila morala bosonogega (?) filozofa iz Nazareta.</p>
            </sp>
            <sp xml:id="SDZ2-Redna-13-1999-05-13.sp31">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Razpravo nadaljujemo. Kolega Petan.</p>
            </sp>
            <sp xml:id="SDZ2-Redna-13-1999-05-13.sp32">

               <speaker>RUDOLF PETAN:</speaker>

               <p>Hvala za besedo, gospod podpredsednik. Spoštovani! Torej jaz ne bom govoril konkretno
               o imenih, bi pa na splošno. Gre za sledeče. Jaz se sicer ne morem strinjati...</p>
            </sp>
            <sp xml:id="SDZ2-Redna-13-1999-05-13.sp33">

               <speaker>PODPREDSEDNIK MIROSLAV LUCI:</speaker>

               <p>Kolega Petan, razprava o amandmajih, na splošno.</p>
            </sp>
            <sp xml:id="SDZ2-Redna-13-1999-05-13.sp34">

               <speaker>RUDOLF PETAN:</speaker>

               <p>Ja, ja.</p>
            </sp>
            <sp xml:id="SDZ2-Redna-13-1999-05-13.sp35">

               <speaker>PODPREDSEDNIK MIROSLAV LUCI:</speaker>

               <p>Izvoli. Oprosti.</p>
            </sp>
            <sp xml:id="SDZ2-Redna-13-1999-05-13.sp36">

               <speaker>RUDOLF PETAN:</speaker>

               <p>Ne morem trditi, da so - recimo - dogodki leta 1990, osamosvojitev in zmanjšanje
               trga, da je prispevalo k temu, da so ta podjetja, ki so na spisku, zaradi tega v
               takem stanju, kot so, ampak je verjetno tu nekaj drugega zadaj, ampak to navsezadnje
               ni toliko pomembno.</p>
               <p>Sem tudi podpisnik pri amandmaju številka 2 in mislim, da je pri tem amandmaju tako
               širok konsenz, ker kolikor sem videl, tam so poslanci kar različnih strank podpisani,
               torej ne gre za neko politično zadevo, ampak gre za čisto nek določen praktični vidik
               in tudi mene je to navedlo, da sem se podpisal pod tisti amandma. Treba je priznati,
               da s tem, če bi podprli prvi amandma, da se črta ta 1. člen, potem verjetno ne bi
               naredili prav nič, ampak bi ostali pri tem, kot smo. Namreč, res je in tudi sam sem
               zagovarjal to stališče, da bi vlada resnično morala nekaj storiti. Zdaj, v kakšni
               obliki, s kakšnimi instrumenti, to je druga stvar, vendar vlada tega ni storila. Čas
               je bilo že 7 let, pa se ni zgodilo nič in zato popolnoma razumem predlagatelja tega
               predloga zakona, da je sam zbral pač število podpisnikov in je vložil ta predlog
               zakona. In ta predlog zakona sem tudi sam podprl, ker sem mi je zdelo še tisto
               najmanj administrativno. Tudi ta amandma pod številko 2, ki sem ga sam podpisal, je
               zame ravno toliko administrativen, mogoče še bolj zato, ker ne bodo vsa ta podjetja,
               ki so bila imenovana, v enakem položaju, ampak se bo lahko odločalo: ali to ali ono
               ali tisto, lahko bo pa vlada tudi navsezadnje odpisala. To se pravi, ne bodo vsi v
               enakem položaju - vsa podjetja - kar se mi pa ne zdi ravno najboljše. Ampak kljub
               vsemu je ta amandma še boljši, kot pa, da pustimo zopet zadevo takšno, kot je, in
               prepustimo v bistvu nek prazni prostor, da bi vlada eventualno lahko predložila neke
               ukrepe.</p>
               <p>Ob predlogu tega zakona je vlada imela možnost, da bi eventualno amandmirala ta
               zakon, pa ni šlo v tej smeri, ampak da bi se v bistvu vsi členi črtali. To se pravi,
               to je popoln nesmisel. Stvar je treba razčistiti in mislim, da sedaj je neka
               priložnost; navsezadnje priložnost je bila s tem, da se lahko vlagajo amandmaji. Če
               se kdo s tem ni strinjal, je imel priložnost, da pove svoje prek amandmajev, in prav
               tako tudi vlada.</p>
               <p>In zato predlagam, da 1. člen, prvi amandma k 1. členu se ne podpre in se podpre
               drugi amandma k 1. členu, ki vsaj deloma rešuje to problematiko do neke mere, da se
               ta stvar lahko pokrene, da se premakne z mrtve točke, tako da navsezadnje tudi
               določene obveznosti, ki jih te firme še imajo, pač visijo kot nek demoklejev meč, pa
               tudi če niso velike številke. Tako da predlagam, da se podpre drugi amandma. Hvala
               lepa.</p>
            </sp>
            <sp xml:id="SDZ2-Redna-13-1999-05-13.sp37">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Torej razpravljamo o amandmajih k posameznim členom. Se pa, zgleda,
               vračamo tudi malo k ciljem in namenom zakona in to toleriramo zato, ker namreč vsi
               amandmaji odbora za finance in monetarno politiko govorijo, da se členi črtajo.
               Zakona potem avtomatsko ni namreč, zato se to tu malo prepleta. Razprava, kolega
               Veber.</p>
            </sp>
            <sp xml:id="SDZ2-Redna-13-1999-05-13.sp38">

               <speaker>JANKO VEBER:</speaker>

               <p>Hvala za besedo. En lep pozdrav vsem. Leta, v katerih so se dejansko zgodile te
               težave v podjetjih, so bila resnično huda, kajti podatki kažejo vsaj za okolje, iz
               katerega izhajam, da je bilo leta 1990 štiristo brezposelnih, leta 1991 že tisoč
               dvesto in ta številka je narasla v letu 1993 na tisoč osemsto. Torej je šlo za
               izredno hude razmere na trgu in seveda če samo pogledamo, da so družbe, ki so danes
               predmet razprave, takrat zaposlovale deset tisoč delavcev, danes jih zaposlujejo samo
               še dobrih štiri tisoč. Torej se je tudi v teh podjetjih marsikaj zgodilo in so bile
               ogromne težave. Dejstvo pa je, da danes to zmanjšano število ljudi težko zagotovi vse
               obveznosti za takratno število zaposlenih, ki so bili v teh podjetjih. Torej gre za
               nesorazmerno veliko obremenitev sedanjih zaposlenih in seveda to je tudi eden od zelo
               pomembnih argumentov, da ne poslabšujemo stanja, ki je že tako zelo kritično na
               področju zaposlovanja oziroma reševanja brezposelnosti v Sloveniji.</p>
               <p>Poleg tega sem prepričan, da ministrstvo za finance v proračunu za leto 1999 zagotovo
               ni planiralo prihodkov iz izterjave teh davkov. Če pa se zgodi, da bo nekatero od teh
               podjetij šlo še dodatno v stečaj, pa bo zagotovo iz tega proračuna za leto 1999
               potrebno zagotoviti dodatna sredstva za reševanje teh težav.</p>
               <p>Torej je vendarle ta zakon zelo zelo, kljub vsemu, smiseln. Seveda ne podpiram
               amandmajev črtanja in se sem za to, da se te družbe ohranja pri življenju in seveda
               se jim tudi s tem zakonom lahko pripomore k temu. Hvala.</p>
            </sp>
            <sp xml:id="SDZ2-Redna-13-1999-05-13.sp39">

               <speaker>PODPREDSEDNIK MIROSLAV LUCI:</speaker>

               <p>Hvala lepa. K razpravi se je prijavil še gospod kolega Rejc. Nadaljnjih interesentov
               pa ni.</p>
            </sp>
            <sp xml:id="SDZ2-Redna-13-1999-05-13.sp40">

               <speaker>IZIDOR REJC:</speaker>

               <p>Spoštovani gospod podpredsednik, gospe in gospodje. Veliko smo na odboru za finance
               govorili o tem zakonu in ko smo na zahtevo in na osnovi sklepa dobili podatke, za kaj
               tu gre oziroma za katera podjetja tu gre in ko smo dobili bolj precizne številke,
               sicer malo manj pregledne, smo ugotovili, da je situacija povsem druga, kot smo prej
               slišali, ko smo poslušali napovedi oziroma pripoved o tem, kaj ta zakon rešuje.</p>
               <p>Gre za to, da nam mora biti jasno, da je najmanj, kar je, da mora biti ta slovenska
               vlada kakršnakoli in kadarkoli je kdaj bila, vsaj objektivna, če drugega ne. In ko se
               človek sprehodi skozi pregled teh podjetij in vidi, da so v glavnem ali večji del
               stvari naredili, izpolnili, izplačali. Usoda je šla mnogim v stečajni postopek, kar
               vemo, da je potem vprašanje, kako se bo stečajna masa razdelila. Moje gledanje je
               bilo v glavnem vedno, da ta zakon prvič; ni objektiven, drugič; je povsem druga
               slika, kot sem pričakoval, da je in tretjič; v teh amandmajih, ki jih predlagamo
               oziroma rekli, da smo glasovali za to - in tudi sam sem glasoval, da se črtajo - je
               napisano, da se delno odpiše - vlada ga delno odpiše - ali celo terjatev, ali pa gre
               v lastniški odnos. Tak posel, tako delo so opravili v Slovenski razvojni družbi
               oziroma bi rekel v Skladu za razvoj, zdaj Slovenski razvojni družbi. To se pravi, da
               vlada tako ali drugače lahko določene stvari uredi in te stvari se gotovo niso
               vlekle, gotovo niso bile nikjer prikazane v proračunskih debatah, kako bomo to dobili
               plačano oziroma kako nas ta vleče in bomo zaradi tega morali povečati proračun. Tako
               da ta zadeva samo lebdi, samo čaka neke rešitve; kot pravim, jih ta zakon objektivno
               ne bo rešil. Gre samo za primer dveh treh podjetij, vsi ostali so pa plačali ali pa
               so tako nepomembni zneski, da v bistvu ne morejo vlivati.</p>
               <p>Glede o tistem trgu in to pripovedovanje, jaz vam bom nekaj povedal naravnost - in to
               sem že večkrat povedal - ta odziv na to, ko izgubiš trg, veste, to je tako: ali se
               odzoveš, ali pa sedež in jokaš in čakaš. Samo ti dve varianti sta. Če se odzoveš,
               nekaj narediš, če pa sedeš in čakaš, pa je to druga zgodba. Mislim, da je tudi na
               določenih ljudeh velika krivda, ko se niso uspeli potegniti situacije in pridobiti
               nove trge. Samo pustimo to pri miru.</p>
               <p>V glavnem, jaz sem za to, da zakon ne pride do finala, in sem zato, da se ti
               amandmaji črtajo. Hvala.</p>
            </sp>
            <sp xml:id="SDZ2-Redna-13-1999-05-13.sp41">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegu Rejcu. Kot rečeno, dodatne razprave ni. Prehajamo na odločanje.
               Najprej k 1. členu k amandmaju pod številko 1. Če je ta sprejet, so nadaljnji
               amandmaji pod številko 2, 3, 4 in za novi 1.a člen brezpredmetni. Ugotovimo
               prisotnost! (52 prisotnih.) V kolikor je ta sprejet, je glasovanje o nadaljnjih,
               torej o 2., 3., 4. in novim 1.a členom brezpredmetno.</p>
               <p>Kdo je za? (21 poslancev.) Je kdo proti? (27 poslancev.)</p>
               <p>Ugotavljam, da amandma pod številko 1 k 1. členu ni sprejet.</p>
               <p>Prehajamo na odločanje o amandmaju pod številko 2. Ugotovimo prisotnost! (44
               prisotnih.) Ponovno ugotavljamo prisotnost! Ugotovimo prisotnost! (50 prisotnih.)</p>
               <p>Kdo je za amandma pod številko 2? Še prej moram povedati, v kolikor je ta sprejet, so
               amandmaji pod številko 3 in 4 brezpredmetni.</p>
               <p>Kdo je za? (37 poslancev.) Je kdo proti? (12 poslancev.)</p>
               <p>Ugotavljam, da je amandma pod številko 2 k 1. členu sprejet.</p>
               <p>O amandmajih 3 in 4 torej ne glasujemo.</p>
               <p>Glasujemo še o 1. členu. Ne, ker se spremeni, ne glasujemo o 1. členu v celoti, ampak
               prehajamo na amandma za novi 1.a člen, vendar je tudi ta brezpredmeten, ker je
               sprejet amandma pod številko 2. V razpravo dajem 2. člen in štiri amandmaje. Odpiram
               razpravo o 2. členu in o amandmajih k 2. členu.</p>
               <p>Spoštovani kolegi poslanci, odrejam 5 minut odmora, da ne bo kakšnih zapletov
               kasneje, da se stvari razčistijo. Nadaljujemo ob 15.30 uri. Ampak res poskrbite za
               točnost.</p>
               <p>(Seja je bila prekinjena ob 15.25 uri in se je nadaljevala ob 15.34 uri.)</p>
            </sp>
            <sp xml:id="SDZ2-Redna-13-1999-05-13.sp42">

               <speaker>PODPREDSEDNIK MIROSLAV LUCI:</speaker>

               <p>Nadaljujemo 14. sejo državnega zbora. Smo pri 23. točki in ugotovili smo, da smo že
               glasovali o enem od prvih a. členov, sicer je za novi 1.a člen vsebina drugačna, zato
               ga ne moremo jemati kot brezpredmetnega. O tem bo tekla še razprava in prosim
               predstavnika sekretariata za zakonodajo in pravne zadeve, da poda mnenje.</p>
            </sp>
            <sp xml:id="SDZ2-Redna-13-1999-05-13.sp43">

               <speaker>ANTON ROGELJ:</speaker>

               <p>Hvala lepa za besedo. Torej res bi moral povedati tu, da ne gre za brezpredmetnost
               amandmaja, ampak da gre za amandma, ki je sistemsko neusklajen s konceptom, odstopa
               od koncepta in nastala bi notranja neskladnost, če bi bil ta amandma sprejet. Torej
               tudi naslov zakona bi se moral med drugim spremeniti, če bi se sprejel ta amandma. To
               moramo ugotoviti z vidika nalog sekretariata. Hvala lepa.</p>
            </sp>
            <sp xml:id="SDZ2-Redna-13-1999-05-13.sp44">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Torej ugotavljamo, da ta amandma ni brezpredmetni, ampak je vsebinsko
               seveda še potrebno o njem razpravljati, kajti širi namen zakona, zato prehajamo na
               razpravo za novi 1.a člen. Želi kdo pred glasovanjem razpravljati? (Ne želi.) Potem
               prehajamo na odločanje za novi 1.a člen ob seveda upoštevanju tega, kar je bilo
               rečeno s strani zakonodaje in pravnih zadev. Ugotavljamo prisotnost! (56
               prisotnih.)</p>
               <p>Kdo je za amandma za novi 1.a člen? (25 poslancev.) Kdo je proti? (26 poslancev.)</p>
               <p>Amandma za novi 1.a člen ni sprejet.</p>
               <p>Prosim kolega Rupar izvolite.</p>
            </sp>
            <sp xml:id="SDZ2-Redna-13-1999-05-13.sp45">

               <speaker>PAVEL RUPAR:</speaker>

               <p>Spoštovani, se opravičujem. Prosil bi, če lahko ponovimo glasovanje.</p>
            </sp>
            <sp xml:id="SDZ2-Redna-13-1999-05-13.sp46">

               <speaker>PODPREDSEDNIK MIROSLAV LUCI:</speaker>

               <p>Vzrok - če lahko kolega - vzrok.</p>
            </sp>
            <sp xml:id="SDZ2-Redna-13-1999-05-13.sp47">

               <speaker>PAVEL RUPAR:</speaker>

               <p>Tipka "ni prijela".</p>
            </sp>
            <sp xml:id="SDZ2-Redna-13-1999-05-13.sp48">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Najprej glasujemo o predlogu za ponovno glasovanje. Ugotavljamo
               prisotnost! Kolega Rupar, tipka dela? (Dela.) No, ker ste rekli, da tipka "ni
               prijela", ker sicer bi bilo treba pregledati napravo. Ugotovimo prisotnost! (57
               prisotnih.)</p>
               <p>Kdo je za predlog, da se glasovanje ponovi? (45 poslancev.) Je kdo proti? (1
               poslanec.)</p>
               <p>Ugotavljam, da bomo glasovanje ponovili.</p>
               <p>Glasujemo o amandmaju za novi 1.a člen. Ugotovimo prisotnost! (55 prisotnih.)</p>
               <p>Kdo je za novi 1.a člen? (27 poslancev.) Je kdo proti? (28 poslancev.)</p>
               <p>Ugotavljam, da amandma ni sprejet.</p>
               <p>V razpravo dajem 2. člen in štiri amandmaje k temu členu. Odpiram razpravo o vseh
               štirih amandmajih. Želi kdo razpravljati? (Ne želi.) Zaključujem razpravo.</p>
               <p>Prehajamo na odločanje o amandmaju pod številko 1; če bo ta sprejet, bodo amandmaji
               pod številko 2, 3 in 4 brezpredmetni. Ugotovimo prisotnost! (52 prisotnih.)</p>
               <p>Kdo je za amandma pod številko 1? (18 poslancev.) Je kdo proti? (27 poslancev.)</p>
               <p>Ugotavljam, da amandma pod številko 1 ni sprejet.</p>
               <p>Tako prehajamo na odločanje o amandmaju pod številko 2; če bo ta sprejet, bosta
               amandmaja pod številko 3 in 4 brezpredmetna. Prehajamo na odločanje. Ugotovimo
               prisotnost! (44 prisotnih.) Spoštovani kolegi - ne, ne: opraviči se - ugotovimo
               prisotnost! (54 prisotnih.)</p>
               <p>Kdo je za amandma pod številko 2? (32 poslancev.) Je kdo proti? (12 poslancev.)</p>
               <p>Ugotavljam, da je amandma pod številko 2 sprejet; tako sta amandmaja pod številko 3
               in 4 brezpredmetna. Člen je v celoti spremenjen in o njem ni treba ponovno
               glasovati.</p>
               <p>Prehajamo na razpravo o 3. členu in amandmaju k temu členu pod številko 1. Želi kdo
               razpravljati? (Ne želi.) Prehajamo na odločanje. Ugotavljamo prisotnost! (53
               prisotnih.)</p>
               <p>Kdo je za amandma pod številko 1? (33 poslancev.) Je kdo proti? (4 poslanci.)</p>
               <p>Ugotavljam, da se 3. člen črta, kot ste izglasovali.</p>
               <p>Prehajamo k 4. členu in amandmaju pod številko 1 in odpiram razpravo. Želi kdo
               razpravljati k 4. členu in amandmaju pod številko 1 k temu amandmaju? (Ne želi.)
               Prehajamo na odločanje. Ugotovimo prisotnost! (53 prisotnih.)</p>
               <p>Kdo je za amandma pod številko 1 k 4. členu? (25 poslancev.) Je kdo proti? (28
               poslancev.)</p>
               <p>Ugotavljam, da amandma pod številko 1 k 4. členu ni sprejet.</p>
               <p>Prišli smo še k naslovu zakona in spremembam. V razpravo dajem naslov zakona in
               spremembe pod številko 1 in 2. Želi kdo razpravljati? Imamo dva amandmaja k naslovu
               zakona. Še vedno je odprta razprava. Želi kdo razpravljati? (Ne želi.) Kolega Veber.
               Umik. No, ravno o tem smo razpravljali, namreč najprej bi morali glasovati o
               amandmaju pod številko 2. Tako je ostal za razpravo samo še amandma pod številko 2.
               Želi kdo razpravljati? (Ne želi.) Ugotavljamo prisotnost! (52 prisotnih.)</p>
               <p>Kdo je za amandma pod številko 2 k naslovu zakona? (33 poslancev.) Je kdo proti? (14
               poslancev.)</p>
               <p>Ugotavljam, da je amandma pod številko 2 sprejet, torej je naslov spremenjen. Imenuje
               se zakon o načinu poračunavanja ali odpisu odloženih davkov in prispevkov.</p>
               <p>Zaključujem drugo obravnavo.</p>
               <p>Prehajamo na tretjo obravnavo predloga zakona. Pred prehodom na tretjo obravnavo
               moramo še glasovati o 4. členu. Torej amandma k 4. členu, da se člen črta ni bil
               izglasovan, zato moramo o 4. členu še glasovati. Prehajamo na odločanje. Ugotavljamo
               prisotnost! (54 prisotnih.)</p>
               <p>Kdo je za 4. člen? (34 poslancev.) Kdo je proti? (11 poslancev.)</p>
               <p>Ugotavljam, da je 4. člen prav tako sprejet.</p>
               <p>Naslov zakona je sprejet, je spremenjen.</p>
               <p>In tako sedaj res prehajamo na <title>tretjo obravnavo.</title> Ugotavljam, da so bili k
               predlogu zakona v drugi obravnavi sprejeti amandmaji in tudi k naslovu zakona. V
               tretjo obravnavo je možno vložiti še amandmaje. Želi kdo vložiti amandmaje? (Ne
               želi.) Prosim, Branko Kelemina. Tretja obravnava. Trenutek.</p>
               <p>Spoštovani kolegi. Amandmaji v tretji obravnavi se vložijo v imenu poslanske skupine
               ali 10-ih poslancev. Dva imata to željo, zato pred nadaljevanjem tretje obravnave
               prekinjam to točko dnevnega reda, da pisno vložite amandmaje v skladu s poslovnikom.
               Mi pa med tem časom prehajamo in se bomo kasneje, ko bodo amandmaji vloženi, po
               naslednji točki, vrnili na to tretjo obravnavo.</p>
               <p>Prehajamo na <title>37. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O ODLIKOVANJIH REPUBLIKE SLOVENIJE.</title> Predlog zakona je v obravnavo
               zboru predložil poslanec Zmago Jelinčič. Želi predlagatelj besedo? Predlagatelja
               torej ni bilo včeraj niti danes. Prehajamo potem, predlog zakona je obravnaval odbor
               za notranjo politiko in pravosodje kot matično delovno telo. Želi besedo? Odbor za
               notranjo politiko in pravosodje. Želite besedo? V imenu oziroma kot predstavnik
               odbora bo spregovoril Maks Lavrinc.</p>
            </sp>
            <sp xml:id="SDZ2-Redna-13-1999-05-13.sp49">

               <speaker>MAKSIMILJAN LAVRINC:</speaker>

               <p>Bom zelo kratek. Ta zakon je odbor obravnaval že lansko leto. Zakon je vložil eden od
               naših kolegov, to je gospod Zmago Jelinčič. V razpravi, ki se je razvila na odboru za
               notranjo politiko in pravosodje, so bila izražena različna mnenja, ki jih imate
               povzeta v poročilu in jih ne bi ponavljal. Ves čas pa je seveda bilo poudarjeno tudi
               to in to večkrat, da bi pravzaprav takšen zakon morala pripravljati vlada, namreč
               tako kot so simboli pomembni, torej kot so druge stvari pomembne za državo, smo
               ocenjevali, so tudi simboli pomembni za državo in odlikovanja so nek tak zunanji
               simbol. Predlagana sta, kot ste videli, torej dva sklepa sta predlagana in nekaj
               stališč in o njih bomo seveda lahko vodili še razpravo, tudi sam se bom priglasil.
               Hvala.</p>
            </sp>
            <sp xml:id="SDZ2-Redna-13-1999-05-13.sp50">

               <speaker>PODPREDSEDNIK MIROSLAV LUCI:</speaker>

               <p>Hvala lepa. To je bila beseda predstavnika odbora za notranjo politiko in pravosodje.
               Želi besedo predstavnik sekretariata za zakonodajo in pravne zadeve? (Ne želi.)
               Predstavnik vlade? Izvolite. Prof. Trpin, državni sekretar ministrstva za notranje
               zadeve.</p>
            </sp>
            <sp xml:id="SDZ2-Redna-13-1999-05-13.sp51">

               <speaker>PROF. DR. GORAZD TRPIN:</speaker>

               <p>Hvala lepa. Bom tudi jaz čisto kratek. Vlada je svoje mnenje strnila v tri stališča,
               in sicer glede 7. člena, ki določa, da je statut o odlikovanju Republike Slovenije
               sestavni del tega zakona, smatramo, da je to v nasprotju s poslovnikom državnega
               zbora, kjer se mora vsa zakonodajna materija obravnavati v državnem zboru, medtem
               statut sprejema vlada, kar pomeni, da gre za podzakonski akt. Podobno je stališče
               glede 9. člena, da o pravicah, o katerih naj bi odločala vlada s svojim aktom, da gre
               tu za zakonodajno materijo, kar pomeni, da bi moralo biti v zakonu. In končno tretje
               stališče, da zakon v bistvu uvaja do neke mere diskriminacijo, ker ne obravnava na
               isti način in ne podeljuje iste pravice tudi tistim, ki so bili odlikovani s častnim
               znakom svobode Republike Slovenije glede na to, da ta zakon s tem zakonom ukinja.
               Hvala.</p>
            </sp>
            <sp xml:id="SDZ2-Redna-13-1999-05-13.sp52">

               <speaker>PODPREDSEDNIK MIROSLAV LUCI:</speaker>

               <p>Hvala lepa, prof. Trpin. Prehajamo na besedo predstavnikov poslanskih skupin. Želi
               kdo razpravljati? (Ne želi.) Besedo dajem poslankam in poslancem. Izvoli, kolega
               Lavrinc. Pisno se ni prijavil nihče, ostalo je na 5 minut, kot je običaj.</p>
            </sp>
            <sp xml:id="SDZ2-Redna-13-1999-05-13.sp53">

               <speaker>MAKSIMILJAN LAVRINC:</speaker>

               <p>Hvala gospodu predsedujočemu. Bom krajši. Poslanske kolege bom pozval, da za prvi
               sklep ne glasujemo. To se pravi, prvi sklep se glasi namreč, da se zakon obravnava in
               da je primeren za drugo obravnavo. Naj povem, zakaj tako razmišljam. Sam zakon je
               slab, kar vidite iz samega poročila odbora. Cel kup pomislekov je bilo, od strokovnih
               do političnih, če tako rečem, in mislim, da bi bilo na mestu, da zakon pripravi vlada
               - torej, mora biti resen, mora biti konsistenten - vlada pa ne more pripraviti
               takšnih ekskurzov, kot jih je v tem primeru predlagatelj. Bojim pa se - to pa moram
               reči - da bo vlada zopet mečkala z vložitvijo novega predloga zakona toliko časa, da
               bo predlagatelj, ki je znan kot ljubitelj tovrstnih predmetov, ponovno vložil nov
               zakon.</p>
               <p>Zato bi s tega mesta najprej apeliral na vas, gospe in gospodje poslanci, da za prvi
               sklep ne glasujemo oziroma ga zavrnemo, in apeliral na predstavnike vlade, naj
               pohitijo, tudi če vložijo začasno nekvaliteten zakon, pa bodo potem z dopolnili, kot
               je to v navadi, zadevo lahko tudi popravljali.</p>
            </sp>
            <sp xml:id="SDZ2-Redna-13-1999-05-13.sp54">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolega Lavrinc. Želi še kdo razpravljati? Jože Zagožen.</p>
            </sp>
            <sp xml:id="SDZ2-Redna-13-1999-05-13.sp55">

               <speaker>DR. JOŽE ZAGOŽEN:</speaker>

               <p>Hvala lepa. Drage kolegice in kolegi! Tudi sam menim, da zakon ni dovolj premišljen,
               da je dan poudarek predvsem tistim delom, ki obravnavajo specializirane zbirke
               odlikovanj oziroma odlikovanj kot fizičnih predmetov, ne pa kot priznanj za delo in
               zasluge. Hkrati pa je v tem zakonu tudi vrsta stvari, ki terjajo pojasnilo - žal tu
               ni predlagatelja - na primer, vsi posamezniki, prejemniki redov, ki so slovenski
               državljani, imajo pravico do denarnega nadomestila. Zadeva je zelo diskutabilna, kot
               temu rečejo. Pa tudi takšna zadeva, kot je v 1. členu, ko pravi, "predsedniku
               republike pripada od izvolitve dalje najvišje odlikovanje". Drugo je, če je
               predsednik nekdo, ki je že dalj časa, ki ima neke zasluge, vendar od izvolitve dalje
               - ne vem; ali zato, ker je bil izvoljen ali zakaj? Tako, da je zadeva tudi vsebinsko
               nelogična in neargumentirana. Hvala lepa.</p>
            </sp>
            <sp xml:id="SDZ2-Redna-13-1999-05-13.sp56">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegu Jožetu Zagožnu. Želi še kdo razpravljati? (Ne želi.) Zaključujem
               splošno razpravo in prehajamo na razpravo o predlaganih sklepih in stališčih.</p>
               <p>Najprej dajem v razpravo prvi sklep matičnega delovnega telesa, ki se glasi: "Predlog
               zakona o spremembah in dopolnitvah zakona o odlikovanjih Republike Slovenije, prva
               obravnava, je primerna podlaga za pripravo predloga zakona za drugo obravnavo." Kdo
               želi besedo? (Nihče.) Prehajamo na glasovanje. Ugotavljamo prisotnost! (49
               prisotnih.)</p>
               <p>Kdo je za predlagani sklep? (6 poslancev.) Je kdo proti? (33 poslancev.)</p>
               <p>Ugotavljam, da predlagani sklep ni sprejet.</p>
               <p>S tem je tudi zakonodajni postopek tega zakona končan. Zaključujem torej to točko
               dnevnega reda.</p>
               <p>Prehajamo na <title>39. TOČKO DNEVNEGA REDA,</title> namreč amandmaji za preostalo še niso
               pripravljeni, to je na prvo obravnavo <title>PREDLOGA ZAKONA O GOSPODARSKIH
                  ZBORNICAH.</title>
               </p>
               <p>Predlog zakona sta v obravnavo zboru predložila poslanca Izidor Rejc in Benjamin
               Henigman. Želi besedo predstavnik predloga? Gospod Izidor Rejc, izvoli.</p>
            </sp>
            <sp xml:id="SDZ2-Redna-13-1999-05-13.sp57">

               <speaker>IZIDOR REJC:</speaker>

               <p>Spoštovani gospod podpredsednik, gospe in gospodje, v parlamentarni razpravi je v
               prvem delu zakon o gospodarskih zbornicah Slovenije. Naj vam malo osvežim spomin.
               Zbornica, ki sedaj deluje, Gospodarska zbornica Slovenije, je osnovna na osnovi
               zakona iz leta 1990, Uradni list 14/90, to se pravi, da je bilo to nekje marca -
               aprila, tik preden so bile parlamentarne oziroma slovenske demokratične volitve. Od
               tedaj je poteklo precej let. Moram pa reči, da ko sem to povedal, sem tudi nehote
               povedal, da je to zakon še iz starih časov in tudi tisti, ki je napravil pot novi
               organiziranosti, ne glede kaj se bo zgodilo po volitvah. Ker se je zgodilo drugače,
               je pa zanimivo, da je ravno ta organiziranost gospodarske zbornice ali pa
               gospodarstva v Sloveniji ostala do današnjih dni in nekako doživela vse mogoče
               poskuse in preizkuse, vendar bom povedal, kaj razmišljam sam oziroma sopodpisnik,
               gospod Henigman.</p>
               <p>V letu 1991 je bil že prvi poizkus, da se pripravi nov zakon o zbornicah v zbornici,
               ki naj bi seveda napravil zbornice take, da bi bilo članstvo prostovoljno in tudi
               drugače organizirano, kot je sedaj. Ta zadeva ni imela razumevanja, ker so nekateri
               bili še vsajeni v preteklem času. Potem je leta 1994 vlada - se pravi Drnovškova
               vlada - pripravila teze in osnutek zakona o gospodarski zbornici, ki je že slonel na
               principih prostovoljnega članstva. Seveda, ker niso bili čisto gotovi, kaj in kako bo
               iz tega, so pripravili ustrezno anketo, ki jo je izvedel zavod za statistiko in ta
               anketa se je opravljala sredi leta 1995. To se pravi že v globokem obdobju
               lastninskega preoblikovanja in preobrazbo in pridobivanja nove podobe slovenskega
               gospodarstva.</p>
               <p>Med tem časom so, razumljivo, potekali tudi drugi procesi, procesi ustanavljanja
               drugih zbornic, to velja tudi za obrtno zbornico iz leta 1994, potem se je ustanovila
               zbornica javnih služb, bile so tudi druge zbornice ustanovljene. Vendar kakorkoli
               gledamo zbornični sistem, ki se ustanavlja, ali ki pomeni novost, ali pa ki pomeni
               novo, bi rekel, gibanje ali pa novo organiziranost v zbornice, take ali drugačne, vse
               v bistvu bazirajo na principu branžnega ali pa stanovskega načina. Se pravi zbornice,
               ki se ustanovijo, so praviloma vse take, da so, bom temu rekel, enobarvne, tiste, ki
               pač odgovarjajo svojemu področju. Recimo področju obrti, pa da ne govorim tudi v
               zadnjem času prizadevanje za kmetijsko gozdarsko zbornico, ki tudi je zbornica
               določene barve, ali pa zbornica, ki pokriva področje javnih služb, ali pa področje
               recimo varovanja, inžinirjev, ali pa zdravniška, ali pa advokatska. V glavnem, vse so
               organizirane na principu branžnega pristopa, v katerem se vsak vidi, vsak ve, kateri
               so problemi, ne pa v nekem, bom temu rekel, v nekem splošnem združenju, v katerem se
               nihče ne vidi, bi rekel, tipično jugoslovanski model, kjer seveda so bile republike
               različne. Ni bilo važno, kako in kaj, važno pa je, da se je temu reklo
               Jugoslavija.</p>
               <p>Predlog tega zakona je gotovo baziran na tipičnih izsledkih te ankete, ki so bile
               leta 1995 narejene, kar boste lahko tudi kasneje slišali, zato menim, da je to eden
               od bistvenih prispevkov k temu, da se na slovenskem prostoru v gospodarstvu tudi kaj
               bistveno dogodi.</p>
               <p>V evropskem gospodarskem življenju veljata dva modela. To je javnopravni model, ki je
               tu v srednji Evropi, potem je pa zasebnopravni model, ki je pa bolj na britanskem
               otočju zgoraj v nordijskih deželah in pa nekatere tudi druge obrobne dežele Evrope.
               Zanimivo je to da - mi se dostikrat sedaj primerjamo z Irsko ali pa z izjemnim
               impulzivnim razvojem Irske itn. - pa je ravno irski model, ki ga v tem primeru tu
               predlagamo oziroma zanj smatramo, da je tisti, ki pomeni odgovor na mnoga
               vprašanja.</p>
               <p>V ta namen - boste tudi slišali - je bila tudi posebna javna predstavitev. Namreč ko
               se je pojavil ta zakon, ki sva ga podpisala s gospodom kolegom Benjaminom Henigmanom
               - to je bilo marca lanskega leta - je nastal preplah, nastala je, bom temu rekel
               nervoza, predvsem v gospodarski zbornici Slovenije, kaj sedaj itn. Saj veste, temu se
               reče, ko ustreliš v gmajno, se nekaj dogodi: vidiš, ali je kaj zveri notri ali ne.
               Vsaj to se vidi ali pa se začne neko, bom temu rekel, tektonsko premikanje. Veliko je
               bilo črnila zlitega, veliko je bilo črnila porabljenega za komentiranje, zakaj tak
               model, saj je vendar vse dobro ipd. Verjamem, tudi navajenost človekova je včasih
               tista, od katere se ne more pač izvleči ven ali - kot rečemo - železna srajca je
               stara navada in v tem smislu se je tudi reakcija na gospodarski zbornici Slovenije
               odvijala in tudi v raznih lobiranih in bojevanjih raznih dopisnikov in tistih, ki
               delajo ali pa ne vedo, in so si upali pač vzeti v roke pero in se bojevati za tak ali
               oni model.</p>
               <p>Jasno je, da v tem času, ko se je ta Slovenija, slovensko gospodarstvo šlo skozi
               preobrazbo, kar pomeni, da je šla proti svojemu lastninskemu preoblikovanju in seveda
               dobivanju novih lastnikov in seveda zasebnih relacij - ker tudi vemo, tudi sedaj, ko
               bomo govorili o pokrivanju certifikatske luknje, vemo, da bomo tudi ta državni
               kapital, ki je še na voljo ali pa kapital, ki ga opravlja država, vlada, da se bo ta
               "spravil" v privatne roke oziroma v roke znanih lastnikov, predvsem privatnega
               sektorja.</p>
               <p>Tako da tudi ta predstavitev, ki je zaživela 15. marca, je tu bila v tej dvorani, je
               hotela dobiti odgovor na vse tri predloge, ki so prišli. Prvi predlog je ta, ki ga
               sedaj poskušam predstaviti, drugi predlog je gospoda kolega Ferija Horvata, ta je
               prišel oktobra lanskega leta, zadnji predlog je 12. decembra, ki ga je privalila
               vlada sem v državni zbor. Ko se je nekaj začelo, ko se je plaz sprožil - kot temu po
               domače rečemo - so takoj stopili na pot tudi drugi, da bi preprečili, da bi se kaj
               posebnega zgodilo. Ravno to je tisto, ko ocenjujem to stanje gospodarstva v Sloveniji
               - moram reči, da tudi, ko gledamo proti Evropi - Evropo prav malo zanima ta
               organiziranost. Evropo zanima predvsem izjemno uspešna ekonomija in uspešni trendi in
               hitra rast, mnogo hitrejša ali dosti hitrejša, če jo bomo hoteli doteči, bo treba
               hitreje teči, ker sicer bomo vedno v isti razdalji s tistimi, ki so pred nami.</p>
               <p>Ko gledamo proces, ki je bil pri nas, proces od socialističnega samoupravljanja - ki
               je gotovo tudi nekaj naučil v gospodarjenju, predvsem odgovornem gospodarjenju do
               "poverjenih" sredstev - pa tja do lastninskega preoblikovanja, ki je sedaj v zadnji
               fazi ali ki mu že gledamo v hrbet vsaj temu postopku; lahko rečem, kar sem sam čutil,
               ker sem veliko delal na tem področju, da se gotovo gospodarska zbornica v taki
               organizacijski obliki, kot je bila sedaj, izjemno slabo predstavila.</p>
               <p>Slovenska ekonomija, slovensko gospodarstvo je šlo skozi hude, težke preizkušnje:
               preizkušnje izgube trga, preizkušnje adaptiranja in prilagajanja novim tržiščem,
               novim izzivom. Evropa je bila glavno tržišče in poslovali so se od tržišč, ki so
               propadala, kjer so propadale države, nova okolja so prišla, nove ekonomije, ki so
               bile tudi tuje in nenavajene našega poslovanja. V tem času, menim, da je gospodarska
               zbornica Slovenije v taki podobi, kot je sedaj, ni opravila svojega dela. Mi vemo kot
               parlamentarci, ki smo dobivali v prvem, drugem ali tretjem sestavu različne vloge -
               kot smo živeli in delali - njihove pobude ali njihove predloge, smo v glavnem
               ugotavljali, da je neki namen dober, nikoli pa ni bil tako trdo in trdno postavljen,
               da bi bila gospodarska zbornica ali da bi bile nekatere zbornice res partner državi
               oziroma vladi. Zmotil sem se, ko sem rekel državi, ker to državo vodi vlada. Država
               je naš skupni dom, vlada je pa neka druga zgodba, ki pomeni, da se tudi glede
               političnih razmerij spreminja in koncept razvoja neke države spreminja ali dopolnjuje
               ali pa nazaduje.</p>
               <p>Kot pravim. V tem prehodnem obdobju, ko se je ta zbornica v stari podobi in iz
               starega zakona izhajajoč hotela uveljavljati in se je uveljavljala. Nič posebnega se
               ni zgodilo: niti vlada leta 1994, niti potem 1995. leta ni naredila. Enostavno je
               ostalo pri testih, ugotovitvah in pustili so življenje naprej. Naj vam jasno, da
               vlada nima kaj, da bi se trudila, da bi dobila sebi neugodnega trdega pogajalca ali
               trdega partnerja. Od tod tudi razumeti, da jim je všeč tako, kot je. In tudi ta
               koncept, ki je vložen v našo proceduro, je nekaj takega.</p>
               <p>Vmes so prišli tudi določeni razlogi, določeni ugovori - predvsem na račun teh
               prispevkov za obvezne članarine, ki je sedaj narejena na osnovi amortizacije, ki
               vemo, da je element, ki je zelo relativen element, ki pomeni za tistega, ki ima staro
               tehnologijo ali star koncept proizvodnje, gotovo nizka postavka. Tisti, ki se je
               boril za višjo tehnološki preskok in tako naprej, je gotovo to velika postavka.</p>
               <p>Drugi element, ki sedaj računa na to obvezno članarino, so tudi vkalkulirane plače.
               Plače so zopet relativen element: v dejavnostih, kjer je visoka kapitalska struktura,
               so plače manj obremenjujoče. V strukturah, v podjetjih, kjer je struktura kapitalska
               nizka, so seveda plače bistveno pomemben delež. To so pa predvsem tudi branže ali pa
               te skupine podjetij, ki seveda so intenzivno zaposlitvene, ki imajo veliko
               zaposlenih, pa seveda na osnovi tega tudi, ne sicer prebogate plače, vendar plače
               solidne ali pa komaj solidne, vendar velika osnova za plačevanje članarine. No, in iz
               vsega tega, ko smo, bi rekel, koncepirali to novo podobo ali pa predlog tega novega
               zakona - ki ga predlagamo, da bi ga državni zbor sprejel v prvem postopku in seveda
               tudi nadaljeval svoje delo - smo kot pravim, izhajali predvsem iz tega, kakšna je
               bila vloga sedanje gospodarske zbornice, tudi v lastninskem preoblikovanju, v
               oblikovanju prenavljanja podjetij, v oblikovanju in urejevanju strategije, v
               konkurenčni sposobnosti podjetij in seveda v vseh teh elementih, ki pomenijo, da nas
               Evropa kot taka, ki gleda z očmi številk in seveda določenih ekonomskih kazalcev, ki
               nas seveda spravlja v določeno luč, včasih malo višje, raje pa nižje. Vendar v tem
               času in v tem obdobju ugotavljamo ali pa ugotavljava kot predlagatelja, da zbornica
               gotovo ni opravila svojega dela. Bila je preveč ležerna, preveč tudi tako
               organizirana, da so se posamezni problemi vedno nekako skrivali, ker vi sami veste,
               da je v velikem kupu težko najti tisto, kar želiš, ali pa v velikem razmetanem
               področju ali pa dvorišču je težko najti pravo reč, ki jo rabiš tisti hip. Skratka,
               gre za to, kot sem rekel, da je ta vloga, smatramo, da zbornica ni opravila tako, kot
               bi jo morala, in da so mnoge stvari ostale neurejene, nedorečene; Evropa pa ne bo
               gledala toliko na sam organizacijski princip, ampak bo gledala na inpulzivnost, na
               novost in na hitro dinamiko, ki bo seveda izhajala - po nama sodeč, midva tako trdiva
               kot predlagatelja in tudi mnogi, ki tudi za tem stojijo - da se zbornica branžno
               organizira. Ta branžna organiziranost pa pomeni urejevanje, razreševanje problemov v
               posameznih branžah, ki so zelo specifične, zelo barvite, zelo tenkočutne. To seveda
               velja za določene razvojne procese, določeno prilagajanje trgom, z določeno izmenjavo
               izkušenj in podobno; skratka, da se v določeni družini - bi rekel - v določeni
               branži, v določeni dejavnosti stvari izčistijo in potem nesejo na višji nivo, kjer se
               potem sooči; ali direktno tudi z vlado in parlamentom ali pa seveda izsili na osnovi
               združenja teh zbornic v skupnem boju za določene poteze, za določeno zakonodajo, ki
               bi omogočila normalno poslovanje in - kot se temu reče - primerljive pogoje delovanja
               gospodarstva, ko vstopamo v Evropo.</p>
               <p>No, in ker, kot pravim, tudi to vodstvo sedanje zbornice, ne glede na to, da včasih
               kaj od njih pride - bodisi določeni predlogi, ko se obravnava proračun; v glavnem
               seveda rečejo, da je sicer predrago in podobno, vendar v posebnih plasteh se pa to ne
               vidi, kaj bi bilo potrebno napraviti in tudi ta duel med vlado in zbornico praviloma
               ni nič drugačen, kot morda na štiri oči ali pa za določeno širšo mizo, nič takega ne
               pride, da bi se kaj posebnega dogodilo. Skratka, ta velika piramidalna
               organiziranost, ki pomeni: zgoraj vodstvo gospodarske zbornice, spodaj se pa nekje
               trudijo in mučijo posamezne branže, ki se nekatere mimo tega pojavijo tu na odboru za
               gospodarstvo, na odboru za finance ali v parlamentu v težnji, da bi kaj dosegli, v
               glavnem se pa sami poskušajo izpostaviti. To pomeni, da jim dosedanja organiziranost
               ne odgovarja. Če bi bilo vse v redu, bi bilo najlepše. To je moje stališče in menim,
               če bi bilo vse v redu in bi nekako tudi podjetja dobila primerne odgovore na svoja
               vprašanja, odgovore na ceno, ki jo plačujejo, bi bila gotovo situacija dobra ali pa
               najboljša. In kdo bi se spuščal v to, da bi morda samo malo frizuro popravljal, če je
               še kaj las na glavi, ali pa da bi se ukvarjal samo s tem, da se gumbi prišijejo, ker
               je eden višje, kot je treba.</p>
               <p>Skratka, koncept, ki je, menim, da ustvarja oziroma bi zagotovil predvsem neko
               dinamiko, ki se vedno pojavlja ali pa se tudi organizacijsko oblikuje v katerikoli
               novi zbornici, ki se pojavi. Se pravi, branža, stan ali skupina, ki gredo skupaj. Ti
               skupni celoviti problemi, bolj grobi, državni ali pa meddržavni, se pa lahko tudi na
               nivoju združenja zbornic razrešujejo.</p>
               <p>Polemika, kot pravim, je bila silovita, tudi z udarci nižje od tega, kar sodnik v
               boksu dovoli. Vendar, kaj hočemo, življenje je tako. Bistvo pa je v tem, da je dokaj
               žalostno, za mnoga razmišljanja, ugotovitev, da se moraš tu boriti z mentaliteto
               izpred 10, 15 let. Se pravi; nič novega, nič svežega oziroma bojazen, kot češ,
               pustite nas pri miru, že vemo, kaj je, saj vlada je zadovoljna, vsi so zadovoljni in
               tako naprej. Ko je bila tu predstavitev, je nekdo lepo rekel, ali pa mu je ušlo in je
               rekel, "ja, če bi bila pa članarina prostovoljna, potem pa bi nam v glavnem vsi
               ušli." "No," sem rekel, "s tem ste pa vi, spoštovani gospod, veliko in vse povedali.
               Povedali ste, da vse to, kar delajo, delajo premalo ali pa ne delajo dovolj, se
               pravi, da tisto, kar plačajo, ni ekvivalent temu, kar dobijo." Skratka, tu pa se ta
               osnovni koncept poruši in dobi simpatije tega koncepta, ki ga sedaj tu
               predstavljam.</p>
               <p>Povedati moram tudi, da je anketa, ki je bila leta 1995 naročena s strani ministrstva
               za gospodarske dejavnosti in se je opravila v velikem številu slovenskih podjetij,
               obrti in dejavnosti, da je v glavnem v svojih ciljnih rezultatih res neverjetno
               "pociljala" tudi v tej smeri, kot tu razlagam, v smislu branžne organiziranosti, v
               smislu prostovoljnega članstva, v smislu enakopravnega zastopanja, dajanja velikega
               prizadevanja zbornice za to, da se res nekaj naredi za svoje člane, in podobno.</p>
               <p>No, ker tudi v 5. členu govorimo o tem, da je princip organiziranja; prvič: na osnovi
               branžnih dejavnosti; drugič: da so tudi nekateri drugi zakoni, ki so že sprejeti in
               ki lahko predstavljajo dejstvo - to velja za obrtni zakon, za zakon, ki prihaja tudi
               v finale, o kmetijsko gozdarskih zbornicah, kjer je pri obeh obvezno članstvo, pri
               zbornici gospodarskih javnih služb tudi, pa še nekateri drugih. Tu je zakon izjema in
               predlagamo, da je prostovoljno članstvo, če ni z zakoni drugače urejeno. No, in to je
               tisto bistvo, na katerega naslanjava ta zakon. Predvsem pa, da je v bistvu panožni
               princip, na osnovi katerega se oblikujejo, organizirajo in registrirajo, so pravne
               osebe, in potem se tudi združujejo v višjo raven, v združenje gospodarskih zbornic
               Slovenije, ki bi vse te zbornice pritegnilo skupaj in kjer bi bilo članstvo seveda
               obvezno. Pri tem je treba napraviti letni načrt z vsemi določenimi opredelitvami, po
               katerem se ve, kaj to bo, kakšna pooblastila bi imelo to združenje zbornic in kar bi
               prevzele panožne zbornice. O tem bi se pač dogovorili različno po različnih
               dejavnostih.</p>
               <p>V členih je to tako razdeljeno, da je panožni princip, da je potrebno, da kjer je že
               zakon, ki določa, da je članstvo obvezno, to tako ostane; kjer pa ta zadeva še velja
               za staro gospodarsko zbornico, ki velja, je pa seveda branžni princip. Če vam
               naštejem nekatere branže, ki so velike ali pa zelo razsežne, na primer: kovinska
               industrija, kemijska, gumarska, potem elektro industrija, nekovine,
               tekstilno-oblačilna, usnjarskopredelovalna, lesarska, potem celuloza in papir,
               trgovina, gradbeni material in gradbeništvo, energetika, promet in zveze, turizem in
               gostinstvo, agroživilstvo, bančništvo, zavarovalništvo in obrt, ki ima itak svoj
               zakon. V vseh členih je opredeljeno, kako se potem branže lahko oblikuje z eno
               tretjinsko voljo podjetij v branži oziroma eno tretjinsko število zaposlenih,
               pripravi se statut, občini zbor in tako naprej. Potem se na osnovi teh branž z
               najmanj dvanajstimi panožnimi gospodarskimi zbornicami oblikuje potem združenje,
               potem je svet združenja, častno razsodišče, stalna arbitraža in članarina, ki naj bi
               bila seveda tudi iz sredstev iz proračuna pa tudi iz določenih lokalnih skupnosti in
               seveda iz članarine, ki bi bila obvezna ali za kakršno bi se dogovorili; predvsem pa
               gotovo tudi finančni načrt.</p>
               <p>Določeno je tudi, da gospodarska zbornica v sedanjem sestavu ostane, dokler ni novo
               združenje zbornic organizirano in da so za posamezne dejavnosti, kot je področje
               obrti, področje varstva okolja, zasebno varovanje in za nekatere druge, so pač svoji
               zakoni, ki pa seveda privabijo v povezanost v združenje zbornic Slovenije.</p>
               <p>To so osnovne premise tega zakona. Bistvo vsega je v tem, da smo mi v lastninskem
               preoblikovanju tako rekoč ta javno-pravni interes Evropo kaj malo zanima, gotovo pa
               zanima podjetnike, vse tiste privatnike in vse tiste, ki se borijo in se bodo borili
               za določene principe, za določene normalne pogoje poslovanja, ki se bodo pač morali
               skupaj vzeti.</p>
               <p>Iz pripovedi, ki smo jo bili deležni na sami predstavitvi, se je slišalo, da se
               tisti, ki poznajo področje in organiziranje italijanske ekonomije ali avstrijske, se
               vse bolj preoblikujejo v zasebnopravni princip, ker tu se seveda čuti na lastni koži,
               na lastnem denarju in na lastni angažiranosti. Tu je boj gotovo bolj direkten in bolj
               neizprosen. V tem primeru seveda velja boj za določene pogoje, za ustvarjanje
               pogojev, to velja proti vladi in tudi proti državnemu zboru, ki je dolžan, da napravi
               tako zakonodajo, ki bo objektivna, evropski primerljiva. Seveda s tem pa odpadejo
               tudi mnogi razlogi, ko se govori, bi izvažali, bi se trudili, vendar kaj moramo, ko
               pa je tako drag denar, ko so obresti tako visoke, ko je inflacija tako velika in
               podobno.</p>
               <p>Moram še povedati, da je v zadnjem času, kar je zanimivo in kar sem jaz vedno
               poudarjal, izbila izjemno velika potreba tudi v branžnem življenju, v posameznih
               branžah je izjemno velika potreba po strategijah. Ko smo včeraj obravnavali zakon, ki
               smo ga danes sprejemali oziroma še ni dokončan, zakon o odpisih davkov in prispevkov,
               smo pri tem imeli tudi neko poročilo Slovenske razvojne družbe. Nastalo je glavno
               vprašanje, kaj bo Slovenska razvojna družba naredila, kaj bodo naredili vlada,
               ministrstvo, gospodarske zbornice, inštituti in podobno. Kaj bodo naredili za neko
               pot oziroma nek prelet, vpogled v prihodnost in da bi zagotovili neko prihodnost
               posameznim dejavnostim.</p>
               <p>V branžah, v posameznih dejavnostih, se sprašujejo, ali sploh bodo v prihodnjih 10
               letih, 20, 30 letih še imeli prostor pod soncem. Menim, da je sedaj čas in da je tudi
               ena izjemnih nalog gospodarske zbornice in gospodarskih zbornic, če bi bile branže
               povezane v tem, da najdejo svojo vizijo s pomočjo strokovnjakov, fakultet, zavodov,
               inštitutov in podobno, tudi vlade, ministrstev, na osnovi katerega se potem ugotovi
               pot razvoja, pot perspektivnosti ali neperspektivnosti in razlogi, zakaj bomo nekaj
               spremenili. Če se vedno pogovarjamo in vedno stoji neka številka brezposelnih tam
               125, 126, 124 in 14,5 in 14% in 14,7% potem bo glavni udarec v tej smeri, kako
               zagotoviti čim večjo zaposlenost. Ta boj za zaposlenost je gotovo lažje iskati v
               posameznih dejavnostih, kjer se vidi, kako in kaj in kaj se da narediti, kot, recimo,
               na splošno reči, dajte jih zaposliti.</p>
               <p>To so razlogi, to so motivi, to je tudi osnovni vzvod, ki je naju z gospodom kolegom
               Benjaminom Henigmanom in ostalimi, ki so pomagali pripraviti ta predlog in ki tudi to
               podpirajo, držal, da se nekaj zgodi. Za Evropo bomo zanimivi in uspešni, če bo
               gospodarstvo uspešno. To je temeljno.</p>
               <p>Če hočemo narediti temeljni premik, je treba narediti, kot se v podjetništvu, ne
               moremo govoriti o nekih velikih sistemih in ne vem kaj vse, v katerem se vse
               podjetništvo uničuje. Trije so zgoraj, ki imajo komando, vsi ostali pa morajo
               ubogati, poslušati in podobno. Menim, da je podjetništvo smer, kjer je treba
               angažirati vse ljudi, čim več ljudi in potem nalagati to znanje, to vedenje. Na
               osnovi tega pa priti do naslednjih uspešnih stopenj razvoja in do boljšega poslovanja
               in do boljše ravni življenja.</p>
               <p>To so osnovna izhodišča, ki botrujejo temu predlogu zakona. Pričakujem, da se bo tudi
               uspešno prebil naprej. Kot pravim, če bi bilo vse v redu bi ta organiziranost, ki je
               še iz socialističnih časov, bila dobra. Menim pa, da svojega poslanstva niso
               opravili, zato je prav, da se jim nastavi nov princip, nova dinamika, nova
               odgovornost in predvsem števec, kaj bodo naredili in če bodo naredili, bodo dobili
               plačano. Hvala lepa.</p>
            </sp>
            <sp xml:id="SDZ2-Redna-13-1999-05-13.sp58">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolegu Izidorju Rejcu, ki je govoril kot predstavnik predlagateljev.
               Predlog zakona je obravnaval tudi odbor za gospodarstvo kot matično delovno telo.
               Gospod predsednik, Jože Zagožen.</p>
            </sp>
            <sp xml:id="SDZ2-Redna-13-1999-05-13.sp59">

               <speaker>DR. JOŽE ZAGOŽEN:</speaker>

               <p>Hvala lepa. Odbor za gospodarstvo je na svoji 45. redni seji kot matično delovno telo
               obravnaval predlog zakona o gospodarskih zbornicah, ki sta ga državnemu zboru v
               obravnavo in sprejem predlagala poslanca Izidor Rejc in Benjamin Henigman. Odbor za
               gospodarstvo je predhodno opravil javno predstavitev mnenj, kjer so bila
               izpostavljena vprašanja glede primernosti koncepta organizacije gospodarske zbornice
               Slovenije, se pravi javnopravni ali zasebnopravni model primernosti organiziranja
               glede položaja Slovenije do pomembnejših gospodarskih partneric in vključevanja v
               Evropsko zvezo Gospodarske zbornice Slovenije glede na ekonomsko socialni položaj ter
               vloge do nosilcev oblasti in same notranje organiziranosti posameznih delov
               gospodarske aktivnosti. Nenazadnje v spremembe zakona o gospodarskih zbornica vodi
               tudi sama ustavna odločba, ki nalaga odpravo neskladnosti do 3.7.1999.</p>
               <p>Člani odbora so prejeli tudi mnenje državnega sveta, mnenje sekretariata državnega
               zbora za zakonodajo in pravne zadeve ter mnenje vlade. Ta pa se do posameznih rešitev
               v predlogu zakona ni opredeljevala, saj se je s predlogom zakona že konceptualno ni
               strinjala ter pripravlja svoj predlog zakona. Predlagatelja sta tako v javni razpravi
               kot tudi na odboru predstavila vse tiste in še druge razloge, ki jih je tukaj pred
               mano predstavil gospod Izidor Rejc. Tudi na seji odbora so sodelovali predstavniki
               vlade in državnega sveta, ki predloga tega zakona niso podpirali. Sekretariat za
               zakonodajo in pravne zadeve pa opozarja na odločbo ustavnega sodišča, ki terja
               odpravo neskladja z ustavo in postavlja rok, v katerem je potrebno to neskladje
               odpraviti. V glavnem pa sekretariat ugotavlja, da obveznost članstva ni ustavno
               sporna sama po sebi in da prispeva k reprezentativnosti zbornice kot predstavnika
               gospodarstva.</p>
               <p>V razpravi so člani odbora predstavili svoje poglede in stališča, ki pa so bila
               precej različna: na eni strani podpora predlogu zakona, na drugi strani tudi
               nasprotovanje oziroma podpora obstoječemu zakonu oziroma obstoječi zbornici. Tako v
               javni razpravi kot tudi v razpravi na odboru so se pojavljali različni argumenti.
               Tako je bil nekje glavni argument obstoječi organizaciji ta, da predstavlja
               celovitost in obvezno članstvo ustrezno reprezentativnost gospodarske zbornice in da
               je le kot takšna lahko tudi ustrezen prevodnik interesov med podjetji in med vlado
               oziroma ostalimi državnimi inštitucijami. Nasprotno pa so menili tisti, ki temu
               nasprotujejo, da je panožna organiziranost ustreznejša, da terja neobvezno članstvo,
               da omogoča specializiranost, svobodo in na koncu tudi cenejšo organizacijo
               gospodarske zbornice. Drugi pa so zopet govorili o tem, da je sedanji aparat
               prevelik, predrag in da preveč obremenjuje podjetja in da podjetja nimajo ustreznih
               koristi od sedanje organiziranosti. Skratka, tako v javni razpravi kot tudi na odboru
               je prišla do izraza vsa paleta mišljenj, vendar na koncu, ko je bilo glasovanje, je
               odbor sklenil z večino glasov, da ne podpre oziroma ne sprejme predloga zakona. Hvala
               lepa.</p>
            </sp>
            <sp xml:id="SDZ2-Redna-13-1999-05-13.sp60">

               <speaker>PODPREDSEDNIK MIROSLAV LUCI:</speaker>

               <p>Hvala lepa predsedniku odbora za gospodarstvo, gospodu Jožetu Zagožnu. Želi besedo
               predstavnik sekretariata za zakonodajo in pravne zadeve? (Ne želi.) Želi besedo
               predstavnik vlade? (Ne želi.) Besedo imajo predstavniki poslanskih skupin. Ni
               razprave. Besedo dajem poslankam in poslancem. Pisno je prijavljen gospod...
               (Posredovanje poslanca iz klopi.) Potem pa, prosim, saj sem čakal, izvolite! Kolega
               Henigman, v imenu poslanske skupine.</p>
            </sp>
            <sp xml:id="SDZ2-Redna-13-1999-05-13.sp61">

               <speaker>BENJAMIN HENIGMAN:</speaker>

               <p>Hvala za besedo, gospod podpredsednik. Spoštovani! Poslanska skupina slovenskih
               krščanskih demokratov podpira zakon o gospodarskih zbornicah, ki ga je tudi sama
               predlagala oziroma vložila v zakonsko proceduro. Podpiramo tak način gospodarskega
               organiziranja, kakršnega podpira večina slovenskega gospodarstva. Se pravi, s tem
               zakonom prihajamo nasproti interesom večinske volje slovenskega gospodarstva: od
               velikih podjetij, srednjih podjetij, do malih podjetij.</p>
               <p>S tem zakonom želimo združiti javnopravni model gospodarske zbornice, ki velja sedaj,
               s prostovoljnim zasebnopravnim modelom, lahko bi temu rekli, v kombiniran model
               gospodarske zbornice oziroma gospodarskih zbornic, ki pa v ničemer ne odstopa od
               koncepta, ki že sedaj velja v Republiki Sloveniji. Seveda pa odstopa v tem, da
               poudarja panožno organiziranje zbornic, prostovoljnost združevanja gospodarskih
               subjektov v zbornice, hkrati pa zagotavlja reprezentativnost, ki je veljala že v
               dosedanjem načinu organiziranja. Želimo si tako gospodarsko organizacijo, taka
               gospodarska združenja oziroma tako združenje gospodarskih zbornic, ki bo učinkovito
               predstavljalo vse slovensko gospodarstvo. Želimo si tako gospodarsko zbornico,
               kakršno potrebuje in želi slovensko gospodarstvo. Ne želimo pa si in smo proti
               odtujenosti vodstva gospodarske zbornice od konkretnih problemov posameznih podjetij,
               velikih, srednjih, predvsem pa majhnih. Nasprotujemo prisiljevanju gospodarskih družb
               z obveznim včlanjevanjem v kakršnokoli organiziranost.</p>
               <p>Hkrati se zelo močno zavedamo posebnih organiziranosti posebnih zbornic, recimo
               obrtne zbornice Slovenije, ki je ustanovljena po posebnem zakonu in ki predstavlja
               poseben segment samostojnih podjetnikov, ki se obvezno združujejo. Razumemo tudi
               intenco kmetijstva in gozdarstva in posebne organiziranosti kmetijsko-gozdarskih
               zbornic, kjer se tudi predvideva obvezno članstvo. Hkrati pa seveda je potrebno
               ločevati med interesi gospodarstva, med interesi posameznih branž, kakršna sta obrtna
               in pa tudi kmetijsko-gozdarska zbornica in pa seveda med strokovno poklicnimi
               zbornicami, ki imajo tudi obvezno članstvo, ki so neke vrste ceh posameznih poklicev.
               To pa so recimo odvetniška zbornica, zdravniška, notarska, inženirska itd. Se pravi,
               predlagatelji smo se v celoti zavedali razlik posameznih zbornic, ki nastopajo v
               slovenskem, ekonomskem in pa gospodarskem, lahko rečemo tudi, političnem prostoru. S
               posebnim poudarkom smo se s posebno skrbnostjo lotili vseh tistih pripomb, ki so se v
               zadnjih nekaj letih pojavile v zvezi z organizacijo gospodarske zbornice Slovenije
               in, še enkrat poudarjam, interesi gospodarstva. Zanimivo, da je ta interes
               gospodarstva v letu 1995 preučila in ga s pomočjo statistične ankete, ki jo je
               izvedel zavod za statistiko Republike Slovenije, izvedla vlada oziroma v njenem imenu
               ministrstvo za gospodarske dejavnosti. Če se poglobim v to anketo, potem naj za
               začetek povem samo to, da zakonski predlog v celoti, poudarjam, v celoti sledi
               rezultatom iz te ankete, kar se tiče posameznih segmentov o prostovoljnosti, o
               reprezentativnosti, kdo predstavlja gospodarstvo, o financiranju gospodarske
               zbornice, o konceptu, ali imamo zbornice, ki so organizirane po že nekoč
               uveljavljenem branžnem ali po geografskem oziroma centralističnem sistemu, in tako
               naprej.</p>
               <p>Predlagatelji smo v celoti upoštevali anketo oziroma utemeljitve iz te raziskave, ki
               jo je predstavilo in pripravilo ministrstvo za gospodarstvo že leta 1995. Preden
               komentiram mnenje vlade Republike Slovenije oziroma dam posebne poudarke samemu
               zakonskemu tekstu, glede na generalne usmeritve, dovolite, da vam predstavim to
               anketo, ki je bila opravljena na 5542 pravnih osebah, izmed 28000, v obdobju med 22.
               majem 1995 in 7. julijem 1995 leta.</p>
               <p>Zavod za statistiko Republike Slovenije je postavil 14 vprašanj in izločil, da ne bom
               preveč dolg, bi predstavil samo najpomembnejše, kar pa ne pomeni, da bi se želel
               omejiti samo na tiste, ki so ugodna za predlagatelje zakona. Če bo potrebno, bom
               obrazložil vse in boste videli, da so čisto vsa vprašanja, kot sem rekel, odgovorjena
               v smislu predloga zakona. V anketi je sodelovalo 4467 malih podjetij do 50
               zaposlenih; 684 srednjih podjetij do 250 zaposlenih; velikih podjetij po naši
               zakonodaji med 251 in 500 zaposlenimi je bilo 157; največjih podjetij nad 500
               zaposlenimi je bilo 124. To je pomembno vedeti, ker se analiza dela tudi na segmente,
               na velikost posameznih podjetij in so rezultati podani skupno, pa tudi posamezno, kaj
               si posamezna velikost podjetja misli o trenutni in bodoči organiziranosti gospodarske
               zbornice.</p>
               <p>Če pogledamo prvo pomembno vprašanje. Kakšno obliko prihodnje organiziranosti si
               želijo podjetja? Odgovor je nedvoumen. Za prostovoljno članstvo se jih je odločilo
               skoraj 81%, za obvezno članstvo 16,8%. Odgovorilo pa ni samo 2,1% vprašanih podjetij.
               Iz tega nedvoumno izhaja, da so podjetja za to, da se prostovoljno združujejo v višjo
               obliko organiziranosti gospodarstva.</p>
               <p>Če pogledamo ta podatek tudi na podjetjih s 500 in več zaposlenimi, ki imajo po
               nekaterih informacijah ali po komentarjih največjo težo v gospodarski zbornici in
               predstavljajo tudi neke vrste najvišji organ, upravni odbor, potem je prostovoljno
               članstvo izmed teh podjetij s 500 ali več zaposlenimi podprlo 68,5% takih podjetij.
               Se pravi, da je ta podatek lahko zelo, zelo prepričljiv.</p>
               <p>Naslednje postavljeno vprašanje je bilo, kdo naj bo ustanovitelj gospodarske zbornice
               ali gospodarskih zbornic (v množini). Na ponujena vprašanja, ali naj bo to državni
               zbor, vlada, podjetja sama ali kdo drug, se je za podjetja sama, se pravi, da se
               samoorganizirajo, odločilo 82,6% vprašanih oziroma anketiranih podjetij. Ta rezultat
               je praktično enak po vseh gospodarskih podjetjih, ne glede na velikost podjetij.</p>
               <p>Na naslednje vprašanje glede načela združevanja in ustanavljanja zbornice je med
               postavljenimi vprašanji, ali so za teritorialni ali so za branžni sistem
               organiziranja, ali so za eno zbornico ali so za več zbornic, je rezultat naslednji:
               za bražni, sektorski način organiziranja zbornic, ki je predlagan tudi v našem
               zakonu, je 49,8% vprašanih oziroma tistih, ki so odgovorili oziroma 2.764 podjetij
               izmed 5.500; za več zbornic, ki se obvezno povezujejo v združenja, je 40% vprašanih;
               za eno samo zbornico, kot je sedaj, je pa 21% vprašanih podjetij. Se pravi, da iz
               tega nedvoumno izhaja, da si gospodarstvo želi branžno organiziranost in posledično
               temu tudi skupno združenje branžnih zbornic.</p>
               <p>Naslednje vprašanje je bilo, kako naj bo zagotovljena zunanja reprezentativnost
               zbornic. Vemo, da je to ključno vprašanje oziroma ključna dilema, do katere se
               opredeljujejo sedaj v gospodarski zbornici pa tudi v mnenju vlade - da je vprašanje
               prostovoljnega članstva vprašanje reprezentativnosti gospodarstva navzven, do vlade
               in širše v mednarodnih odnosih. Vendar se je 63% vprašanih odločilo, da si
               reprezentativnost predstavljajo prek zbornice oziroma združenja zbornic, samo 27%
               vprašanih pa se je zavzelo za to, da bi vsaka zbornica nastopala sama. Se pravi, da
               se podjetja strinjajo z branžno organiziranostjo in s skupnim nastopanjem navzven
               prek združenja.</p>
               <p>Zelo pomembno in velikokrat že zbanalizirano vprašanje nasprotnikov zakona in tudi
               vsega gospodarstva, ki je organizirano v sedanji gospodarski zbornici, se tiče
               financiranja zbornice, na eni strani, in obveznosti posameznih podjetij, kar se tiče
               članarine, na drugi strani. Na postavljeno vprašanje, kako si zamišljajo
               financiranje, se je za obvezno članarino odločilo 16% podjetij, za obvezno članarino,
               ki jo določi zbornica sama, 8%, za financiranje z državnimi dotacijami 42%, kar je po
               svoje tudi razumljivo, za članarino na podlagi prostovoljnega članstva pa se je
               odločilo 60% oziroma največ. Hkrati pa je bilo tudi vprašanje financiranja s prihodki
               od opravljenih storitev, ponujeno je bilo vprašanje, ali se člani strinjajo, da
               zbornica deluje tudi s prihodki, ki jih zbere na osnovi storitev, ki jih nudi
               posameznim podjetjem. Tukaj je bil odgovor tudi 60%-ni oziroma 59,4% se je strinjalo.
               Se pravi, če rezimiram, več kot polovica oziroma 60% vprašanih podjetij se je
               odločilo za prostovoljen način združevanja denarja, članarine in pa za seveda dodatno
               financiranje same zbornice na osnovi opravljenih storitev, se pravi tržni pristop k
               financiranju branžnih zbornic in pa samega združenja, kar je po moji oceni realen
               odsev miselnosti v podjetjih, ki so sprejela tržni princip, ki velja praktično v
               njihovem poslovodenju, v njihovem načinu razmišljanja. To miselnost, ta princip
               želijo vgraditi tudi v višjo stopnjo združevanja podjetij.</p>
               <p>In kot zadnje vprašanje je seveda vprašanje, ali bi pod pogoji prostovoljnega
               članstva podjetja sprejela takšno organiziranost. Za "da" se je odločilo 54%, za "ne"
               2%, za "morda ja, morda pa ne" 41%, brez odgovora jih je bilo približno 2%. Se pravi
               večina podjetij potrebuje zbornico in bi se odločila tudi za takšen prostovoljen
               način, ki bi ga financirale.</p>
               <p>Če preidem sedaj na mnenje vlade Republike Slovenije, bi lahko z nekaj besedami rekel
               tole. Gospodarstvo po anketah si želi boljše organiziranosti, v medijih so se
               pojavljala različna stališča, odziv gospodarske zbornice Slovenije je bil izredno
               močan in seveda nasprotujoč glede na način dela in funkcioniranja, kot je bil do
               sedaj, vlada Republike Slovenije pa se do našega predloga zakona praktično ni
               opredelila. To zelo jasno omenja tudi v zadnjem stavku tega zakona, da ne vidi nobene
               potrebe, da bi se do zakona, ki ni v njenem konceptu, ne misli opredeljevati. Vendar
               pa v tem času se je zgodilo nekaj, kar bi lahko to mnenje vlade, predvsem pa tudi na
               osnovi ministrstva za gospodarstvo, ki se je kadrovsko spremenilo, pričakovali tudi
               dopolnjen drugačen odgovor. V mislih imam seveda ministrico za gospodarske
               dejavnosti, dr. Teo Petrin, ki je na jasno postavljeno vprašanje na hearingu na
               odboru za gospodarstvo, kaj meni o organiziranosti gospodarstva in gospodarske
               zbornice v Sloveniji, odgovorila, da se s tem vprašanjem konkretno še ni ukvarjala,
               da ga dovolj ne pozna, da je pa potrebno slediti interesom, ki ga predstavlja oziroma
               zahteva gospodarstvo. Iz tega bi človek pričakoval in seveda naša poslanska skupina
               SKD tudi, da se bo pred obravnavo tega zakona vlada ponovno opredelila do tega
               vprašanja, predvsem pa ministrstvo za gospodarske dejavnosti z novo ministrico.</p>
               <p>Kakšni so glavni pomisleki glede tega zakona oziroma kaj je tisto, kar je srž tega
               problema oziroma kar smo ocenjevali tudi v poslanski skupini, da je tak negativen
               odnos do tega predloga. Ocenjujemo, da to ni ime in priimek predlagateljev ali pa
               politična stranka, ki se je pač takrat podpisala pod ta zakon. Namreč, zakon ni
               nastal samo v logih krščanske demokracije, zakon je nastal širše v okviru
               strokovnjakov, v okviru zbornice, javnih služb, ki se je na osnovi novih principov
               organizirala na prostovoljni osnovi in ta zbornica javnih služb tudi uspešno deluje
               in je preverjena v praksi.</p>
               <p>Na vse argumente, ki smo jih navedli za drugačno organiziranost gospodarske zbornice
               oziroma gospodarskih zbornic, odgovorno trdim, da vsi tisti, ki so nasprotovali, niso
               našli utemeljenih argumentov, da bi zrušili koncept tega zakona na osnovi
               strokovnosti in na osnovi tistega, kar slovensko gospodarstvo potrebuje in si želi.
               Vsi argumenti izhajajo iz bojazni, da bi se zrušil monopol dosedanje gospodarske
               zbornice Slovenije, da bi se zrušila, lahko rečem temu simbioza ali pa mlačnost med
               vlado Republike Slovenije in gospodarsko zbornico, ki v bistvu ne odgovarja na trende
               in potrebe gospodarstva, ampak v bistvu drži glavo v pesek in vztraja na dosedanjih
               pozicijah.</p>
               <p>Rad bi vam prebral iz Dela 25. marca 1999 en komentar, vsaj delček komentarja, kjer
               podpisana novinarka takole ocenjuje zaplete in težave pri sprejemanju oziroma
               odločanju o tem zakonu že v fazi pred odločanjem v državnem zboru. Vladi, ki je svoj
               predlog - govori o predlogu zakona - menda pisala v tesnem sodelovanju z zbornično
               administracijo, kajpak ustreza takšna zbornica, kakršna je zdaj, torej mlačna.
               Državni administraciji se ni treba bosti z njo, marveč skupaj z zbornično lahko
               dremata na račun gospodarstva.</p>
               <p>Če povzamem še enkrat, takšno je tudi stališče vlade Republike Slovenije, ki je
               napisano kasneje, kot so bila dana na svetlo stališča gospodarske zbornice in
               nekaterih nasprotnikov, od kluba seniorjev in tako dalje, ki so bila objavljena v
               javnem tisku, v časopisih, v Gospodarskem vestniku in tako dalje. V njih se jasno
               vidi, da vlada ni zmogla svojega strokovnega stališča do tega predloga, ampak je
               slepo povzela stališča dosedanjega lobija, ki se nahaja v sedaj že novi stavbi
               gospodarske zbornice Slovenije.</p>
               <p>Kako smo do te nove stavbe prišli? Dovolite, da vam predstavim tudi iz časopisa Delo
               članek, ki je bil objavljen - ne boste verjeli v ponedeljek, 15. marca 1999. To je
               bilo ravno na tisti dan, ko smo tukaj v tej dvorani imeli javno predstavitev mnenj o
               sedanjem našem predlogu zakona o gospodarskih zbornicah.</p>
               <p>Dvomim, da se je čisto naključno reklama za gradnjo stavbe gospodarske zbornice
               Slovenije pojavila isti dan na naslovnici časopisa Delo, ko se je bilo potrebno
               opredeljevati do našega predloga zakona. Iz tega želim seveda povedati samo sledečo
               podrobnost iz te vsebine.</p>
               <p>Članek je seveda lep, upam, da tudi dobronameren in govori o uspešni izgradnji
               poslovne hiše doma gospodarstva, ki naj bi stal polovico manj, kot so predhodno
               računali. Vse lepo in prav. Če stane hiša polovico manj, kot si predhodno računal, je
               vprašanje, ali si kalkulacijo postavil tako visoko, da si na koncu za 100% oziroma
               bolj uspešen, ali pa si s tem hotel v javnosti ustvariti vtis, da si toliko
               privarčeval in da si toliko stisnil izvajalce. Mislim, da si od vodstva zbornice in
               od njegovega menagerskega pristopa, ki ga mora uvajati in ki ga more za zgled dajati
               tudi vsem ostalim podjetjem, ne bi smeli dovoliti takega načina kalkuliranja ali
               gradnje posameznih investicij.</p>
               <p>Če pogledamo na drugo stran tega članka, kako je do te investicije prišlo, da je
               stala na koncu manj kot 30 milijonov nemški mark, v začetku pa je bilo ocenjena na 60
               milijonov nemških mark. Gospod, ki je intervjuvan v tem članku, jasno pove, da so v
               letu 1995 na gospodarski zbornici imeli 6 milijonov mark svojih sredstev in 4
               milijone mark, se opravičujem, ker govorim v nemških markah, ker tudi članek je tako
               napisan, dolgoročnih posojil. Pravi, da je bilo denarja malo, dolgov iz naslova
               neplačanih članarin pa veliko. Seveda neplačanih članarin posameznih podjetij.</p>
               <p>Tako so s kompenzacijami neplačanih članarin našli enega od virov za izvedbo
               projekta. Gospodarstvo, ki ni plačevalo zakonske obveze članarine, je z zakonsko
               prisilo, kar je legalno in zakonito, zgradilo dom gospodarstva, na osnovi česar se v
               anketi pred 3 leti ni strinjalo. Ne bom našteval še pristopa, ki ga je ubrala
               gospodarska zbornica do posameznih investitorjev, nadzornikov in projektantov. Če si
               greste članek na strani 2 iz 15. marca prebrati, vam bo princip in pristop
               podjetništva gospodarske zbornice v celoti jasen. Predlagam, v imenu poslanske
               skupine, da se glede zakona poslanci odločate strokovno in na osnovi potreb
               gospodarstva, ne pa na osnovi prejudiciranih stališč gospodarske strukture zbornice,
               ki ga gospodarske družbe ne podpirajo. Hvala.</p>
            </sp>
            <sp xml:id="SDZ2-Redna-13-1999-05-13.sp62">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolega Henigman. Verjetno je bilo to bolj stališče predlagatelja kot
               mnenje poslanske skupine, malo ste mnenje razširili. Želi katera od poslanskih skupin
               še razpravljati? (Ne želi.) Potem dajem besedo poslankam in poslancem. Pisno se je
               prijavil k razpravi poslanec Benjamin Henigman, vsi ostali so pa omejeni na razpravo
               petih minut. Kolega Henigman, ali boste dali možnost prej drugim, če želi kdo
               razpravljati? Ja, zgleda, da ni, potem pa izvolite, kolega Henigman. Jože Zagožen.
               Ampak vi imate neomejeno, ker ste se pisno prijavili. Prvi mora kolega Henigman, ker
               je pisno prijavljen.</p>
            </sp>
            <sp xml:id="SDZ2-Redna-13-1999-05-13.sp63">

               <speaker>BENJAMIN HENIGMAN:</speaker>

               <p>Spoštovani! Prijavil sem se k razpravi osebno sedaj, da bi razpravljal kot poslanec,
               vendar vam ne bom kratil dragocenega časa, ki ga očitno imate za kakšne druge stvari,
               bolj pomembne, kot je gospodarska problematika. Pričakoval pa bi, da bi se do
               razprave poslanskih skupin, ki je pa očitno ne želite, opredelila tudi vlada oziroma
               predstavniki vlade, če so tukaj navzoči. Mislim, da so, čeprav ministrice ni, državni
               sekretar pa ne vem, ali je tukaj ali ga ni. Vendarle pa bi pokomentiral nekaj stvari,
               čisto na kratko.</p>
               <p>Razlog za izdajo zakona je seveda taka zbornična organiziranost, ki bo koristila
               slovenskemu gospodarstvu, ki ne bo slonela na prisili in ki bo v končni fazi
               pripeljala tudi do reprezentativnosti podjetij. Se pravi, da se v prvi fazi
               predvideva prostovoljnost, ko pa se branže ustanovijo, pa je reprezentativnost
               združenja omogočena, ne glede na to, ali podjetja iz branž izstopajo ali pa ne. S tem
               bi rad samo povedal, da ni v ničemer kršena oziroma rušena dosedanja organiziranost
               sedanje gospodarske zbornice Slovenije, ker predlagatelji predlagamo tak način
               organiziranja gospodarstva na novo, da dokler ne pridemo do združenja, velja
               organizacija, kot je veljala do sedaj. Tako je na posameznih gospodarskih družbah
               odgovornost, da same storijo to, da si zgradijo na osnovi tega zakona novo
               organizacijo; in odpadejo vsi očitki, da predlagatelji rušimo dosedanji način
               organiziranja, seveda, dokler ne bo sprejet nov.</p>
               <p>V prehodnih določbah jasno piše, da gospodarska zbornica deluje do takrat, dokler se
               ne ustanovi večina branžnih zbornic in dokler se ne organizira združenje. Vse
               zaposlene in vse premoženje pa prenesemo v posamezna branžna združenja, vključno z
               vsemi zaposlenimi v dosedanji organizaciji gospodarske zbornice, kar pa ne more
               veljati za voljene in imenovane funkcionarje.</p>
               <p>S tem bi zaključil, ker vas ne želim utrujati. Ponovno pa pozivam predstavnike vlade,
               da se bolj strokovno opredelijo in tudi pokomentirajo analizo, ki jo je naredila
               vlada oziroma statistika pred leti, in za katero trdim, da če bi jo delali še
               desetkrat, bi pokazala enake ali pa še boljše rezultate. Hvala lepa.</p>
            </sp>
            <sp xml:id="SDZ2-Redna-13-1999-05-13.sp64">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Naslednji razpravljalec je Jože Zagožen, potem pa bomo dali besedo
               predstavnikom vlade, če bodo želeli.</p>
            </sp>
            <sp xml:id="SDZ2-Redna-13-1999-05-13.sp65">

               <speaker>DR. JOŽE ZAGOŽEN:</speaker>

               <p>Hvala lepa. Dovolite mi samo nekaj misli v zvezi s to tematiko.</p>
               <p>Obravnavana tema je precej nerodna tudi zaradi tega, ker so se interesi zelo
               razdelili, ker ponekod prihajamo tudi v čustveno plat zadeve in ker je dejansko tako,
               da imata oba modela določene prednosti in slabosti in je težko razsojati. Vendar pa
               je nekaj stvari tu jasnih. Če se vprašamo, kaj je gospodarska zbornica, potem bi naj
               bila, po moji sodbi, reprezentant interesov gospodarstva. V marsičem obstoječa
               zbornica opravlja to vlogo, vendar menim, da še premalo, premalo reprezentira ta
               telesa, tako do vlade kot tudi do parlamenta. Tisti, ki trdijo, da je model, ki je
               sedaj v veljavi, najboljši, svojo tezo gradijo na tem, da je pogoj za
               reprezentativnost obveznost članstva. Jaz dvomim, da je to res tako. Očitno pa je
               obvezno članstvo tisti mejni kamen, kjer se oba koncepta lomita in zato tudi očitno
               ni moglo priti do tega, da bi vlada pripravila ta zakon oziroma da bi prišlo do
               nekakšnega kompromisa med tem predlogom in med stališči vlade. Tako je najbrž tudi v
               nadaljnji obravnavi težko pričakovati, da bi se ta stališča zbližala.</p>
               <p>Menim, da v vsakem primeru, ne glede na to, ali bo ta zakon sprejet ali ne, bi morala
               obstoječa gospodarska zbornica doživeti dokaj temeljito reformo, dokaj temeljito
               reorganizacijo. Danes je to predraga ustanova. Direktor, ki ima 600, 700 zaposlenih,
               pravi, da plačuje letno okrog 100 tisoč mark, v markah je to rekel, prispevka. In to
               je gotovo preveč. Tudi je res, da so prisotne nekatere sinekure, ki jih tržni sistem
               še ni prevetril. Po drugi strani pa je spet res, da razpolaga z zelo obsežno in tudi
               drago infrastrukturo in da bi jo bilo škoda na mah razbijati. Menim, da je potrebno k
               temu problemu pristopiti bolj resno, kot kaže to današnje vzdušje v tej dvorani, ko
               večine poslancev niti ni tu ali ne poslušajo. Ta vprašanja, kjer se trasira (kreira)
               nadaljnja pot v razvoju gospodarstva, bi morala biti bolj prisotna v naši
               zavesti.</p>
               <p>Zato menim, da je vrsta stvari v tem zakonu dobrih, morda bi kazalo tudi nekatere
               popraviti in na stvar gledati ustvarjalno, ne pa tekmovalno, ali bo zmagal ta ali oni
               model. Hvala lepa.</p>
            </sp>
            <sp xml:id="SDZ2-Redna-13-1999-05-13.sp66">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegu Jožetu Zagožnu. Želi predstavnik vlade besedo? (Ne želi.) Želi še
               kdo razpravljati? Ni želje po razpravi, zato zaključujem splošno razpravo. Prehajamo
               na razpravo o predlaganih sklepih in stališčih. Najprej dajem v razpravo prvi sklep
               matičnega delovnega telesa, ki se glasi: "Predlog zakona o gospodarskih zbornicah,
               prva obravnava se ne sprejme." To je predlog matičnega delovnega telesa. Ugotavljamo
               prisotnost! Najprej je še možnost razprave. Želi kdo razpravljati o tem sklepu? (Ne
               želi.) Prehajamo na odločanje. Ugotavljamo prisotnost o sklepu matičnega delovnega
               telesa. Ugotavljamo prisotnost! (54 prisotnih.)</p>
               <p>Kdo je za sklep? (35 poslancev.) Je kdo proti? (15 poslancev.)</p>
               <p>Ugotavljam, da je sklep sprejet.</p>
               <p>S tem je končan zakonodajni postopek. Zaključujem točko dnevnega reda in zakonodajni
               postopek o tej točki dnevnega reda.</p>
               <p>Prehajamo na <title>40. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O VOJNIH VETERANIH, DRUGA OBRAVNAVA.</title>
               </p>
               <p>Predlog zakona je v obravnavo predložil poslanec Stanislav Brenčič. Želi predlagatelj
               besedo? Predlagatelj želi besedo, izvoli.</p>
            </sp>
            <sp xml:id="SDZ2-Redna-13-1999-05-13.sp67">

               <speaker>STANISLAV BRENČIČ:</speaker>

               <p>Hvala lepa, gospod podpredsednik. Lep pozdrav vsem tu prisotnim.</p>
               <p>Najprej lahko le z zadovoljstvom ugotovim, da je končno po dolgem potrpežljivem
               čakanju dočakal zakon drugo proceduro, se pravi novela zakona o spremembi zakona o
               vojnih veteranih.</p>
               <p>Skladno s potekom razprave ob prvi obravnavi zakona in v skladu s sprejetim sklepom
               in stališči državnega zbora ob zaključku prve obravnave sem skupaj z vlado Republike
               Slovenije pripravil predlog za drugo obravnavo.</p>
               <p>Iz teksta predloga zakona je razvidno, da je v vsebini členov upoštevano vse, za kar
               so me kot predlagatelja zakona zavezovali sklep in stališča državnega zbora. Vse to
               je tudi podrobno navedeno v obširni obrazložitvi zakona. Pri pripravi teksta za drugo
               obravnavo so bile s strani resornega ministrstva prisotne tudi težnje, da bi se v
               tekst predloga za drugo obravnavo vgradile tudi določene dodatne rešitve, ki naj bi
               izboljšale operativnost zakona kot celote.</p>
               <p>Vendar pa bi se s tem predlog oddaljil od osnovnega namena te novele ter bi se tudi
               vneslo v zakon nekaj, kar ni bilo predmet prve obravnave oziroma v prvi obravnavi ni
               dobilo podpore. Vlada je prav zaradi tega v ta namen tudi vložila na posamezne člene
               določene amandmaje, od katerih pa kot predlagatelj zakona nasprotujem amandmaju k 5.
               členu, s katerim vlada z novim 5.a členom dviguje starostni pogoj za uveljavljanje
               pravice do veteranskega dodatka nad 55 let, kar je bistveno več, kot pa je bila ta
               starostna meja določena v osnovnem zakonu, katero pa se je želelo s to novelo tudi
               odpraviti ter nasprotujem amandmaju k 10. členu, in sicer za novi 10.b člen.</p>
               <p>Z amandmajem in amandmajem na amandma k 3. členu, ta se nanaša na novi 2.a člen,
               želim kot predlagatelj omogočiti ožji in najbolj izpostavljeni skupini pripadnikov
               manevrske strukture narodne zaščite, ki so po nekako nerazumnih okoliščinah izpadli
               iz priznanja tega statusa in s tem tudi izpadli v pravici po priznanju statusa
               vojnega veterana, da se jim ta statusna pravica prizna.</p>
               <p>Na podlagi mnenja sekretariata oziroma njegovih pripomb na predlog zakona - te smo
               prejeli šele na seji matičnega delovnega telesa in se nanašajo na določene pravno
               sistemske ter nomotehnične pomanjkljivosti, storjene pri pripravi zakona - smo zaradi
               poslovniških možnosti, namesto predlagatelja namreč, v imenu poslanske skupine
               Slovenske ljudske stranke vložili amandmaje k 6., 7. in 8. členu, s katerimi
               popravljamo zakon v smislu opozoril sekretariata. Zato apeliram na vas, kolegice
               poslanke in kolegi poslanci, da jih tudi kot take podprete. Po potrebi bom kot
               predlagatelj sodeloval v razpravi o posameznem členu, zaenkrat pa dovolj. Hvala lepa.
            </p>
            </sp>
            <sp xml:id="SDZ2-Redna-13-1999-05-13.sp68">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegu Brenčiču, predlagatelju tega zakona. Prosil bi za malo miru v
               dvorani, sicer je stanje nedelovno.</p>
               <p>Predlog zakona je obravnaval odbor za zdravstvo, delo, družino in socialno politiko
               kot matično delovno telo. Gospa predsednica, primarij Ana Zbačnik.</p>
            </sp>
            <sp xml:id="SDZ2-Redna-13-1999-05-13.sp69">

               <speaker>MAJDA ANA KREGELJ-ZBAČNIK:</speaker>

               <p>Lepo pozdravljeni! Naš odbor je ta predlog zakona obravnaval na svoji 48. seji, dne
               7.4.1999. Obrazložitev je podal že predlagatelj.</p>
               <p>Sekretariat za zakonodajo in pravne zadeve v svojem mnenju k predlogu ni imel
               izrecnih pripomb s strani pravno- sistemskega vidika. Poudaril pa je, da je bilo
               potrebno določene člene redakcijsko popraviti in odpraviti nekatere manjše
               nomotehnične pomanjkljivosti.</p>
               <p>Predstavnik vlade Republike Slovenije in državni sekretar za delo, družino in
               socialno politiko je v nadaljevanju poudaril, da so pripadniki, ki jih predlagatelj
               predlaga v svojem amandmaju, že zajeti v drugem in tretjem odstavku 3. člena
               osnovnega zakona. Zato je menil, da je ta amandma brezpredmeten.</p>
               <p>V razpravi je bilo poudarjeno, da so poslanci seznanjeni z dodatnimi predlogi za
               vključitev predvsem delavcev organov za notranje zadeve in varnostno-obveščevalne
               službe ter opozorili carinarnice iz Nove Gorice glede vključitve v italijansko
               organizacijo.</p>
               <p>Postavljenih je bilo veliko vprašanj za številne osebe, ki jim je priznan status
               vojnega veterana iz drugih naslovov. Le-teh naj bi bilo okoli 126, vendar ta številka
               ni zanesljiva, ker so nekateri izpadli, zato bi bilo potrebno pridobiti natančnejše
               podatke. Predstavnik vlade Republike Slovenije je na vprašanja skušal odgovoriti in
               pri tem poudaril, da bi te podatke lahko pridobili od ministrstva za obrambo, ki vodi
               točne evidence. Za odločanje pa je merodajen podatek: 126 predstavnikov manevrske
               strukture narodne zaščite. V tem številu so zajeti vsi posamezniki Slovenije, ki so
               sodelovali pri osamosvojitvi Slovenije v letu 1990 in so rojeni v letih od 1923 do
               1978. Seveda pa bi po mnenju vlade rojeni po letu 1978 težko pridobili status
               organizacije manevrske strukture.</p>
               <p>V nadaljnji razpravi so člani odbora določene predloge podprli, določenih pa niso
               podprli. Odbor pa ni oblikoval svojih amandmajev. Na koncu so sprejeli sklep, da
               odbor za zdravstvo, delo, družino in socialno politiko predlog zakona o spremembah in
               dopolnitvah zakona o vojnih veteranih, druga obravnava, predlaga državnemu zboru, da
               navedeni predlog obravnava in sprejme skupaj z amandmaji, ki jih odbor podpira.
               Mislim, da je zelo težko stanje v dvorani. Tudi iz zdravstvenih razlogov so zelo
               slabi pogoji, tako da bi bilo potrebno verjetno v nadaljevanju nekoliko prezračiti in
               ustvariti boljšo klimo tudi za delo poslancev, če se bo tako nadaljevalo. To pa dajem
               kot pobudo kot predsednica odbora. Hvala lepa.</p>
            </sp>
            <sp xml:id="SDZ2-Redna-13-1999-05-13.sp70">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospa Ana Kregelj-Zbačnik, predsednici odbora za zdravstvo, delo, družino
               in socialno politiko. Želi besedo predstavnik sekretariata za zakonodajo in pravne
               zadeve? (Ne želi.) Predstavnik vlade? (Želi.) Izvolite.</p>
            </sp>
            <sp xml:id="SDZ2-Redna-13-1999-05-13.sp71">

               <speaker>DAMJAN LAH:</speaker>

               <p>Gospod podpredsednik, cenjene poslanke, poslanci! Tako kot je navedel že predlagatelj
               zakona, je bil predlog zakona za drugo obravnavo pripravljen v sodelovanju z vlado
               Republike Slovenije in pa seveda upoštevana so bila vsa sprejeta stališča državnega
               zbora in pa sklepi državnega zbora, sprejeti ob obravnavi predloga zakona v prvi
               obravnavi. S temi stališči in sklepi soglaša tudi vlada Republike Slovenije, razen
               glede predlaganega črtanja starostnega pogoja 50 let za priznanje pravice po zakonu o
               vojnih veteranih. Glede tega vprašanja se predlagatelj zakona in pa vlada nista
               dokončno uskladila, zato je vlada k predlaganemu členu prvega in drugega odstavka 6.
               člena vložila amandma, to je amandma k 4. členu predloga zakona, ki ohranja starostni
               pogoj 50 let za uveljavitev pravic po navedenem zakonu.</p>
               <p>Z ostalimi predlaganimi amandmaji vlade se urejajo nekatera odprta vprašanja zakona o
               vojnih veteranih, ki jih predlog zakona ne zajema. Med drugimi je to izenačitev
               starostnega pogoja za priznanje veteranskega dodatka z enakim starostnim pogojem za
               priznanje invalidskega in pa družinskega dodatka po zakonu o vojnih invalidih. To je
               amandma k 5. členu. Potem je določitev pristojnosti zavoda za pokojninsko in pa
               invalidsko zavarovanje za odločanje o priznanju posebne dobe kot pogoja za priznanje
               statusa vojnega veterana, amandma k 9. členu. Potem ureditev zakonske podlage v zvezi
               s posredovanjem osebnih podatkov o upravičencih in omilitev pogojev za priznanje
               statusa vojnega veterana osebam, ki so pridobile slovensko državljanstvo po 40. členu
               zakona o državljanstvu. To je amandma k 10. členu.</p>
               <p>Vlada hkrati tudi podpira amandmaje, ki jih je vložila poslanska skupina SLS 15.4.,
               in sicer amandma k 6. členu, k 7. členu in pa k 8. členu predloga zakona. Tukaj gre v
               bistvu za posamezne uskladitve, ki jih je predlagal sekretariat za zakonodajo in
               pravne zadeve državnega zbora. Pred odločanjem oziroma pred razpravo o posameznih
               amandmajih in pa pred odločanjem o posameznih amandmajih bi vas želel spomniti na
               določen del poročila varuha človekovih pravic za leto 1998, ki pravi, da bi morali
               biti predpisi taki, da bi bili realni, kar istočasno pomeni, da naj bi določali tisto
               in pa tako, kot je dejansko izvedljivo, predvsem pa v materialnem smislu. Finančne
               posledice novele zakona so namreč v največji meri odvisne od predlaganega črtanja
               starostnega pogoja 50 let za uveljavljanje pravic po zakonu, kar pomeni, da bi se
               število potencialnih upravičencev iz sedanjih 40.700 v nekem trenutku povečalo na
               75.000 do 80.000 vojnih veteranov. V ta namen bi pa seveda bilo potrebno letno
               zagotoviti dodatno v državnem proračunu približno 2 milijardi in pa 130 milijonov
               tolarjev. Hvala lepa.</p>
            </sp>
            <sp xml:id="SDZ2-Redna-13-1999-05-13.sp72">

               <speaker>PODPREDSEDNIK MIROSLAV LUCI:</speaker>

               <p>Hvala lepa Damjanu Lahu, državnemu sekretarju v ministrstvu za delo, družino in
               socialne zadeve. Prehajamo na poslanske skupine. Želi katera od poslanskih skupin
               besedo? (Ne želijo.) Besedo dajem poslankam in poslancem in prehajamo seveda na
               amandmaje. Pregled amandmajev k predlogu zakona o spremembah in dopolnitvah zakona o
               vojnih veteranih, druga obravnava, imate v materialu, pod datumom 10.4.1999, številka
               40. Za dodatne vas bomo sproti obveščali.</p>
               <p>Odpiram razpravo o 3. členu in dveh amandmajih k 3. členu. Imamo tri amandmaje k 3.
               členu. Enega je vložil in ga imate na mizi, z datumom 28. april 1999, poslanske
               skupine združene liste, prvopodpisani Aurelio Juri. Razprava o vseh treh amandmajih
               in členih. Želi kdo razpravljati? (Nihče.) Vlada, izvolite. Državni sekretar, Damjan
               Lah.</p>
            </sp>
            <sp xml:id="SDZ2-Redna-13-1999-05-13.sp73">

               <speaker>DAMJAN LAH:</speaker>

               <p>Spoštovani! Vlada Republike Slovenije ne soglaša in ne podpira amandmajev poslanske
               skupine Združene liste socialnih demokratov glede predlagane širitve kroga vojnih
               veteranov na pooblaščene uradne osebe in delavce s posebnimi pooblastili in
               odgovornostmi v carinski službi, ki naj bi v času agresije na Republiko Slovenijo
               leta 1991 delovali po navodilih regionalne koordinacijske podskupine za vodenje
               obrambnih priprav in izvajanje obrambnih akcij. Stališče vlade je, da gre za delavce
               upravnih oziroma državnih organov, ki niso neposredno opravljali vojaških dolžnosti
               in pri obrambi Republike Slovenije tudi niso bili neposredno vključeni v oborožen
               odpor. Kot pooblaščeni delavci carinske službe so svoje delo res opravljali v
               zaostrenih razmerah na mejnih prehodih. Pogosto v neposrednem kontaktu s pripadniki
               nekdanje JLA in zveznih organov za notranje zadeve, ter bili s tem v zvezi
               izpostavljeni večjemu tveganju. Vendar jih ni mogoče uvrstiti v nobeno od obrambnih
               ali varnostnih struktur v smislu zakona o vojnih veteranih. Zato jim statusa vojnega
               veterana ni mogoče priznati.</p>
               <p>O nedopustnosti širitve kroga vojnih veteranov na delavce upravnih organov, ne samo
               organov za notranje zadeve in upravnih organov za obrambo, temveč tudi drugih
               državnih organov in javnih služb ter zavodov se je državni zbor jasno in nedvoumno
               opredelil že v svojih stališčih in sklepih ob sprejemanju zakona, kot tudi ob
               obravnavi predloga novele zakona o vojnih veteranih v prvi obravnavi. V sprejetem
               stališču ob prvi obravnavi zakona je predlagatelja zakona zavezal, da naj zakon
               preoblikuje tako, da gre status vojnega veterana le še naslednjim 4 taksativno
               naštetim skupinam upravičencev: organizatorjem manevrske strukture narodne zaščite,
               pripadnikom manevrske strukture narodne zaščite, članom in neposredno vključenim v
               poveljajajoče strukture ter pripadnikom bivše JLA, ki so po nalogu pristojnih organov
               Republike Slovenije izvajali vojaške obveščevalne in protiobveščevalne naloge v
               korist Republike Slovenije.</p>
               <p>Predlagatelj zakona je pri pripravi zakona v celoti in dosledno upošteval citirano
               stališče državnega zbora ob prvi obravnavi. Zato je po mnenju vlade Republike
               Slovenije dodatno širjenje kroga vojnih veteranov na delavce carinske službe
               nesprejemljivo.</p>
               <p>V zaključku bi želel poudariti, da je ocena glede pomembnosti opravljanja dejavnosti
               za obrambo Slovenije v letu 1991 za vse strukture državljanov, organiziranih v
               službah in dejavnostih, točna. To je bilo tedaj nedvomno določeno domoljubno in
               pogumno delo, takrat razumljeno tudi kot državljanska, pri mnogih pa tudi poklicna
               dolžnost. Vendar pa marsikatera struktura državljanov, ki je s svojo dejavnostjo v
               času agresije pripomogla k odporu ter propadu agresije enot JLA, niti po ciljih niti
               po vsebini ne more biti zajeta v statusnem zakonu o vojnih veteranih. Za njihov
               prispevek pa bi se jim država, če tega in komur tega še ni storila, morala oddolžiti
               z izrekom primernega priznanja.</p>
            </sp>
            <sp xml:id="SDZ2-Redna-13-1999-05-13.sp74">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Želja po nadaljnji razpravi ni, zato prehajamo na odločanje.</p>
               <p>Odločamo o treh amandmajih k 3. členu. Najprej odločamo o amandmaju na amandma pod
               točko 1. Ugotovimo prisotnost! (53 prisotnih.)</p>
               <p>Kdo je za? (27 poslancev.) Je kdo proti? (3 poslanci.)</p>
               <p>Ugotavljam, da je amandma na amandma sprejet.</p>
               <p>Prehajamo na odločanje o amandmaju pod številko 2. Ugotovimo prisotnost! (53
               prisotnih.)</p>
               <p>Kdo je za amandma pod številko 2? (44 poslancev.) Je kdo proti? (1 poslanec.)</p>
               <p>Ugotavljam, da je amandma pod številko 2 sprejet.</p>
               <p>Odločamo še o amandmaju združene liste s prvopodpisanim Aureliom Jurijem. Ugotovimo
               prisotnost! (49 prisotnih.)</p>
               <p>Kdo je za? (9 poslancev.) Je kdo proti? (26 poslancev.)</p>
               <p>Ugotavljam, da amandma pod številko 3 ni sprejet.</p>
               <p>Odločati moramo še o 3. členu v celoti. Ugotovimo prisotnost! (55 prisotnih.)</p>
               <p>Kdo je za? (43 poslancev.) Je kdo proti? (2 poslanca.)</p>
               <p>Ugotavljam, da je 3. člen sprejet.</p>
               <p>V razpravo dajem 4. člen in amandma k 4. členu. Želi kdo razpravljati? (Ne želi.)</p>
               <p>Prehajamo na odločanje. Ugotovimo prisotnost! (53 prisotnih.)</p>
               <p>Kdo je za? (43 poslancev.) Je kdo proti? (1 poslanec.)</p>
               <p>Ugotavljam, da je amandma k 4. členu sprejet.</p>
               <p>Odločamo še o 4. členu v celoti. Ugotovimo prisotnost! (51 prisotnih.)</p>
               <p>Kdo je za 4. člen v celoti? (42 poslancev.) Je kdo proti? (2 poslanca.)</p>
               <p>Ugotavljam, da je 4. člen v celoti sprejet.</p>
               <p>V razpravo dajem amandma za novi 5.a člen. Želi kdo razpravljati? Vlada, izvolite.
            </p>
            </sp>
            <sp xml:id="SDZ2-Redna-13-1999-05-13.sp75">

               <speaker>DAMJAN LAH:</speaker>

               <p>Z novim prvim odstavkom 8. člena se namreč izenačujejo pogoji za priznanje pravice do
               veteranskega dodatka vojnih veteranov s pogoji za priznanje pravice do invalidskega
               in družinskega dodatka vojnih invalidov oziroma uživalcev družinske invalidnine po
               zakonu o vojnih invalidih. Tudi vojni invalidi in uživalci družinske invalidnine po
               zakonu o vojnih invalidih izpolnijo starostni pogoj za priznanje invalidskega oziroma
               družinskega dodatka pri dopolnjenih 55 letih starosti, pred tem pa le v primeru
               trajne ali pa popolne izgube delovne zmožnosti. Zato vlada predlaga, da se ta amandma
               sprejme.</p>
            </sp>
            <sp xml:id="SDZ2-Redna-13-1999-05-13.sp76">

               <speaker>PODPREDSEDNIK MIROSLAV LUCI:</speaker>

               <p>Izvolite, gospod Brenčič, Rupar.</p>
            </sp>
            <sp xml:id="SDZ2-Redna-13-1999-05-13.sp77">

               <speaker>STANISLAV BRENČIČ:</speaker>

               <p>Hvala lepa. Status veterana je poseben status in sleherni narod v demokratičnih
               sistemih ta status varuje kot nekaj posebnega. In jaz ne bi v ta zakon, v to novelo
               mešal določil in izhodišč nekega drugega zakona. Sem že v osnovni obrazložitvi
               povedal, da nasprotujem v bistvu amandmaju za novi 5.a člen, s katerim želi vlada ta
               prag, s katerim nekako gre statusna pravica veteranu po veteranskem dodatku, dvigniti
               za pet let. Zato vas prosim, da tega amandmaja ne podprete.</p>
            </sp>
            <sp xml:id="SDZ2-Redna-13-1999-05-13.sp78">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolega Brenčič. Kolega Rupar se odpoveduje. Želi še kdo? Ni želje.
               Prehajamo na odločanje. Ugotavljamo prisotnost! (57 prisotnih.)</p>
               <p>Kdo je za novi 5.a člen? (14 poslancev.) Je kdo proti? (27 poslancev.)</p>
               <p>Ugotavljam, da amandma za novi 5.a člen ni sprejet.</p>
               <p>Prehajamo k 6. členu. V razpravo dajem 6. člen in amandma poslanske skupine Slovenske
               ljudske stranke. Želi kdo razpravljati? (Ne želi.) Prehajamo na odločanje.
               Ugotavljamo prisotnost! (53 prisotnih.)</p>
               <p>Kdo je za amandma pod številko 1 k 6. členu? (47 poslancev.) Je kdo proti?
               (Nihče.)</p>
               <p>Ugotavljam, da je amandma sprejet. To pomeni, da se 6. člen črta.</p>
               <p>V razpravo dajem 7. člen in amandma pod številko 1 k 7. členu poslanske skupine
               Slovenske ljudske stranke. Želi kdo razpravljati? (Ne želi.) Prehajamo na odločanje.
               Ugotavljamo prisotnot! (53 poslancev.)</p>
               <p>Kdo je za? (46 poslancev.) Je kdo proti? (1 poslanec.)</p>
               <p>Ugotavljam, da je amandma pod številko 1 k 7. členu sprejet.</p>
               <p>Glasujemo še o 7. členu v celoti. Ugotavljamo pristnost! (51 prisotnih.)</p>
               <p>Kdo je za? (46 poslancev.) Je kdo proti? (1 poslanec.)</p>
               <p>Ugotavljam, da je 7. člen v celoti sprejet.</p>
               <p>V razpravo dajem 8. člen in amandma k 8. členu. Želi kdo razpravljati? (Ne želi.)
               Prehajamo na odločanje. Ugotovimo prisotnost! (51 prisotnih.)</p>
               <p>Kdo je za amandma pod številko 1 k 8. členu? (35 poslancev.) Je kdo proti?
               (Nihče.)</p>
               <p>Ugotavljam, da je sprejet.</p>
               <p>Še o 8. členu v celoti moramo glasovati. Ugotovimo prisotnost! (52 prisotnih.)</p>
               <p>Kdo je za? (41 poslancev.) Je kdo proti? (2 poslanca.)</p>
               <p>Ugotavljam, da je 8. člen v celoti sprejet.</p>
               <p>V razpravo dajem amandma za novi 9.a člen. Predlagateljica je vlada Republike
               Slovenije, matično delovno telo ga ne podpira. Želi kdo razpravljati? (Ne želi.)
               Prehajamo na odločanje za novi 9.a člen. Ugotovimo prisotnost! (54 prisotnih.)</p>
               <p>Kdo je za? (29 poslancev.) Je kdo proti? (20 poslancev.) Ugotavljam, da je amandma
               sprejet.</p>
               <p>Za novi 10.a člen sta dva amandmaja, enega imate v pregledu, eden pa je tukaj z
               datumom 23.4.1999; imate ga v materialu. Predlagateljica je poslanska skupina
               Socialdemokratske stranke Slovenije. Najprej razprava za novi 10.a člen vlade
               Republike Slovenije. Želi kdo razpravljati? (Ne želi.) Prehajamo na odločanje.
               Ugotovimo prisotnost! (50 prisotnih.)</p>
               <p>Kdo je za? (41 poslancev.) Je kdo proti? (6 poslancev.)</p>
               <p>Ugotavljam, da je sprejet.</p>
               <p>Sedaj odločamo še o novem 10.a členu SDS. Razprava? Izvolite, kolegica poslanka in
               kot dama, potem pa državni sekretar.</p>
            </sp>
            <sp xml:id="SDZ2-Redna-13-1999-05-13.sp79">

               <speaker>MAJDA ANA KREGELJ-ZBAČNIK:</speaker>

               <p>Še enkrat pozdravljeni! Mi vlagamo ta amandma zato, ker mislimo, da je potrebno
               izenačiti vse vojne veterane, tako v smislu organizacije kot v smislu financiranja.
               Namreč tako naša ustava kot Evropska unija nas pogosto opozarjajo, da ne smemo
               sprejemati diskriminatornih zakonov, da moramo sprejemati zakone in jih napraviti
               transparentne ter enotne za področje, ki ga pokrivajo. Zato smo mi to vložili, ker
               menimo, da je treba vojne veterane tako druge svetovne vojne kot vojne za Slovenijo
               obravnavati v enem zakonu, po istih načelih, tako organizacijsko kot finančno. Naš
               amandma za novi 10.a člen in novi 10.b člen to zagotavljata, se pravi, organizacijsko
               in finančno združujeta vojne veterane v enem zakonu oziroma po istih principih, tako
               na področju organizacije kot financiranja. Zato prosim, da ga podprete, ker bomo s
               tem zadeve napravili transparentne in jasne v enem zakonu za vse, ki so se borili za
               Slovenijo. Hvala lepa.</p>
            </sp>
            <sp xml:id="SDZ2-Redna-13-1999-05-13.sp80">

               <speaker>PODPREDSEDNIK MIROSLAV LUCI:</speaker>

               <p>Izvolite, Damjan Lah, državni sekretar.</p>
            </sp>
            <sp xml:id="SDZ2-Redna-13-1999-05-13.sp81">

               <speaker>DAMJAN LAH:</speaker>

               <p>Poslanska skupina socialdemokratske stranke v amandmaju za novi 10.a in 10.b člen
               predlaga, da se sredstva za delovanje organizacij vojnih veteranov zagotavljajo v
               državnem in občinskih proračunih na podlagi letnega programa dela organizacij za
               namene, kot je to določeno za sredstva za delo državnih organov - seveda, poudarek je
               na "za delo državnih organov". V skladu z drugim odstavkom predlaganega amandmaja se
               sredstva zagotavljajo za financiranje dejavnosti organizacij vojnih veteranov, ki jih
               te opravljajo na primeroma naštetih področjih: delovanje za mir, varnost, ohranjanje
               zgodovinskih izročil, skrb za uresničevanje posebnega družbenega varstva vojnih
               veteranov in mednarodno sodelovanje. Cilj predlaganega amandmaja naj bi bil v
               izenačitvi pogojev in enakopravnosti pri financiranju veteranskih organizacij, saj
               naj bi bila po sedanji ureditvi zveza združenj borcev narodnoosvobodilne vojne glede
               na veljavni zakon o financiranju zveze združenj borcev iz leta 1990 v privilegiranem
               položaju. Vsebina predlaganega amandmaja je pravzaprav v celoti povzet zakon o
               financiranju zveze združenj borcev narodnoosvobodilnega vojne z nekaterimi
               modifikacijami. V amandmaju za novi 10.b člen pa se predlaga, da se zakon o
               financiranju zveze združenj borcev narodnoosvobodilne vojne preneha uporabljati z
               dnem uveljavitve novele zakona o vojnih veteranih.</p>
               <p>Strinjati se je sicer mogoče z načelnim izhodiščem predlagateljev amandmaja, da je
               potrebno urediti financiranje veteranskih društev in organizacij na enakopravnih
               osnovah, ne glede na politično pripadnost ali ideološko orientacijo. Vendar je to po
               oceni vlade mogoče doseči in ustrezno urediti le s sprejemom posebnega sistemskega
               zakona, ki bo uredil načela, način in postopke financiranja vseh organizacij, društev
               in združenj, ustanovljenih na podlagi tako imenovanih vojnih zakonov, torej tako po
               zakonu o vojnih veteranih, vojnih invalidih in zakonu o žrtvah vojnega nasilja.
               Predhodno je po mnenju vlade potrebno opraviti celovito razpravo o vlogi in pomenu
               društev in države pri izvajanju in uresničevanju posebnega družbenega varstva
               omenjenih skupin prebivalstva ter načinu participiranja države pri izvajanju tega
               varstva.</p>
               <p>Najpomembnejša vprašanja, ki se s tem v zvezi zastavljajo, so po oceni vlade
               naslednja: Ali se bodo proračunska sredstva zagotavljala za delovanje organizacij in
               društev v celoti? Torej vključno z zagotavljanjem materialno- tehničnih in
               organizacijskih pogojev za delovanje organizacije. Ali pa samo za izvajanje
               dejavnosti, ki predstavljajo javni interes? Ali bo država financirala vsa društva na
               tem področju ali pa samo društva, ki jim je podeljen status društva v javnem
               interesu? Tako dejavnost tudi izvajajo. Ali se bodo sredstva za delovanje društev
               zagotavljajo tako v državnem kot tudi v občinskih proračunih in v kakšnem razmerju?
               Na vsa ta vprašanja tudi predlagani amandma ne daje ustreznih odgovorov. Vlada celo
               smatra, da je v svojem posameznem delu sporen, predvsem v tistem delu, ki predpisuje
               finančne obremenitve občinskih proračunov in dubioznega razmerja do državnega
               proračuna. Financiranje društev po oceni vlade tudi ne sodi v zakon o vojnih
               veteranih. Zato ga vlada ne podpira.</p>
               <p>V zvezi z zakonom o financiranju zveze združenj borcev narodno osvobodilne vojne iz
               leta 1990 pa je potrebno poudariti, da je bila zveza združenj borcev
               narodnoosvobodilne vojne družbenopolitična organizacija in je kot taka imela tudi
               poseben družbeni status in način financiranja, ki je bil z omenjenim zakonom
               zagotovljen tudi v prehodnem obdobju do sprejetja ustreznih statusnih sprememb. Z
               registracijo zveze združenj borcev narodnoosvobodilne vojne kot društva po zakonu o
               društvih so nastale spremenjene okoliščine, ki narekujejo ustrezno spremembo
               citiranega zakona in s tem tudi načina financiranja te organizacije ter njene
               izenačitve z drugimi veteranskimi organizacijami in društvi.</p>
            </sp>
            <sp xml:id="SDZ2-Redna-13-1999-05-13.sp82">

               <speaker>PODPREDSEDNIK MIROSLAV LUCI:</speaker>

               <p>Hvala lepa. K repliki sta se prijavila, kolega Rupar in kolegica Zbačnikova.</p>
            </sp>
            <sp xml:id="SDZ2-Redna-13-1999-05-13.sp83">

               <speaker>PAVEL RUPAR:</speaker>

               <p>Spoštovani gospod predsedujoči! Kolegice in kolegi! Spoštovani predstavniki vlade!
               Repliciram vam. Strinjali bi se s sistemskih zakonom, če bi v tem parlamentu v tem
               obdobju, v tem mandatu doživeli vsaj en sistemski zakon. Ta parlament govori in
               govori o sistemskih ureditvah na mnogih področjih. Do danes oprostite, vsaj kolikor
               jaz vem, tu nismo obravnavali niti enega sistemskega zakona še v tem mandatu. Zato
               zelo, zelo dvomim, da bomo sistemski zakon, ki nekako regulira oziroma uzakonja
               financiranje vojnih veteranov, doživeli v tem parlamentu. V to zelo dvomimo.</p>
               <p>Zakaj predlagamo ukinitev oziroma prenehanje zakona o financiranju zveze borcev? Ta
               zakon je bil sprejet nekaj dni pred osamosvojitvijo Slovenije. Torej, takrat se je
               zelo dobro vedelo, kam gre ta država. Vedelo se je, da gremo v, recimo boljši časi.
               Vendar so si s tem sprejetjem zakona borci zagotovili kontinuirano financiranje tudi
               v prihodnosti.</p>
               <p>Če vlada želi dobronamerno ostalim organizacijam, veteranom, potem ima izredno lepo
               priložnost dopolniti ta zakon do tretje obravnave. Zdi se mi, da bi bilo to daleč
               najbolj primerno, ker je do tja še kar nekaj časa. Seveda mi ne nasprotujemo zvezi
               borcev, da se razumemo, seveda pa podpiramo vse tiste organizacije, ki so tako v času
               2. svetovne vojne skupaj nastopale proti okupatorju, kot vse tiste, ki so se izkazale
               s svojim delovanjem v osamosvojitveni vojni.</p>
               <p>Socialdemokrati seveda tudi postavljamo vprašanje oziroma pojavlja se nam dilema, ki
               jo bom skušal nekako orisati v enem samem primeru. Gre za tragedijo Pohorskega
               bataljona. Torej mi vemo, da se tam navadno v zadnjem obdobju odvijata dve proslavi,
               eno organizira zveza združenj borcev, drugo pa združenje svobodnih partizanov. Vsi so
               se tam skupaj borili, pa vendarle je ena proslava financirana iz državnega proračuna,
               druga pa iz zasebnih žepov. Torej prosim, ali je vrednost venca, ki ga tam polaga ena
               ali druga organizacija, manj vredna, ali je potemtakem enakopravnost teh istih ljudi,
               ki so nastopali v 2. svetovni vojni proti barabijam okupatorja, različna? Ali jo
               vendarle v svobodnih Sloveniji, v samostojni Sloveniji lahko tretiramo kot enako
               oziroma ali lahko vsaj na ta način priznamo vsem partizanom in vsem domoljubom, ki so
               se uprli okupatorju, enakopraven položaj? Zelo bi bili veseli, če bi v Sloveniji
               končno vsaj na tem področju naredili enakopravnost. Vem, da bo zaradi demagoških
               predsodkov, predvsem pa zaradi dobesedno v podzavest vrinjene miselnosti to zelo
               težko, vendar, če ne bomo sprejeli teh dveh amandmajev, Slovenija lahko tudi v
               mednarodnem smislu še vedno svoj položaj oziroma tujci lahko naš položaj tretirajo
               kot neenakopraven za državljane ene države Slovenije. Hvala lepa.</p>
            </sp>
            <sp xml:id="SDZ2-Redna-13-1999-05-13.sp84">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolega Rupar. Še prim. Ana Zbačnik.</p>
            </sp>
            <sp xml:id="SDZ2-Redna-13-1999-05-13.sp85">

               <speaker>MAJDA ANA KREGELJ-ZBAČNIK:</speaker>

               <p>Še enkrat lep pozdrav! Strinjam se z vlado, da potrebujemo sistemski zakon, vendar
               sprašujem, zakon o financiranju NOB je bil sprejet tik pred prvimi demokratskimi
               volitvami. Od osamosvojitve Slovenije pa je poteklo že skoraj 10 let; to se pravi 50
               let po NOB, skoraj 10 let po osamosvojitvi vlada ni sposobna pripraviti eksistenčnega
               globalnega zakona. Zato mi predlagamo sedaj, da se to uredi v tem zakonu, kjer bo
               potem končno po tolikem času uspelo priti do sistemskega zakona, ker bodo vsi vojni
               veterani, ki imajo pravico, da so obravnavani tako organizacijsko kot finančno v enem
               sistemskem zakonu, končno tako obravnavani. To je tudi naša dolžnost. To so naši
               zakoni, naša ustava, to je Evropska unija, ki nas vedno znova opozarja, kako pišemo
               zakone na kožo posameznikov in kako ne upoštevamo enotnih principov in da smo ljudje
               pred zakonom enaki. Tako so vredni spoštovanja eni in drugi veterani in mislim, da je
               čas, da nehamo delati med njimi razdore in da jih končno postavimo v zakon, kjer bodo
               sistemsko obravnavani in tudi pravilno sistemsko ovrednoteni in bomo nehali med njimi
               delati razdore. Zato še enkrat predlagam, tukaj je sedaj prilika in možnost, da se v
               tem predlogu sistemsko pripeljejo skupaj vsi vojni veterani in da se tudi potem enako
               naprej obravnavajo. Namreč vlada tega do sedaj ni naredila, zato smo poskušali mi in
               smo vzeli princip, ki je bil v osnovnem zakonu, ki je bil sprejet tik pred prvimi
               demokratičnimi volitvami. Vsekakor je pa še možnost, da se popravi v naslednji
               obravnavi in da se dopolni in izboljša.</p>
               <p>Mi smo v tem mandatu sprejeli že nekaj zakonov s področja vojnih zakonov, ki smo jih
               vezali na zakon, ki bo, če bo. Vi dobro veste, da gre tukaj za zakon o povračilu
               vojne škode, ki ga še nimamo. Kakšna država smo, da sprejemamo zakone na nekaj, kar
               bo, če bo? Zato še enkrat vladi v premislek in v priporočilo, da se lotimo in skupaj
               naredimo sistemski zakon. Hvala lepa.</p>
            </sp>
            <sp xml:id="SDZ2-Redna-13-1999-05-13.sp86">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospe Zbačnikovi. Gospod Potrč.</p>
            </sp>
            <sp xml:id="SDZ2-Redna-13-1999-05-13.sp87">

               <speaker>MIRAN POTRČ:</speaker>

               <p>Hvala lepa. K argumentom, ki jih je podal državni sekretar Lah, bi predlagatelje
               vprašal predvsem naslednje: Prvič, ali ne rešuje tega vprašanja 1. člen zakona, ki ga
               je vložil gospod Brenčič? V tem 1. členu piše: "Društvu ali zvezi vojnih veteranov
               lahko ministrstvo pristojno za vojne veterane, podeli status društva, ki deluje v
               javnem interesu, za obdobje petih let." Po zakonu o društvih se financirajo iz
               državnega proračuna tista društva, ki jim vlada oziroma pristojno ministrstvo podeli
               status javnega interesa. In naprej piše: "Ministrstvo podeli status društva, ki
               deluje v javnem interesu, na podlagi temeljnega akta in programa društva, ki
               zagotavlja dejavnost javnega pomena zlasti na področju socialno-zdravstvenega
               skrbstva za članstvo, ohranjanja zgodovinskega izročila, skrbi za ohranjanje vojnih
               grobišč, mednarodne dejavnosti na podlagi širše družbene aktivnosti in porabe
               sredstev društva v določenem obdobju, iz katerega je razvidno, da delovanje društva
               presega interese njegovega članstva."</p>
               <p>Mi približno take določbe - približno, jaz jih zdaj nisem šel dobesedno kontrolirati
               - imamo v zakonu o vojnih invalidih, približno take določbe imamo v zakonu o žrtvah
               vojnega nasilja, mislim, da tudi. Skratka, s tem je po mojem na dober in praven način
               v temeljnih določbah, ne pa v prehodnih, rešeno to vprašanje in vlada se bo morala,
               ko bodo spremembe in dopolnitve sprejete - jaz upam, da že za naslednji proračun -
               opredeliti, kateremu od društev bo podelila ta status društva, ki deluje v javnem
               interesu, dobiti programe in na podlagi tega ovrednotiti, kaj financira in kaj ne.
               Tako da je ta problem rešen in moram reči, da je to moje prvo vprašanje.</p>
               <p>Drugo vprašanje je pa naslednje. Ali predlagatelji res želijo rešiti to, kar so
               napisali v obrazložitvi, ali še kaj drugega? Namreč piše: "Besedilo 34. člena zakona
               se spremeni." V besedilu 34. člena zakona pa piše: "Odlikovancu z redom narodnega
               heroja, ki mu je ta status priznan na podlagi predpisov nekdanje SFRJ, se
               zagotavljajo enake pravice kot vojnemu veteranu s priznano pokojninsko dobo v dvojnem
               trajanju od leta 1941 neprekinjeno do 15.5.1945." Predlagatelji z obrazložitvijo, da
               bi želeli urediti vprašanje financiranja društev, črtajo pravice narodnim herojem.
               Ali je to slučaj? Ali ste to želeli? Če ste želeli, potem prosim, to povejte. Jaz
               mislim in upam, da tega niste želeli. Dejansko je pa predlog tako pripravljen in
               mislim, da bi bilo vsaj, bi rekel, korektno to pojasniti, ker drugače ne vem, o čem
               vsebinsko govorimo. Hvala lepa.</p>
            </sp>
            <sp xml:id="SDZ2-Redna-13-1999-05-13.sp88">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolega Potrč. Dama ima prednost. Gospa Zbačnikova, gospod Rupar pa gospod
               Delak.</p>
            </sp>
            <sp xml:id="SDZ2-Redna-13-1999-05-13.sp89">

               <speaker>MAJDA ANA KREGELJ-ZBAČNIK:</speaker>

               <p>Gospod Potrč, mi res želimo, da se vsi veterani obravnavajo v enem zakonu in s tem
               omogočimo vladi, da bo nadalje to zelo enostavno in transparentno in ne bo problem.
               To pa, kar vi navajate, poglejte, besedilo 34. člena se spremeni tako, da se glasi
               "sredstva" - točno jasno piše - in namen ni, ampak namen je tega našega predloga, da
               se organizacijsko in finančno vsi vojni veterani enako obravnavajo. To je namen. Ni
               namen diskriminatoren, ni zlonameren, ampak namen, da se končno vojni veterani,
               tisti, vsa čast jim, tako za drugo vojno kot za samostojno Slovenijo, dajmo jim
               priznanje, obravnavajo po istih principih, tako organizacijsko kot finančno. In to je
               namen, da se pač končno tudi v tem državnem zboru naredijo jasni, transparentni
               zakoni, ki bodo tudi olajšali potem delo vlade pri delitvi proračunskih sredstev.
               Dosti lažje bo, jasneje bo in pa pregledno bo. Nikomur nočemo vzeti, ampak želimo, da
               se obravnavajo po enakih principih. Samo to je naša želja. Hvala lepa.</p>
            </sp>
            <sp xml:id="SDZ2-Redna-13-1999-05-13.sp90">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospa Majda Zbačnik. Repliko imajo še gospod Delak in gospod Rupar in
               gospod Potrč.</p>
            </sp>
            <sp xml:id="SDZ2-Redna-13-1999-05-13.sp91">

               <speaker>ANTON DELAK:</speaker>

               <p>Hvala za besedo. Spoštovani državni zbor! Jaz sem v tem parlamentu edini aktivni
               udeleženec narodnoosvobodilne borbe - edini! Kot vam je znano, nikoli nisem v tem
               državnem zboru govoril o teh zadevah. Vidim pa, da nekateri kar naprej hočejo celo
               stvar spolitizirati, kar naprej! Ja, kaj pomenijo besede domoljubi in partizani? Ja,
               kakšni domoljubi? Ali so to mogoče domobranci? Ali so to mogoče belogardisti? To se
               pravi, čez nekaj časa bomo predlagali, naj se tudi te financira.</p>
               <p>Potem, veste, govorimo o nekih svobodnih partizanih - ja, kateri svobodni partizani
               so pa to, ki so se borili v Pohorskem bataljonu? Kateri? Povejte mi, gospod Rupar,
               ime in priimek teh partizanov, "svobodnih", iz Pohorskega bataljona! Seveda, kar
               naprej hočemo celo stvar politizirati. Jaz sem proti temu!</p>
               <p>Zdaj pa tisto, kar je že bilo povedano: po neki stranski poti naj se pripeljejo neke
               omejitve. 12 narodnih herojev imamo v Sloveniji, 12! To se pravi, še tistim -
               številki 12 - naj se neke pravice vzamejo, ki jih pravzaprav že tako nič nimajo.
               Moram povedati, da sem proti temu. Hvala lepa.</p>
            </sp>
            <sp xml:id="SDZ2-Redna-13-1999-05-13.sp92">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Naslednji replicira gospod Rupar, gospod Potrč in gospod Brenčič.</p>
            </sp>
            <sp xml:id="SDZ2-Redna-13-1999-05-13.sp93">

               <speaker>PAVEL RUPAR:</speaker>

               <p>Hvala lepa, predsedujoči. Šel bom po obratnem vrstnem redu.</p>
               <p>Gospod Delak, niste razumeli. Jaz nisem govoril o svobodnih partizanih v vrstah
               Pohorskega bataljona, govoril sem pa o proslavah, ki jih imajo eni in drugi. Kakšna
               je razlika - narodni heroji. Ne vem, tistih 12 narodnih herojev je postavil politbiro
               centralnega komiteja zveze komunistov... ne vem, ne vem, saj se razumemo. Če želite,
               so zame narodni heroji še nekateri. Seveda, po vaših načelih so upravičene tudi
               čestitke vsem tistim borcem zveze združenj borcev, članom, tistim borcem NOB, ki
               letos prejemajo čestitke za Abrahama. Ampak, lepo prosim, malo razumevanja! Mi ne
               želimo tega, kar ste vi interpretirali, nekih sporov, nekih front odpirati, torej
               želimo samo, da so vsi tisti, ki so zaslužni za Slovenijo, enakopravno obravnavani.
               Tu dajem povsem prav gospodu Potrču.</p>
               <p>Torej, gospod Potrč, v prvem delu vam moram samo čestitati. V prvem delu ste zelo
               povzeli naše misli in dobro ste povedali. Iz vaših misli lahko samo razberem, da ste
               tudi vi za to, da se 10.b člen sprejme, torej da se črta financiranje, zato ker to
               postavlja vse tiste po 1. členu, ki ste ga citirali, vse tiste organizacije v
               izhodiščni položaj. Vi ste sicer tu omenili besedo "lahko", "ministrstvo lahko",
               lahko tudi ne. Ampak s sprejetjem 10.b člena je v enakopravnem položaju z vsemi
               organizacijami tudi zveza združenj borcev. To se mi zdi najbolj korektno in najbolj
               pravilno. Res je, vrnimo vse v izhodiščni in začetni položaj, tudi zvezo združenj
               borcev, in naj potem po vseh kriterijih in osnovah, ki jih ima ministrstvo, dodeljuje
               financiranje. Danes se pa dogaja, da nobena druga organizacija ni zajeta v proračunu,
               v državnem proračunu pa v postavkah imate financiranje zveze združenj borcev.</p>
               <p>Še več! Tudi v občinah imamo take postavke. Pa vam povem iskreno, celo z veseljem.
               Zato, ker so ljudje delovni, ker skrbijo za tisto, za kar mlajša generacija morda ne
               bi. Ker drugače jemljemo to kot pa tisti, ki imajo, čutijo to pripadnost. Ampak ti
               ljudje niso edini. Niso edini. Jaz bi zelo rad videl, da bi v mirnem ozračju še kdo
               drug proslavljal kakšen jubilej kdaj. Ne izključno samo tisti, ki so financirani, in
               z veseljem bi podprl tudi take predloge, da so tudi financirani, vsaj nekaj malega,
               da imajo finančno pomoč tudi drugi.</p>
               <p>Absolutno pa zavračam vsako misel, da peljemo stvar k nekim domobrancem,
               belogardistom, to ni naša stvar. To ni stvar niti tega parlamenta, ampak po 1. členu
               je to stvar ocene in kriterijev, ki jih ima ministrstvo.</p>
               <p>Prosim, če me pravilno razumete. Hvala lepa.</p>
            </sp>
            <sp xml:id="SDZ2-Redna-13-1999-05-13.sp94">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Gospod Potrč.</p>
            </sp>
            <sp xml:id="SDZ2-Redna-13-1999-05-13.sp95">

               <speaker>MIRAN POTRČ:</speaker>

               <p>Hvala lepa. Jaz bom v iskrenost predloga, tako kot sta ga razložila gospa Zbačnikova
               in gospod Rupar, verjel, ko bo predlog spremenjen.</p>
               <p>Sedaj ste bili opozorjeni, kaj vaš predlog pomeni. Dokler boste imeli predlog tak,
               kot je pripravljen, da se 34. člen zakona spremeni, tako dolgo na žalost v isrenost
               predloga ne morem verjeti, ker to pomeni, da črtate simbolično, če že ne materialno
               pravice narodnih herojev.</p>
               <p>Kakor želite. Hvala.</p>
            </sp>
            <sp xml:id="SDZ2-Redna-13-1999-05-13.sp96">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospodu Potrču. Kolegi poslanci! Ali ima kdo kaj proceduralnega? Ker ne in
               želja je bila, da danes to sejo končamo. Proceduralno? Gospod Kacin! Glede na
               materijo, ki je še za obravnavo, verjetno to ne bo šlo. Ker smo na začetku tedna
               dejali, da bomo delali v četrtek do 18.00 ure, ker ni predloga, da bi kdo to
               podaljšal, prekinjam to točko dnevnega reda, glede na številne replike, ki so.
               Nadaljujemo jutri ob 10.00 uri s prekinjeno 40. točko dnevnega reda, nato s
               prekinjeno 23. točko dnevnega reda, nato z 42. točko dnevnega reda in po vrstnem redu
               dalje. Opravičujem se predstavnikom vlade, zlasti ministrstvu za promet, ki so dolgo
               čakali na obravnavano točko.</p>
               <p>Vsem lep večer. <title>(SEJA JE BILA PREKINJENA 13. MAJA 1999 OB 18.06 URI.)</title>
               </p>
            </sp>
         </div>
      </body>
   </text>
</TEI>
