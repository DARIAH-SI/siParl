<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Izredna-23-1998-07-08">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|598488D977EC2830C125663D003E2753</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=598488D977EC2830C125663D003E2753</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Izredna-23-1998-07-08.DZ" n="23">
               <name>Izredna</name>
               <date when="1998-07-08"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Izredna-23-1998-07-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">23. izredna seja</stage>
            <stage type="date">(8. julij 1998)</stage>
            <stage type="chairman"> Sejo je vodil Janez Podobnik, predsednik državnega zbora.</stage>
            <stage type="time"> Seja se je pričela ob 10.06 uri.</stage>


            <sp xml:id="SDZ2-Izredna-23-1998-07-08.sp1">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice poslanke, kolegi poslanci, gospe in gospodje! Pričenjam 23.
               izredno sejo državnega zbora Republike Slovenije, ki sem jo sklical na podlagi prvega
               in drugega odstavka 51. člena in 54. člena poslovnika državnega zbora.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in naslednji poslanci: gospod Feri Horvat, mag. Franc Žnidaršič, mag.
               Marijan Schiffrer, Aleksander Merlo, Roman Jakič, Richard Beuermann, Jelko Kacin,
               Franci Rokavec do 11. ure, Roberto Battelli.</p>
               <p>Prosim, da ugotovimo prisotnost v dvorani! Ena od poslanskih skupin državnega zbora
               še ni prisotna. Ugotovimo prisotnost! <stage>(56 prisotnih.)</stage></p>
               <p>Ugotavljam, da je državni zbor sklepčen in lahko odloča.</p>
               <p>Na sejo sem povabil predstavnike vlade Republike Slovenije in jih lepo
               pozdravljam!</p>
               <p>Prehajamo na določitev dnevnega reda 23. izredne seje državnega zbora Republike
               Slovenije, ki sem jo sklical po dogovoru na kolegiju predsednika državnega zbora.
               Predlog dnevnega reda ste prejeli s sklicem 23. izredne seje, dne 6. julija 1998. O
               predlogu dnevnega reda bomo odločali v skladu z drugim odstavkom 64. člena poslovnika
               državnega zbora. To pomeni, da prehajamo na predloge za umik. Pisnih predlogov nismo
               prejeli. Želi kdo besedo?</p>
               <p>Gospod Jelinčič. Prosim. Predlogi za umik.</p>
            </sp>
            <sp xml:id="SDZ2-Izredna-23-1998-07-08.sp2">

               <speaker>ZMAGO JELINČIČ:</speaker>

               <p>Hvala lepa, gospod predsednik! Zahtevam, da se z dnevnega reda današnje 23. izredne
               seje umakne 3. točka dnevnega reda - vladni predlog zakona o spremembah in
               dopolnitvah zakona o ustanovitvi občin ter o določitvi njihovih območij <stage>(
                  EPA 520-II
               )</stage>.</p>
               <p>Ugotavljam, da gre za eklatantno kršitev ustave in poslovnika državnega zbora, saj se
               meni kot poslancu onemogoča ustavna pravica do vlaganja predlogov zakonov. Namreč dne
               20. marca 1996 sem na podlagi 88. člena ustave, 19. člena zakona o poslancih ter 174.
               in 175. člena poslovnika državnega zbora vložil predlog zakona o spremembah zakona o
               ustanovitvi občin ter o določitvi njihovih območij. Predlog zakona ima popolnoma vse
               elemente, ki jih za predlog zakona zahteva poslovnik, ter vsebuje 11 strani, na
               katerih dokazujem umestnost spremembe statuta občine Piran v mestno občino.</p>
               <p>Tudi prejšnji predsednik državnega zbora gospod Jožef Školč je ugotovil, da je moj
               predlog vložen v skladu s poslovnikom. To je jasno tudi sedanji komisiji za lokalno
               samoupravo, saj je njen predsednik gospod Vili Trofenik v dopisu, številka
               020-01/90-4/107 in 020-01/90-1/125 z dne 24.6.1998 jasno zapisal, da bo vlada svoj
               predlog zakona vložila v zakonodajni postopek v primeru umika mojega predloga zakona.
               Ker svojega predloga zakona nisem umaknil, bi moral predsednik državnega zbora na
               podlagi četrtega odstavka 174. člena poslovnika državnega zbora zadržati vladni
               predlog, saj gre za isti zakon in še za ista dva člena.</p>
               <p>Sprejem te točke na dnevni red ne pomeni le eklatantne kršitve mojih poslanskih
               pravic, ampak gre tudi za kršitev 1. in 2. člena slovenske ustave, kar pomeni, da
               Slovenija ni ne demokratična ne pravna država, in s tako hipoteko, ne vem, kako naj
               se Slovenija približuje Evropi. Zato ponovno zahtevam, da se vladni predlog umakne z
               dnevnega reda, dokler državni zbor ne odloči o mojem predlogu zakona. Hvala lepa.
            </p>
            </sp>
            <sp xml:id="SDZ2-Izredna-23-1998-07-08.sp3">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Jelinčič, za vaš predlog. Gospod Jelinčič je torej predlagal, da
               bi se z dnevnega reda umaknila 3. točka dnevnega reda. O sami vsebini zadeve pa bi
               vam rad pojasnil naslednje.</p>
               <p>Sam sem tudi pisno obvestil gospoda Zmaga Jelinčiča o razlogih, ki so me privedli do
               tega, da sem se odločil in na dnevni red uvrstil zakon, ki ga je predlagala vlada.
               Dovolite mi, da to stališče tukaj tudi še enkrat povzamem.</p>
               <p>V zvezi s predlogom zakona o spremembah in dopolnitvah zakona o ustanovitvi občin ter
               o določitvi njihovih območij, ki ga je gospod Zmago Jelinčič vložil v obravnavo v
               državni zbor 20. aprila leta 1996, je bilo ugotovljeno, da pobud, ki jih vsebuje ta
               predlog zakona, ni mogoče obravnavati, ne da bi bile vključene v postopke, ki jih
               predvideva zakon o postopku za ustanovitev občin ter za določitev njihovih območij;
               ta zakon je bil objavljen v Uradnem listu številka 44, leta 1996, sprejet pa je bil
               konec julija 1997. Opozarjam, da je v skladu s tem zakonom poleg obveznega
               dokumentacijskega gradiva, ki je spremljajoče gradivo vseh predlogov za začetek
               postopka za ustanovitev občin ter za določitev oziroma za spremembo njihovih območij,
               pred obravnavo ustreznega zakona treba izvesti predhodni postopek z referendumom za
               ugotovitev volje prebivalcev. Šele nato je mogoče začeti postopek za sprejem
               ustreznega zakona.</p>
               <p>V svojem odgovoru oziroma dopisu gospodu Jelinčiču sem priložil tudi mnenje
               sekretariata za zakonodajo in pravne zadeve z dne 10. junija 1997, v katerem ta
               opozarja, da predloga zakona ni mogoče obravnavati ločeno oziroma paralelno izven ali
               poleg postopka, ki ga je državni zbor s sklepom uvedel dne 23. maja leta 1997. Glede
               na to sem v obravnavo državnemu zboru dodelil predlog zakona o spremembah in
               dopolnitvah zakona o ustanovitvi občin ter o določitvi njihovih območij, skrajšani
               postopek, ki ga je skladno z zakonom o postopku za ustanovitev občin ter za določitev
               njihovih območij na podlagi opravljenih referendumov določenih referendumskih območij
               državnemu zboru dne 19. junija letos v obravnavo in sprejem predložila vlada
               Republike Slovenije. To pa tudi omogoča, da se na podlagi 25. člena tega zakona o tem
               predlogu lahko prične zakonodajni postopek.</p>
               <p>Sedaj smo torej pri predlogu, da se ta zakon umakne z dnevnega reda. Gospod Jelinčič!
               Ali ugovarjate moji razlagi? Prosim.</p>
            </sp>
            <sp xml:id="SDZ2-Izredna-23-1998-07-08.sp4">

               <speaker>ZMAGO JELINČIČ:</speaker>

               <p>Hvala lepa za pojasnilo, gospod predsednik. Ta dopis, ki ste ga tukaj prebrali, sem
               jaz dobil na mizo pred približno 1 uro. Moram pa odgovoriti na to, da sem svoj
               predlog zakona vložil 20. marca 1996. Zato zanj ne more veljati sklep iz julija
               meseca naslednjega leta, to se pravi 1997.</p>
               <p>In drugič. Tudi po tem sklepu, ki je bil sprejet konec julija 1997, ni potreben noben
               referendum za spremembo statusa občine. Namreč pri mojem predlogu gre pa samo za to,
               da se status občine spremeni. In to na predlog občanov Pirana sem predlagal in
               dokumentiral na 11-ih straneh spremembo statusa občine Piran v mestno občino. Ampak
               še enkrat, v popolnem nasprotju s pravnim redom je sklep, ki ste mi ga poslali, in
               tudi odločitev oziroma mnenje sekretariata za zakonodajo in pravne zadeve je v bistvu
               nesprejemljivo. Kajti, kot vemo, v pravnih državah določeni zakoni in sklepi,
               sprejeti kasneje od predhodnih, ne morejo veljati za nazaj. To je osnovno pravilo
               pozitivne evropske zakonodaje. In zato, gospod predsednik, sodim, da bi morali vi
               umakniti ta predlog iz postopka, dokler recimo jaz ne umaknem svojega predloga.</p>
               <p>Moram pa povedati, da me nihče tudi na razpravo o tem ni poklical in pač nisem mogel
               niti sodelovati niti nisem mogel recimo pokazati dobre volje, da bi lahko umaknil, če
               bi pač želel umakniti. Sicer pa sodim, da bi moral državni zbor že zdavnaj
               razpravljati o spremembi statusa občine Piran, vendar od prejšnjega mandata do danes
               ni hotel razpravljati o tem zaradi tega, ker v določenih strankah koalicije ni bilo
               politične volje, da bi se status občine Piran dvignil in spremenil v status mestne
               občine. Hvala.</p>
            </sp>
            <sp xml:id="SDZ2-Izredna-23-1998-07-08.sp5">

               <speaker>PREDSEDNIK JANEZ PODOBNIK:</speaker>

               <p>Hvala lepa. Torej je še kakšen predlog za umik z dnevnega reda? <stage>(Ni predlogov.)</stage></p>
               <p>Prehajamo na predloge za razširitve. Je kakšen predlog za razširitev dnevnega reda?
               Ne želi nihče besede.</p>
               <p>Prehajamo na odločanje o predlogu za sprejem zakonov po hitrem postopku. O predlogu,
               da se predlog zakona o spremembah in dopolnitvah zakona o financiranju občin sprejme
               po hitrem postopku, je zbor že odločil na 9. seji zbora, zato o tem predlogu ne bomo
               glasovali.</p>
               <p>Prav tako pa je vlada Republike Slovenije v obravnavo zboru predložila predlog zakona
               o najetju posojila pri skladu sveta Evrope za socialni razvoj za izvedbo projekta
               investiranje v šolski prostor in opremo v Republiki Sloveniji in zboru predlaga, da
               ga sprejme po hitrem postopku. Ali želi predstavnik vlade besedo? <stage>(Ne želi.)</stage> Želi
               besedo poročevalec matičnega delovnega telesa? Želi besedo predstavnik sekretariata?
               Želijo besedo predstavniki poslanskih skupin? <stage>(Ne želijo.)</stage></p>
               <p>Na glasovanje dajem predlog, da se sprejem zakona o najetju posojila pri skladu sveta
               Evrope za socialni razvoj za izvedbo projekta investiranje v šolski prostor in opremo
               v Republiki Sloveniji sprejme po hitrem postopku. Ugotavljamo prisotnost! <stage>(73
               prisotnih.)</stage></p>
               <p>Kdo je za ta predlog? <stage>(63 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Prehajamo na obravnavo in odločanje o predlogu za sprejem zakona po skrajšanem
               postopku. Vlada Republike Slovenije je v obravnavo zboru predložila predlog zakona o
               spremembah in dopolnitvah zakona o ustanovitvi občin ter o določitvi njihovih območij
               ter predlaga zboru, da ga sprejme po skrajšanem postopku. Matično delovno telo s
               predlogom predlagatelja zakona za sprejem predloga zakona po skrajšanem postopku
               soglaša. Ali želi predstavnik vlade besedo? <stage>(Ne želi.)</stage> Želi besedo predstavnik
               sekretariata? <stage>(Ne želi.)</stage> Želijo besedo predstavniki poslanski skupin? Prosim, gospod
               Zmago Jelinčič v imenu poslanske skupine Slovenske nacionalne stranke.</p>
            </sp>
            <sp xml:id="SDZ2-Izredna-23-1998-07-08.sp6">

               <speaker>ZMAGO JELINČIČ:</speaker>

               <p>Hvala lepa. Gospod predsednik, jaz bi še enkrat opozoril na vse tisto, kar sem
               povedal prej, in mislim, da bi bilo najbolj smiselno, da ta zakon umaknete iz
               procedure vi, zaradi tega, ker gre za kršitev tako poslovnika državnega zbora kot
               ustave Republike Slovenije.</p>
            </sp>
            <sp xml:id="SDZ2-Izredna-23-1998-07-08.sp7">

               <speaker>PREDSEDNIK JANEZ PODOBNIK:</speaker>

               <p>Hvala lepa. Želi besedo še katera od poslanskih skupin? <stage>(Ne želi.)</stage> Na glasovanje
               dajem predlog za sprejem predloga zakona o spremembah in dopolnitvah zakona o
               ustanovitvi občin ter o določitvi njihovih območij po skrajšanem postopku. Navedeni
               predlog ne bo sprejet, če mu bo nasprotovala najmanj ena tretjina navzočih poslancev.
               Ugotavljamo prisotnost! <stage>(73 prisotnih.)</stage></p>
               <p>Kdo je za sklep, da se navedeni predlog sprejema po skrajšanem postopku? <stage>(54
               poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je predlog sprejet.</p>
               <p>Prehajamo na glasovanje o predlogu dnevnega reda v celoti.</p>
               <p>Za današnjo sejo tako predlagam dnevni red, kot ste ga prejeli s sklicem. Na
               glasovanje dajem predlagani dnevni red v celoti. Želite obrazložiti svoj glas? Gospod
               Pukšič, prosim.</p>
            </sp>
            <sp xml:id="SDZ2-Izredna-23-1998-07-08.sp8">

               <speaker>FRANC PUKŠIČ:</speaker>

               <p>Lep pozdrav, spoštovane poslanke in poslanci, gospod predsednik državnega zbora in
               vsi ostali prisotni! Gospod predsednik, predlagam, da bi dnevni red začeli s točko 2
               - predlog zakona o spremembah in dopolnitvah zakona o lokalni samoupravi, pred točko
               1 - predlog zakona o spremembah in dopolnitvah zakona o financiranju občin.</p>
               <p>Razlog, da začnemo s točko 2, je naslednji: V 4.a členu spremembe zakona o lokalni
               samoupravi piše: "Za drugo alineo se doda nova tretja alinea, ki se glasi: -
               načrtovanje prostorskih, razvojnih, v skladu z zakonom o izvajanju nalog na področju
               posegov v prostor in graditvi objektov ter zagotavljanje javnih služb gospodarjenja s
               stavbnimi zemljišči".</p>
               <p>V 33.a členu pa piše: "Zakon, ki ureja naloge, ki se nanašajo na razvoj mest, je
               treba uskladiti s tem zakonom v enem letu po njegovi uveljavitvi". V zakonu o
               spremembi financiranja občin pa to ni zajeto, kar pomeni, da bomo s spremembo zakona
               o financiranju občin po sedanjem zakonu o lokalni samoupravi sprejeli, potem pa bo
               sprememba zakona o lokalni samoupravi, ki bo občinam prinesel dodatno delo, ne bo pa
               to v prenesenem pomenu, torej da bi država to prenesla na občine in za to zagotovila
               tudi sredstva, ampak bodo to enostavno dela in naloge lokalne samouprave.</p>
               <p>Iz tega razloga predlagam, da začnemo s točko 2 in ne s točko 1. Hvala lepa.</p>
            </sp>
            <sp xml:id="SDZ2-Izredna-23-1998-07-08.sp9">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Pukšič. Predlagam, da se najprej odločimo o dnevnem redu, potem
               bom pa dal na glasovanje v skladu s poslovnikom proceduralne predloge glede obravnave
               vrstnega reda; ta predlog je bil nekoliko prezgoden, ker sem dal besedo za
               obrazložitev glasu.</p>
               <p>Prosim, gospod Zmago Jelinčič.</p>
            </sp>
            <sp xml:id="SDZ2-Izredna-23-1998-07-08.sp10">

               <speaker>ZMAGO JELINČIČ:</speaker>

               <p>Gospod predsednik, ravnali ste v neskladju s 64. členom poslovnika državnega zbora,
               ki pravi: "Pri določanju dnevnega reda državni zbor najprej odloča: o predlogih, da
               se posamezne zadeve umaknejo z dnevnega reda..." in tako naprej. Tega niste dali v
               obravnavo, zato bom glasoval proti dnevnemu redu.</p>
               <p>Poleg tega vas pa še obveščam, da bo Slovenska nacionalna stranka zaradi kršitve
               poslovnika državnega zbora in ustave državnega zbora v tem primeru sprožila ustavni
               spor. Hvala lepa.</p>
            </sp>
            <sp xml:id="SDZ2-Izredna-23-1998-07-08.sp11">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Jelinčič. Dovolite mi kratko pojasnilo. Jaz sem razumel vaše
               legitimno stališče glede odločitve, da se vaš zakon ne uvrsti na dnevni red oziroma
               da se uvrsti zakon, ki ga je predlagala vlada, kot vprašanje, ki je v bistvu
               proceduralne narave, in sem v tem smislu tudi svoje stališče obrazložil. Zato se
               potem nisem odločil, da bi šel po postopku, ko poslanec predlaga umik z dnevnega
               reda. To, kar ste napovedali, je pa vaša pravica in lahko to tudi uveljavite.</p>
               <p>Torej, na glasovanje dajem dnevni red, kot je bil predlagan, v celoti. Ugotovimo
               prisotnost! <stage>(77 prisotnih.)</stage></p>
               <p>Kdo je za predlagani dnevni red? <stage>(52 poslancev.)</stage> Je kdo proti? <stage>(6 poslancev.)</stage></p>
               <p>Ugotavljam, da smo sprejeli dnevni red 23. izredne seje s štirimi točkami dnevnega
               reda.</p>
               <p>Kot sem vas že obvestil z dopisom z dne 3. julija, bo zbor za obravnavo zadev te
               izredne seje danes zasedal do 18.00 ure in seveda po potrebi tudi jutri in v petek,
               torej 9. in 10. julija.</p>
               <p>Sedaj prehajamo na obravnavo posameznih točk. Dovolite mi, da, preden dam na
               glasovanje predlog gospoda Pukšiča, ki ga je podal v skladu s poslovnikom, povem, da
               je predlagani dnevni red in tudi vrstni red točk bil predlagan na seji kolegija.
               Izrecno je večina članov kolegija predlagala tak dnevni red, kot je predlagan, torej,
               da je 1. točka sprememba zakona o financiranju občin, nato potem lokalna samouprava,
               potem zakon o ustanovitvi občin in 4. točka je pa sklad Sveta Evrope za socialni
               razvoj. Če bomo izglasovali vaš predlog, gospod Pukšič, bi vas rad še obvestil, da je
               včeraj popoldan oziroma zvečer komisija za lokalno samoupravo zasedala in obravnavala
               točki 2 in 3 in danes poročila poslanci še nimamo na klopeh. Sicer pa, to je samo kot
               obvestilo. Če bi torej izglasovali vaš predlog, potem je potrebno počakati, da se to
               gradivo pridobi. Imamo pa že prijavljene razpravljalce v splošni razpravi pri zakonu
               o financiranju občin. To razpravo smo pričeli na 9. redni seji in bi predlagal, da
               vsaj pričnemo z obravnavo te točke in se potem kasneje odločimo. V tem času bo pa
               tudi čas, da se pripravi gradivo. Ampak prvi proceduralni predlog, ki je bil od
               gospoda... Gospod Sovič pravi, da ima <title>proceduralni predlog</title>, ki rešuje
               predlog gospoda Pukšiča, ampak spoštujmo poslovnik in najprej dajemo na glasovanje,
               torej... Ali še vztrajate pri vašem predlogu? Ali bi ga umaknili ob mojem pojasnilu?
               Prosim, gospod Pukšič, če dopolnite vaš <title>proceduralni predlog.</title>
               </p>
            </sp>
            <sp xml:id="SDZ2-Izredna-23-1998-07-08.sp12">

               <speaker>FRANC PUKŠIČ:</speaker>

               <p>Se zahvaljujem, gospod predsednik, za besedo. Seveda pri predlogu ostajam, pa vendar
               želim slišati, vedno sem za to, če je kakšna boljša rešitev in če gospod Sovič
               predlaga kakšno rešitev, preden boste dali predlog na glasovanje, torej dovoljujem,
               da date za proceduralni predlog možnost gospodu Soviču.</p>
            </sp>
            <sp xml:id="SDZ2-Izredna-23-1998-07-08.sp13">

               <speaker>PREDSEDNIK JANEZ PODOBNIK:</speaker>

               <p>Gospod Pukšič, to lahko samo jaz dovolim, vi ne morete.</p>
            </sp>
            <sp xml:id="SDZ2-Izredna-23-1998-07-08.sp14">

               <speaker>FRANC PUKŠIČ:</speaker>

               <p>Hvala lepa.</p>
            </sp>
            <sp xml:id="SDZ2-Izredna-23-1998-07-08.sp15">

               <speaker>PREDSEDNIK JANEZ PODOBNIK:</speaker>

               <p>Torej jaz razpravo gospoda Pukšiča razumem, da umika svoj proceduralni predlog in s
               tem dajem možnost gospodu Soviču, ki bo predlagal drug <title>proceduralni predlog.</title> Prosim, gospod Sovič.</p>
            </sp>
            <sp xml:id="SDZ2-Izredna-23-1998-07-08.sp16">

               <speaker>BORIS SOVIČ:</speaker>

               <p>Cenjene dame, spoštovani! Jaz bi vljudno predlagal, če bi lahko točko 1 obravnavali
               za tem, ko bi bila točka 4 že končana, torej, da bi vrstni red točk bil takšen, da
               začnemo z 2., 3.,4. in potem 1.. Predlog utemeljujem s tem, da je 1. točka tako
               pomembna, da bi potrebovali stališča vlade do problematike, ki jo obravnava, pa tudi
               stališča stalne konference lokalnih skupnosti v Republiki Sloveniji, ker gre za
               vprašanje, ki se tudi na njih v veliki meri nanaša. Torej moj predlog bi bil, da bi
               vrstni red obravnave bil takšen: točke 2, 3, 4 in 1. Če pa je problem tudi s
               pripravljenostjo točke 2, potem pa se lahko tudi točki 2 in 3 zamenjata. Hvala.</p>
            </sp>
            <sp xml:id="SDZ2-Izredna-23-1998-07-08.sp17">

               <speaker>PREDSEDNIK JANEZ PODOBNIK:</speaker>

               <p>Gospod Sovič, vaš predlog ni bistveno drugačen od predloga gospoda Pukšiča. Seveda ga
               bom dal na glasovanje. Toda, poglejte, mi smo na 9. redni seji prekinili razpravo o
               spremembah in dopolnitvah zakona o financiranju občin. Imamo prijavljene tri
               replikante: gospoda Mogeta, Soviča in Zamernika, nato pa prijavljene k splošni
               razpravi: gospoda Pukšiča, Sama Bevka, Aurelia Juria, Jožeta Avšiča in Borisa Soviča.
               In preden se odločamo in pričnemo glasovati o posameznih amandmajih, se lahko potem
               kasneje, poslanske in poslanci, odločite, da bi eventualno, če bo razprava pokazala,
               spremenili vrstni red obravnave posameznih točk dnevnega reda.</p>
               <p>Ponovno vas opozarjam, da je v celoti pripravljena 1. točka dnevnega reda z gradivom
               matičnih delovnih teles. Zato bi želel, da bi vendarle pričeli s 1. točko dnevnega
               reda in opravili vsaj splošno razpravo. Umikate vaš predlog? Ja, gospod Sovič sedaj
               vztraja torej, da glasujemo. Gospod Sovič je dal na glasovanje naslednji vrstni red.
               Najprej obravnavamo točko dva, tri, štiri in nato točko ena.</p>
               <p>Sedaj bom dal ta predlog na glasovanje. Ugotovimo prisotnost! <stage>(70 prisotnih.)</stage></p>
               <p>Kdo podpira ta proceduralni predlog? <stage>(35 poslancev.)</stage> Je kdo proti? <stage>(33
               poslancev.)</stage></p>
               <p>Ugotavljam, da je predlog gospoda Soviča sprejet.</p>
               <p>Gospod Kramberger ima besedo.</p>
            </sp>
            <sp xml:id="SDZ2-Izredna-23-1998-07-08.sp18">

               <speaker>JANEZ KRAMBERGER:</speaker>

               <p>Spoštovane kolegice in kolegi! Prosil bi, če lahko ponovimo glasovanje, ker sem se
               zmotil, resnično.</p>
            </sp>
            <sp xml:id="SDZ2-Izredna-23-1998-07-08.sp19">

               <speaker>PREDSEDNIK JANEZ PODOBNIK:</speaker>

               <p>Hvala, gospod Kramberger.</p>
               <p>Na glasovanje dajem predlog gospoda Krambergerja za ponovitev glasovanja o
               proceduralnem predlogu gospoda Soviča. Ugotovimo prisotnost! <stage>(73 prisotnih.)</stage></p>
               <p>Kdo je za predlog gospoda Krambergerja, da ponovimo glasovanje? <stage>(65 poslancev.)</stage> Je
               kdo proti? <stage>(2 poslanca.)</stage> Hvala lepa.</p>
               <p>Ponovno dajem na glasovanje proceduralni predlog gospoda Soviča, ki se glasi: Državni
               zbor bo pričel z obravnavo točke dve, nato točke tri, štiri in kot zadnjo točko ena
               te izredne seje državnega zbora. Ugotovimo prisotnost! <stage>(68 prisotnih.)</stage></p>
               <p>Kdo je za predlog gospoda Soviča? <stage>(38 poslancev.)</stage> Je kdo proti? <stage>(35 poslancev.)</stage></p>
               <p>Ugotavljam, da je predlog gospoda Soviča sprejet.</p>
               <p>Državni zbor torej prehaja na <title>2. TOČKO DNEVNEGA REDA - NA PREDLOG ZAKONA O
                  SPREMEMBAH IN DOPOLNITVAH ZAKONA O LOKALNI SAMOUPRAVI.</title> Predlog zakona je v
               obravnavo zboru predložila vlada Republike Slovenije. Ali želi predstavnik vlade
               besedo? Prosim. Gospod minister mag. Grafenauer.</p>
            </sp>
            <sp xml:id="SDZ2-Izredna-23-1998-07-08.sp20">

               <speaker>MAG. BOŽO GRAFENAUER:</speaker>

               <p>Hvala lepa, gospod predsednik. Preden je bil zakon vložen v prvo branje, oziroma v
               času postopka so bila pridobljena tudi mnenja vseh občin, kot je to v skladu s 94.
               členom zakona o lokalni samoupravi. To povem zaradi tega, ker je okrog tega zakona
               bilo izredno dosti razprav in usklajevanj, tudi, da lahko rečem, v vsaki poslanski
               skupini.</p>
               <p>Po prvem branju je državni zbor sprejel stališča, ki so dokaj jasno nakazovala in
               narekovala vladi, kaj mora upoštevati pri pripravi zakona za drugo branje. Lahko
               ugotovim, da so bila stališča takšna, da je v največji meri vlada lahko upoštevala ta
               stališča. Ugotoviti bi še tudi želel, da je razprava, ki je bila opravljana v
               komisiji za lokalno samoupravo, šla v smeri, da je podprla vladni predlog oziroma se
               strinja s tem vladnim predlogom. Jaz pa lahko rečem, da se vlada strinja tudi s
               tistimi amandmaji, ki jih je sprejela komisija za lokalno samoupravo. Samo to, hvala
               lepa.</p>
            </sp>
            <sp xml:id="SDZ2-Izredna-23-1998-07-08.sp21">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu ministru. Predlog zakona je obravnavala komisija za lokalno
               samoupravo kot matično delovno telo. <title>Proceduralno?</title> Saj bom sedaj vprašal
               gospoda Trofenika, kaj je z gradivom, če ste to želeli. Prosim, gospod Mozetič.</p>
            </sp>
            <sp xml:id="SDZ2-Izredna-23-1998-07-08.sp22">

               <speaker>MIROSLAV MOZETIČ:</speaker>

               <p>Jaz verjamem, da boste vprašali, ampak jaz se prej nisem hotel vključevati, ne pri
               glasovanju, ne pri tistih smešnih debatah o spremembi dnevnega reda. Ampak to je pač
               problem vodstva državnega zbora, ne moj problem.</p>
               <p>Ampak sedaj nimamo niti materialov, prosim. Nobenih stvari. Dajte prekiniti sejo,
               prosim, vsaj da bodo materiali. Tudi včeraj, ko je bil dan rezerviran za poslanske
               skupine, je bila ob 10.00 uri seja komisije za lokalno samoupravo. Jaz sem s
               predsednikom govoril, ni je mogel sklicati popoldne, ker so bile vse sobe zasedene.
               Ampak material smo dobili včeraj, predvčerajšnjim, komisija je govorila včeraj.
               Poslanske skupine niso imele časa niti, da se o čemerkoli pogovorijo. Jaz verjamem,
               da so se vse zmenili v vladi, ampak vlada še ni parlament. Vladajoče stranke tudi še
               niso parlament. Vse poslanske skupine skupaj in vsi poslanci predstavljamo parlament.
               Ne bom prosil ne za odmor, nič ne bom prosil. Prosim pa, da predsednik državnega
               zbora dejansko ugotovi, da ni pogojev za delo in da vsaj toliko prekine, da bodo
               ustvarjeni vsebinski pogoji za delo na teh zakonih.</p>
            </sp>
            <sp xml:id="SDZ2-Izredna-23-1998-07-08.sp23">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Mozetiču. Vsekakor bomo to storili. Seveda pa zavračam kakršnokoli
               odgovornost vodenja državnega zbora. Če kdo od poslancev predlaga spremembo točk
               dnevnega reda in če večina državnega zbora tako odloči, jaz pri tem nimam nič. Lepo
               vas prosim, da ste korektni tudi do predsedujočega.</p>
               <p>Sprašujem predsednika komisije za lokalno samoupravo, če lahko pojasni, kdaj bo
               pripravljeno gradivo. Kajti smo v <title>drugi obravnavi</title> tega zakona in je
               razumljivo, da poslanke in poslanci morajo imeti pred seboj tudi pregled amandmajev
               poleg poročila matičnega delovnega telesa. Prosim, gospod Trofenik.</p>
            </sp>
            <sp xml:id="SDZ2-Izredna-23-1998-07-08.sp24">

               <speaker>VILI TROFENIK:</speaker>

               <p>Hvala za besedo. Jaz sem pač v zadregi. Gradivo se je delalo sinoči v pozne nočne
               ure, služba nadaljuje in jaz predlagam, da prekinete sejo. Komisija se je potrudila,
               kljub temu, da so bile take razmere, da smo se morali preseliti v to dvorano, ker ni
               bilo primernega prostora v celi zgradbi državnega zbora, in ne vidim drugega izhoda,
               kot da se seja prekine.</p>
            </sp>
            <sp xml:id="SDZ2-Izredna-23-1998-07-08.sp25">

               <speaker>PREDSEDNIK JANEZ PODOBNIK:</speaker>

               <p>Kolegice in kolegi! Sejo prekinjam do 12.00 ure. Nadaljujemo ob 12.00 uri. Z 2. točko
               dnevnega reda.</p>
               <stage type="time">(Seja je bila prekinjena ob 10.40 uri in se je nadaljevala ob 12.11 uri.)</stage>
            </sp>
            <sp xml:id="SDZ2-Izredna-23-1998-07-08.sp26">

               <speaker>PREDSEDNIK JANEZ PODOBNIK:</speaker>

               <p>Smo pri 2. točki dnevnega reda. Preden odprem razpravo, bi prosil, da ugotovimo
               prisotnost v dvorani. Ugotavljamo prisotnost. Prosim, da se umirite. Ugotovimo
               prisotnost! <stage>(56 prisotnih.)</stage></p>
               <p>Ugotavljam, da je državni zbor sklepčen in lahko nadaljuje delo in odloča.</p>
               <p>Preden preidemo na obravnavo 2. točke dnevnega reda - smo pri poročilu poročevalca
               matičnega delovnega telesa - bi rad pozdravil udeležence mednarodne konference
               Priložnosti in dileme parlamentarnega vodenja. Ta mednarodna konferenca se včeraj in
               danes dogaja tudi v prostorih državnega zbora. Na njej so kot predavatelji, smo
               oziroma so nastopili tudi nekateri poslanci državnega zbora in generalna sekretarka
               državnega zbora. Vsem udeležencem želim še naprej lepo bivanje v Sloveniji.
               ...<stage>(Aplavz.)</stage>... Vsekakor pa je tema glede parlamentarnega vodenja zelo aktualna.</p>
               <p>Torej, v tem času so strokovne službe komisije za lokalno samoupravo uspele
               pripraviti poročilo matičnega delovnega telesa. Prosil bi predsednika gospoda
               Trofenika, da ga poda. To poročilo pa se sedaj tudi razmnožuje, tako da ga boste,
               upam, da ga boste, ko bo on zaključil razpravo, svoj nastop, že prejeli na klop.</p>
               <p>Prosim, gospod Trofenik.</p>
            </sp>
            <sp xml:id="SDZ2-Izredna-23-1998-07-08.sp27">

               <speaker>VILI TROFENIK:</speaker>

               <p>Hvala za besedo. Uvodoma bom pač povedal, da moje poročilo ne bo tako dolgo, da bi
               razdelili gradivo, ker enostavno ni razlogov za to.</p>
               <p>Komisija za lokalno samoupravo je ugotovila, da je predlagatelj v pripravi po prvem
               branju, to se pravi zakona za drugo branje, upošteval praviloma večino pripomb, ki so
               bile izražene v prvi obravnavi zakona v državnem zboru.</p>
               <p>Glede na pripombe sekretariata za zakonodajo in pravne zadeve je komisija povzela
               nekatere pripombe kot lastne amandmaje, ki so redakcijske narave. In seveda pri tem
               prevzela tudi nekatere amandmaje, ki so jih predlagali poslanci, kot svoje, s tem, da
               s sprejetimi amandmaji, ki jih sprejema komisija ne glede, ali so posledica
               redakcijskih naporov ali gre za ideje, ki so jih predlagali kolegi poslanci, pa s
               temi amandmaji ne posega v koncept samega zakona.</p>
               <p>Komisija predlaga državnemu zboru, da predlog zakona skupno z amandmaji matičnega
               delovnega telesa sprejme, in seveda, če bo sprejet v drugem branju in predloženi
               amandmaji, tudi predlaga komisija državnemu zboru oziroma vodstvu državnega zbora, da
               se uvrsti zakon v tretje branje v najkrajšem možnem času, po možnosti na izredno
               sejo, ki bi bila še v mesecu juliju. Hvala lepa.</p>
            </sp>
            <sp xml:id="SDZ2-Izredna-23-1998-07-08.sp28">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Trofenik. V tem času, v zadnjih minutah dobesedno dežujejo dodatni
               amandmaji k zakonu o spremembah in dopolnitvah zakona o lokalni samoupravi, druga
               obravnava. Okrog 10 novih amandmajev smo prejeli.</p>
               <p>Spoštovane kolegice in kolegi! Predlagam, da se odločimo o naslednjem... Očitno so
               tri točke dnevnega reda povezane praktično z enim od delovnih teles državnega zbora,
               ki je zelo obremenjeno. Prav tako se je pojavilo nekaj tehničnih težav pri samem
               programu Lotus Notes, prek katerega se vlagajo amandmaji. Nekateri amandmaji, ki so
               bili sedaj vloženi v zadnji uri, so tudi po ocenah strokovnih služb državnega zbora
               pomanjkljivo vloženi oziroma napačno vloženi. Prav tako so nekateri vsebinske narave,
               in če bi želeli poslanke in poslanci dobiti celovit pregled vseh amandmajev v enem
               tekstu, potem sedaj ne moremo nadaljevati dela.</p>
               <p>Toda preden bi se odločili, kako bomo nadaljevali delo, pa se pojavlja še eno
               vprašanje. Glede na vsebino teh amandmajev, ki jih je tudi že pregledal sekretariat
               za zakonodajo in pravne zadeve državnega zbora, le-ta meni, da bi bilo smotrno in
               logično, da se do njih opredeli tudi matično delovno telo. Torej, da ne bi prišlo
               potem do tega predloga ob 14.30 uri, ampak da to sedaj naredimo.</p>
               <p>Bi lahko prosil gospo Bitenčevo, če želi pojasniti.</p>
            </sp>
            <sp xml:id="SDZ2-Izredna-23-1998-07-08.sp29">

               <speaker>TINA BITENC-PENGOV:</speaker>

               <p>Gospod predsednik, spoštovani zbor! Amandmajev je bilo v kratkem času pred tem
               trenutkom precej vloženih. Sekretariat jih ni uspel vseh pregledati, ali so v
               formalnem smislu pravilno locirani v zakonski tekst in ali, bom rekla, so skladni s
               konceptom, kakršnega prinaša predlog zakona. Ena od naših sugestij je bila, da se ti
               amandmaji pregledajo v matičnem delovnem telesu, kjer tudi mi lahko ustno sodelujemo.
            </p>
            </sp>
            <sp xml:id="SDZ2-Izredna-23-1998-07-08.sp30">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospa Bitenčeva. Dovolite mi, da sam torej predlagam tudi <title>proceduralni sklep</title>, da se pred nadaljevanjem seje, ki bo ob 14.30, sestane
               matično delovno telo, torej komisija državnega zbora za lokalno samoupravo in se do
               vloženih amandmajev tudi opredeli.</p>
               <p>Gospod predsednik Trofenik predlaga, da je seja te komisije ob 13. uri v sobi 217.
               Bomo preverili, v katerem prostoru.</p>
               <p>Torej ta <title>proceduralni predlog</title> dajem na glasovanje. Ugotovimo prisotnost!
               <stage>(59 prisotnih.)</stage></p>
               <p>Kdo je za ta proceduralni predlog? <stage>(53 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je ta proceduralni predlog sprejet.</p>
               <p>Torej seja komisije za lokalno samoupravo je ob 13. uri v sobi 212. Sejo nadaljujemo
               ob 14.30 uri. Hvala lepa.</p>
               <stage type="time">(Seja je bila prekinjena ob 12.20 uri in se je nadaljevala ob 14.55 uri.)</stage>
            </sp>
            <sp xml:id="SDZ2-Izredna-23-1998-07-08.sp31">

               <speaker>PREDSEDNIK JANEZ PODOBNIK:</speaker>

               <p>Pravkar smo imeli sejo kolegija, na kateri smo se poskušali dogovoriti za dnevni red
               10. redne seje.</p>
               <p>Ugotovimo prisotnost! 62 poslank in poslancev. Državni zbor je sklepčen in lahko
               odloča.</p>
               <p>Smo torej pri 2. točki dnevnega reda, pri obravnavi predloga zakona o spremembah in
               dopolnitvah zakona o lokalni samoupravi. Državni zbor je to točko prekinil ob
               proceduralnem sklepu, da se ponovno sestane matično delovno telo in obravnava ter se
               opredeli do vloženih amandmajev. Prosim predsednika komisije, gospoda Trofenika, da
               poda poročilo.</p>
            </sp>
            <sp xml:id="SDZ2-Izredna-23-1998-07-08.sp32">

               <speaker>VILI TROFENIK:</speaker>

               <p>Hvala za besedo. Komisija za lokalno samoupravo se je sestala in obravnavala vložene
               amandmaje, ki so jih vložili poslanci oziroma poslanske skupine. Moram povedati, da
               je bilo naknadno vloženih 23 amandmajev k predlogu zakona o spremembah zakona o
               lokalni samoupravi. Komisija ni podprla nobenega izmed amandmajev, ki so bili vloženi
               naknadno, oziroma je nekatere zavrnila soglasno, nekatere pa z večino, tako da ne
               predlaga državnemu zboru, da sprejme kateregakoli izmed naknadno vloženih amandmajev,
               ki so priloga k poročilu, ki ste ga dobili na dopoldanskem delu seje. Hvala.</p>
            </sp>
            <sp xml:id="SDZ2-Izredna-23-1998-07-08.sp33">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Trofeniku. Poslanci smo prej na klop prejeli tudi poročilo
               matičnega delovnega telesa o spremembah in dopolnitvah zakona o lokalni samoupravi.
               Poročilo vsebuje tudi opredelitev do amandmajev, ki so bili vloženi ob prvi obravnavi
               v komisiji. Sedaj je gospod Trofenik tudi povedal stališče komisije do dodatno
               vloženih amandmajev.</p>
               <p>Sprašujem poslanke in poslance, ali se strinjate, da državni zbor prične z obravnavo,
               da torej nadaljujemo z obravnavo te točke dnevnega reda, da najprej pogledamo
               poročilo, ki je pisno, in da skrbno obravnavamo tudi vsa vložena dopolnila, ki so
               prišla kasneje na mizo, da ne bi bilo kakršnekoli nejasnosti pri odločanju o
               amandmajih. Ne vidim nasprotovanja. Zato predlagam, da se lotimo dela.</p>
               <p>Želi besedo predstavnik sekretariata za zakonodajo in pravne zadeve? <stage>(Ne želi.)</stage>
               Prehajamo na obravnavo in odločanje o posameznih členih predloga zakona.</p>
               <p>Zboru najprej predlagam, da skladno z drugo alineo 198. člena poslovnika razpravlja
               in glasuje o vseh tistih členih skupaj, h katerim niso bili vloženi amandmaji. Sklep
               ne bo sprejet, če mu bo nasprotovala tretjina poslancev. Želi kdo besedo? <stage>(Ne
               želi.)</stage></p>
               <p>Razpravo zaključujem in dajem predlog na glasovanje. Ugotovimo prisotnost! <stage>(63
               prisotnih.)</stage></p>
               <p>Kdo je za tak predlog? <stage>(40 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Prehajamo na odločanje o posameznih amandmajih in o členih.</p>
               <p>Smo pri 2. členu in amandmaju. K 2. členu je komisija vložila amandma: V spremenjenem
               6. členu se v drugem stavku prvega odstavka za besedico "javna" črtata besedi
               "oziroma druga". Amandma je uskladitvene narave.</p>
               <p>Drugi amandma: Doda se nov a4. člen, ki se glasi: "v 20. členu se črta besedilo "in
               druga". O tem bomo odločali posebej.</p>
               <p>V razpravo dajem 2. člen in amandma. Želi kdo besedo? <stage>(Ne želi.)</stage> Razpravo zaključujem
               in dajem na glasovanje amandma k 2. členu. Ugotavljamo prisotnost! <stage>(59
               prisotnih.)</stage></p>
               <p>Kdo je za ta amandma? <stage>(44 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma k 2. členu sprejet.</p>
               <p>Na glasovanje dajem 2. člen v celoti, 2. člen spremenjen. Ugotavljamo prisotnost! <stage>(54
               prisotnih.)</stage></p>
               <p>Kdo ja za 2. člen? <stage>(35 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je člen sprejet.</p>
               <p>Za nov 4.a člen je komisija vložila amandma, ki se glasi: V 20. členu se črta
               besedilo "in druga". Amandma je uskladitvene narave. Želi kdo besedo o novem a4.
               členu? Prosim, gospod Kelemina.</p>
            </sp>
            <sp xml:id="SDZ2-Izredna-23-1998-07-08.sp34">

               <speaker>BRANKO KELEMINA:</speaker>

               <p>Hvala lepa. Spoštovani državni zbor! Amandma k 4.a členu, če dovolite, bi malo
               komentiral. Dejansko je vlada predlagala oziroma je verjetno tudi odbor to sprejel,
               da bi se 21. člen spremenil. Ampak po moji presoji, ko sem poskušal te stvari
               narediti čim bolj transparentne, sem ugotavljal, da ni umestno kar tako sredi 21.
               člena dodati neko besedilo oziroma priključiti k obstoječemu besedilu določeno novo
               besedilo, ki tako rekoč mogoče s tisto alineo, ki je tukaj predlagana, ki je
               obstoječa v osnovnem zakonu, nima nobene zveze. Menim, da je zelo nerodno, če to, kot
               je opredeljeno v 21. členu - dovolite, da preberem: "omogoča pogoje za gospodarski
               razvoj občine". To je ena alinea, ki občinam dovoljuje oziroma omogoča, da urejajo
               tudi gospodarske probleme v občini. Ker sem pač menil, da bi k tej alinei bilo zelo
               primerno, če bi se dodalo - kar je že bilo enkrat, kot se spomnim, ko sem bil v
               komisiji za lokalno samoupravo, kjer smo se pogovarjali, da bi bilo dobro, da bi
               zraven vključili, k tej alinei ali pa vsaj nekako v zakon uvrstili, tudi ukvarjanje
               občine z malim gospodarstvom oziroma drobnim gospodarstvom. Seveda v ta resor spada
               potem tudi gostinstvo in turizem. Trdno sem prepričan, da občina pri zagotavljanju
               vseh teh pogojev delovanja malega gospodarstva, gostinstva in turizma ne more peljati
               neke svoje lokalne politike, ampak da mora tukaj upoštevati oziroma biti usklajena z
               državnimi organi in ministrstvi, in da bi bilo prav, da je ta alinea tako rekoč
               zaključena.</p>
               <p>No, seveda sem pa tudi predlagal, da bi za področje kmetijstva pa dali novo alineo,
               kajti menim, da je področje kmetijstva tisto, ki si zasluži novo alineo, svojo, in ne
               more biti vključeno pod alineo gospodarskega razvoja in malega gospodarstva. Seveda,
               tako kot sem tudi v obrazložitvi napisal, kmetijstvo do zdaj v osnovnem zakonu in
               tudi v občinskih statutih, predvsem pa v osnovnem zakonu ni bilo opredeljeno. Mislim,
               da si zasluži to, da bi bila posebna alinea za področje kmetijstva, ker je tudi
               ministrstvo popolnoma drugače oblikovano oziroma imamo posebno ministrstvo za
               izvajanje nalog s področja kmetijstva. Tako, da sem v bistvu samo malo bolj
               transparentno hotel narediti iz tistega predloga, ki ga je predlagala vlada, kjer je
               napisala, da bi se - če zdajle preberem celotno alineo, kar je vlada predlagala, bi
               se glasila: "- omogoča pogoje za gospodarski razvoj občine in v skladu z zakonom
               izvaja naloge s področja gostinstva, turizma in kmetijstva." Mislim, da se to lepo ne
               sliši, in zdajle me zanima, čeprav je komisija za lokalno samoupravo nekako ta
               amandma razglasila kot nesprejemljivega, bi prosil vlado, če meni oziroma naj
               obrazloži, če meni, da ni bolj pravično in bolj pošteno, pa tudi bolj pregledno, da
               bi ti dve dejavnosti, se pravi, gospodarstvo in kmetijstvo, bili v alineah ločeni. Po
               mojem mišljenju bi bilo prav, da se to ločeno napiše, da ne bi bilo vse stlačeno v
               eno alineo.</p>
               <p>Jaz bi prosil za mnenje vlade; če ne nasprotuje, naj pač tukaj pove. Potem naj tudi
               državni zbor v skladu z mnenjem vlade oblikuje oziroma sprejme odločitev.</p>
               <p>Prav tako sem vse ostale - če ste prebrali ta 4.a člen, so upoštevani dejansko
               predlogi vlade, ki jih je dala ob predlogu zakona o spremembah. Dodal sem še v osmi
               alinei, ki se glasi: "ureja in vzdržuje vodovodne, energetske in komunalne objekte",
               sem pač zraven napisal še besedo "gradi". Kajti menim, da ni popolnoma nič narobe, če
               je v tej alinei še dodatna beseda "gradi", kajti tako, kot sem napisal v
               obrazložitvi, marsikdaj sedaj nekatere občine menijo, da ni njihova naloga, da
               pomagajo graditi recimo te komunalne objekte, ampak velikokrat te zadeve prepuščajo
               krajevnim skupnostim. Tako bi se pa samo nekoliko bolj natančno opredelilo in mislim,
               da zadeva ni tako obremenjujoča, če gledam recimo potem naslednjo - enajsta ali
               katera alinea je, ki pravi, "gradi, vzdržuje in ureja lokalne javne ceste". To je
               popolnoma identična dejavnost oziroma naloga občine. Zato menim, da bi se to lahko
               tako po novem opredelilo v tem novem amandmaju.</p>
               <p>Glede na to, kot sem povedal, da sem v svojem amandmaju povzel popolnoma vse določbe
               že predlaganega 4.a člena - dodal sem samo to bolj jasno obrazložitev - bi prosil
               predstavnika vlade, če lahko pove, če ni nekih zadržkov, da bi se ta amandma sprejel.
               Seveda, če bi pa imela kakršnokoli pripombo, vlada ali pa tudi komisija, h kakšni
               besedo v tem mojem predlogu, ne bi jaz nič nasprotoval in bi se lahko v tretji
               obravnavi še ta beseda z amandmajem popravila.</p>
               <p>Menim, da bi bilo prav, da se ta moja sprememba upošteva oziroma predlog poslanske
               skupine SDS in da sprejmemo nekoliko boljšo opredelitev, kot je bila opredeljena v
               predlogu, ki ga je predlagala vlada. Samo toliko o tem in prosim za obrazložitev
               vlade, če ne bo predolgo trajalo. Hvala.</p>
            </sp>
            <sp xml:id="SDZ2-Izredna-23-1998-07-08.sp35">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Kelemina. Torej v državnem zboru je kot v čebelnjaku. Prosim, da
               bi poskušali poslušati razpravljalce. Po drugi strani mi je pa razumljivo, da tudi
               poskušate pozorno slediti razpravi in tudi slediti amandmajem k spremembi zakona o
               osnovnem zakonu.</p>
               <p>Prosim za pozornost in potrpežljivost. Sedaj smo preleteli, smo pri novem a4. členu.
               Gospod Kelemina je razpravljal že o amandmaju, ki ga je vložil k 4.a členu. Torej
               vaša razprava bo pač upoštevana, ko bomo prišli do amandmaja k 4.a členu. Želi kdo
               besedo o novem a4. členu in amandmaju, ki je bil vložen? Predlagam, da se najprej do
               tega opredelimo, potem pa nadaljujemo. <title>Proceduralno,</title> gospod Špiletič.</p>
            </sp>
            <sp xml:id="SDZ2-Izredna-23-1998-07-08.sp36">

               <speaker>BOGOMIR ŠPILETIČ:</speaker>

               <p>Predsedujoči! Jaz bi zgolj opozoril, da je izredno težko slediti kakršnemukoli
               glasovanju, ker amandmajev oziroma pregleda amandmajev še vedno nimamo na mizi. Imamo
               sicer gradivo matičnega delovnega telesa, kjer so pa seveda lepo našteti tisti
               amandmaji, ki jih matično delovno telo podpira. Nimamo pa vseh in glasovati brez
               pregleda je težko, ker v nasprotnem bomo vsi brskali, da bomo na mizi sploh
               izpraskali amandma, o katerem bomo glasovali. V nasprotnem bomo glasovali na pamet.
               In menim, da tak način dela ni korekten, pa kljub temu, da smo danes že zapravili 3
               ure zaradi tega, ker gradivo ni bilo pripravljeno.</p>
            </sp>
            <sp xml:id="SDZ2-Izredna-23-1998-07-08.sp37">

               <speaker>PREDSEDNIK JANEZ PODOBNIK:</speaker>

               <p>Hvala lepa. Jaz sem prej vprašal, da bi pričeli, da bi prebrali vsak amandma, se do
               njega opredelili. Če boste nasprotovali, pač ne bomo mogli nadaljevati. Kot vam je
               znano, je bilo vloženih tik pred zdajci več kot 20 amandmajev, to je razumljivo, da
               je nemogoče v trenutku potrem pripraviti pregled. Obstaja možnost, da o vsakem členu
               preberemo vse amandmaje in se do njih opredelimo.</p>
               <p>Jaz se obvežem, da to naredim. Se strinjate? Hvala lepa. Torej vse amandmaje bomo
               prebrali, tako, da ne bi nihče imel občutka, da smo kakorkoli z proceduro želeli
               ustvariti še večjo nejasnost, kot v bistvu je, ker je materija zelo zapletena.</p>
               <p>Smo pri a4. členu. Opozarjam a4. členu. To je v bistvu amandma za nov a4. člen,
               predlagatelj je komisija za lokalno samoupravo. Razlika je med a4. in 4.a. Saj je to
               zelo jasno. Najprej bomo glasovali o tem, saj potem se bo itak preštevilčilo za
               tretje branje. To je naša običajna praksa. Želi še kdo besedo? <stage>(Ne želi.)</stage></p>
               <p>Torej na glasovanje dajem amandma za nov a4. člen. Ugotavljamo prisotnost! <stage>(58
               prisotnih.)</stage></p>
               <p>Kdo je za ta amandma? <stage>(43 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>Skupina poslancev s prvopodpisanim Avšič Jožetom je vložila tudi amandma, ki se
               glasi: Doda se novi 4.a člen, ki se glasi: "16.a člen se črta." 16.a člen osnovnega
               zakona. Gospod Avšič.</p>
            </sp>
            <sp xml:id="SDZ2-Izredna-23-1998-07-08.sp38">

               <speaker>JOŽE AVŠIČ:</speaker>

               <p>Gospod predsednik, vložen je amandma tudi k 4. členu zakona, ki je povezan s tem,
               tako da se ta sploh ne more brez amandmaja k 4. členu obravnavati, ker je smiselno
               vezan na 4.a člen. Sprememba ...<stage>(Posvetuje se sekretarko.)</stage> Še eden je.</p>
            </sp>
            <sp xml:id="SDZ2-Izredna-23-1998-07-08.sp39">

               <speaker>PREDSEDNIK JANEZ PODOBNIK:</speaker>

               <p>Kolegice in kolegi, ugotavljam, da ne bo možno na ta način nadaljevati z delom, kajti
               stvari so preveč zapletene. Amandmaji še vedno prihajajo tako rekoč na člene, ki jih
               obravnavamo. Tako bom prisiljen, da bom to točko prekinil, da pripravimo kvaliteten
               pregled amandmajev. To so zelo pomembne zadeve. Sedaj nastopi vprašanje, s katero
               temo lahko nadaljujemo. Imamo prestavljeno 1. točko dnevnega reda. Ni pripravljeno
               gradivo. Trenutek, kolegice in kolegi. Prekinjam 2. točko dnevnega reda. Nadaljevali
               jo bomo, ko bomo prejeli pregled amandmajev. Opozarjam, da za ta zaplet ne krivim
               strokovnih služb komisije za lokalno samoupravo. Predlagam pa, danes je državni zbor
               izglasoval sklep, da po 2. točki gremo na 3. in potem na 4. Ker nimamo pripravljenih
               gradiv za 3. in 4. točko dnevnega reda, je edina možnost, da državni zbor opravi
               obravnavo o 1. točki dnevnega reda vsaj splošno razpravo. Gospod Bajc ima <title>proceduralni predlog.</title>
               </p>
            </sp>
            <sp xml:id="SDZ2-Izredna-23-1998-07-08.sp40">

               <speaker>JOSIP BAJC:</speaker>

               <p>Hvala lepa gospod predsednik. Dejansko si povzel to, kar sem hotel predlagati, to je
               proceduralni predlogda glede na to, da nimamo kompletnih gradiv, to smo sami
               ugotovili, za 2., 3. in 4. točko, to se pravi, naslednja točka, za katero pa imamo
               popolna gradiva s pregledom vloženih amandmajev, da pristopimo k 1. točki dnevnega
               reda.</p>
            </sp>
            <sp xml:id="SDZ2-Izredna-23-1998-07-08.sp41">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ali kdo nasprotuje temu predlogu? Proceduralni predlog gospoda Bajca
               dajem na glasovanje. Ugotavljamo prisotnost! Državni zbor se lahko z novim
               glasovanjem odloči drugače, seveda. Spoštovane kolegice in kolegi, da bo jasno, v
               nasprotnem primeru danes danes zaključimo z delom, kajti nimamo nobenih drugih točk
               pripravljenih. In mislim, da imamo za 1. točko, ker smo na 9. seji razpravo odprli,
               prijavljene razpravljavce, da ni nobenih razlogov, da ne bi opravili splošne razprave
               o tem zakonu. In šele, ko pridemo do glasovanja o amandmajih, vidim smisel, da se
               odločamo o nadaljnjem delu. Mislim pa, da so vsi pogoji, da državni zbor opravi vsaj
               splošno razpravo k 1. točki dnevnega reda.</p>
               <p>Torej predlog gospoda Bajca, da državni zbor preide na 1. točko dnevnega reda, dajem
               na glasovanje. Ugotavljamo prisotnost. <stage>(54 prisotnih.)</stage></p>
               <p>Kdo je za tak predlog? <stage>(33 poslancev.)</stage> Je kdo proti? <stage>(21 poslancev.)</stage></p>
               <p>Proceduralni predlog gospoda Bajca je bil sprejet.</p>
               <p>To pomeni, da državni zbor prehaja <title>1. TOČKO</title> te izredne seje, na <title>PREDLOG
                  ZAKONA O SPREMEMBAH IN DOPOLNITVAH ZAKONA O FINANCIRANJU OBČIN.</title>
               </p>
               <p>Hitri postopek.</p>
               <p>V okviru prve razprave, smo pri poslanskih razpravah poslank in poslancev. Skladno s
               poslovnikom je razprava omejena na pet minut, seveda razen tistih poslank in
               poslancev, ki so se pisno prijavili.</p>
               <p>Že na 9. seji so bili k replikam po razpravi gospoda Trofenika, če se pravilno
               spominjam, prijavljeni gospod Rudi Moge, Gospod Boris Sovič in Mirko Zamernik.</p>
               <p>Ali, spoštovani kolegi ocenjujete, da so replike še smiselne? <stage>(So.)</stage> Gospod Rudi Moge
               ima besedo.</p>
            </sp>
            <sp xml:id="SDZ2-Izredna-23-1998-07-08.sp42">

               <speaker>RUDOLF MOGE:</speaker>

               <p>Predsedujoči, hvala lepa za besedo. Mislim, da to, kar se dogaja v državnem zboru v
               zadnjem času ni v čast ne nam poslancem in ne - ne nam poslancem - govorim nasplošno,
               kajti odločanje, zdajle o zakonu o financiranju občin, brez tega, da imamo mnenje
               vlade, kjer se gre za ogromne milijarde, ker je vprašanje o tem, kaj bo s slovensko
               kulturo, da o drugih stvareh ne govorim, je po mojem milo rečeno...</p>
            </sp>
            <sp xml:id="SDZ2-Izredna-23-1998-07-08.sp43">

               <speaker>PREDSEDNIK JANEZ PODOBNIK:</speaker>

               <p>Prosim, gospod Moge.</p>
            </sp>
            <sp xml:id="SDZ2-Izredna-23-1998-07-08.sp44">

               <speaker>RUDOLF MOGE:</speaker>

               <p>Ja, ne najdem pravega pridevnika ali pa glagola, kakorkoli bi temu rekel, ampak milo
               rečeno je tale reč, to kar zdajle počnemo z občinami in kar delamo je "rang"
               otroškega vrtca, ne pa državnega zbora. Opravičujem se otroškim vrtcem, ampak ne pa
               državnega zbora Republike Slovenije. Da sam, ko repleciram gospodu Trofeniku, govorim
               to, da to, kar je govoril na seji odbora za kulturo, šolstvo in šport, to kar je
               potem povzel na klubu moj kolega Janez Kopač, to kar je govoril potem minister za
               kulturo tudi na klubu gospod Jožef Školč, kaže na to, da situacija okoli amandmaja k
               19.c členu in tista dohodnina od 30 na 35, še zdaleč niso takšne, da je poslancem
               bilo jasno o čem sploh lahko odločajo, kajti vsak ima, iz magnetogramov se da videti,
               drugačno mnenje o tem, o čem bodo lokalne skupnosti odločale, in kakšne ingerence bo
               še na tem področju imelo ministrstvo za kulturo. Mislim, da je treba kulturo
               razumeti, jo spoštovati, ne pa zapostavljati. In to slednje, ravno predlagatelji 19.c
               amandmaja delajo - bom tudi tiho kolega Vili Trofenik. Jaz se teh razprav tukajle,
               dokler ne bo mnenja vlade, ne bom udeleževal več, ne bom hodil gor, se mi zdijo
               deplasirane in tisti, ki pa mislijo, da so sposobni, zdaj v tem trenutku ta zakon
               sprejemat, brez tega, da bi se vlada o njem dogovorila, kaj o njem misli, pač naj to
               ravnanje, pa zaključke, ki bodo iz tega sledili, vzamejo na svoj hrbet.</p>
               <p>Jaz se v takšnem parlamentu, kjer kot poslanec nimam te možnosti, da bi dobil mnenje
               vlade k tako važnem zakonu, kot je to, in da bi o tem potem lahko razsodil, jaz se
               tegale tukaj ne mislim več udeleževat.</p>
            </sp>
            <sp xml:id="SDZ2-Izredna-23-1998-07-08.sp45">

               <speaker>PREDSEDNIK JANEZ PODOBNIK:</speaker>

               <p>Hvala lepa, za vašo repliko, gospod Moge. Ko smo pričeli s prvo obravnavo v okviru
               hitrega postopka, smo dali možnost, da bi predstavniki vlade spregovorili. Bili so
               prisotni in niso te možnosti izkoristili. Če se bodo predstavniki vlade želeli
               oglasiti, bodo dobili takoj besedo. Replika, gospod Boris Sovič. Ja. In gospod
               Trofenik. Prosim.</p>
            </sp>
            <sp xml:id="SDZ2-Izredna-23-1998-07-08.sp46">

               <speaker>BORIS SOVIČ:</speaker>

               <p>Cenjene dame, spoštovani! Že zadnjič sem se prijavil za besedo, da bi repletiral
               spoštovanemu kolegu Trofeniku. Verjamem, da je predlog tega zakona nastal v dobri
               veri, nameri, da bi se v Sloveniji uredilo področje financiranja občin. Tudi jaz se
               strinjam, da je to področje bilo podvrženo mnogim spremembam, dopolnitvam in še
               marsičemu, kar gotovo ni izboljšalo transparentnosti ureditve. In tudi sam se
               strinjam, da so na tem področju problemi, ki jih kaže rešiti. Želel bi si pa, da bi
               te probleme reševali na ta način, da bi na neki osnovi, strinjam se, da je to, kar je
               gospod Trofenik predlagal, lahko osnova, vendarle odločali tako, da bi vključili
               tiste, ki so za to zainteresirani in pristojni. Mislim, da je velika pomanjkljivost,
               da v tem trenutku nimamo stališča vlade Republike Slovenije do tega kar ta zakon
               prinaša, zlasti pa do amandmajev, ki so v velikem številu na ta zakon bili
               vloženi.</p>
               <p>To onemogoča na nek način odločanje zlasti zaradi tega, ker nimamo podatka, kaj ta
               zakon pomeni za uresničevanje vladne politike na posameznih področjih. Vlada, mislim,
               da je dolžna, da nam pravzaprav predstavi, kaj to pomeni, tako za področje
               komunalnega gospodarstva kot za področje kulture, sociale in vseh ostalih vidikov.
               Dokler takšnega mnenja vlade nimamo, mislim, da ne bi bilo primerno, da bi o tem
               odločali.</p>
               <p>Drugo. Mi bi morali dobiti tudi mnenje stalne konference lokalnih skupnosti v
               Sloveniji. Če pri socialnih in nekaterih drugih zakonodajah plediramo za to, da bi
               dobili mnenje socialnih partnerjev in jih tudi respektirali, potem moramo tudi v tem
               primeru respektirati mnenje občin. Mi v tem trenutku ne poznamo, kakšno je mnenje
               občin v Republiki Sloveniji, izraženo skozi to njihovo organizacijo, stalno
               konferenco mest. Mi preprosto ne vemo, ali se občine s tem strinjajo ali ne. Z vsem
               spoštovanjem, seveda, do tukaj prisotnih županov, vendar bi težko rekli, da tukaj
               prisotni župani sami po sebi lahko v celoti predstavljajo vse slovenske občine, lahko
               v celoti izražajo mnenje, ki ga te občine imajo. In ker je stalna konferenca mest in
               občin oziroma lokalnih skupnosti v Sloveniji bila tista, ki je pravzaprav osnovni
               zakonski predlog tudi obravnavala, in kolikor vem, celo soglašala z njim, mislim, da
               bi bilo korektno, da bi ta organizacija bila seznanjena tudi z amandmaji, s sedanjo
               podobo zakona, in da bi imela možnost, da se o tem izreče. Če tega ne naredimo, potem
               velikemu številu slovenskih občin onemogočimo, da bi izrazile svoje mnenje k tej
               problematiki. Ker pa s tem v veliki meri posežemo, da ne rečem zarežemo v substanco
               mnogih občin, mislim, da takšno odločanje ne bi bilo korektno.</p>
               <p>Zaradi tega bi bil tudi moj predlog, da bi, preden se obravnava začne, torej preden
               se sklepanje začne, pridobili mnenje vlade Republike Slovenije in stalne konference
               lokalnih skupnosti v Republiki Sloveniji. Šele na tej osnovi bi potem lahko korektno,
               z mirno vestjo odločali o tej zelo pomembni problematiki. Hvala.</p>
            </sp>
            <sp xml:id="SDZ2-Izredna-23-1998-07-08.sp47">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Sovič, če se strinjate, vaš predlog bom dal na glasovanje, preden
               bomo začeli odločati o posameznih amandmajih. Hvala lepa.</p>
               <p>Replika, gospod Mirko Zamernik.</p>
            </sp>
            <sp xml:id="SDZ2-Izredna-23-1998-07-08.sp48">

               <speaker>BOGOMIR ZAMERNIK:</speaker>

               <p>Hvala lepa za besedo. Vprašal bi vas, kaj mislite, kaj si mislijo navadni smrtniki -
               podeželska politika, kot se je nekdo pred nedavnim izrazil, katere predstavnikov nas
               je vendarle veliko tukaj - ko gledajo te kontradiktorne zadeve.</p>
               <p>Pri 1. točki pri financiranju občin dajemo stimulacijo za združevanje občin, 3
               oziroma 6%, pri 3. točki iste izredne seje pa delamo 35 novih občin! Zato me ne čudi,
               če se že tu pri zakonodaji poslužujemo take kontradiktornosti, da sta si spoštovana
               kolega, vodja poslanske skupine in predsednik komisije za lokalno samoupravo tudi v
               kontradikciji. Vodja poslanske skupine Slovenske ljudske stranke je dejal v imenu
               poslanske skupine, da bo potrebno s posebnimi zakoni ali pa s tem zakonom, ki ga zdaj
               obravnavamo, zagotoviti obstoj tudi tistim območjem, ki z lastnimi sredstvi ne bodo
               mogla preživeti. Predsednik komisije za lokalno samoupravo, cenjeni kolega Trofenik -
               zaradi tega tudi repliciram - pa je v svojem izvajanju dejal, da predlog zakona
               jemlje finančno izravnavo tistim, ki do le-te niso bili upravičeni.</p>
               <p>Govoril bom na svojem primeru, žal pa to ni edini primer; če bi bil edini primer, bi
               ga lahko enostavno rešili. A veste, kako? Glejte, Dars imamo fiktivno v Celju. Kakšne
               stroške to povzroča, vemo vsi. Na enako fiktiven način bi lahko preselili recimo
               polovico državnih sekretarjev v našo občino; s tem bi pridobili v proračun občine, če
               vemo, da je bruto plača državnega sekretarja 800.000 tolarjev mesečno, letno bi pri
               teh 35% pridobili približno, če bi upoštevali, da je tam 30 državnih sekretarjev, 27
               milijonov tolarjev - plus 47, kolikor imamo zdaj lastnih prihodkov krat dva, ker do
               tega smo upravičeni pri finančni izravnavi, in prišli bi na tistih 145 milijonov, 148
               milijonov, kolikor je po izračunu ob primerni porabi. Tako pa zadeva ni taka. Ampak
               se občinam, kakršna je naša, v prvem letu glede na izračunano porabo jemlje 20
               milijonov, ker pa je bilo milostno in se je potem še dal stolpec, ki govori o dodatni
               finančni izravnavi, 20 milijonov, ne vem, na osnovi česa, zakaj ne 30, zakaj ne 40
               ali 15. Tako v prvem letu izgubimo 12 milijonov, potem pa, to je za tisto prehodno
               obdobje, v naslednjih štirih letih pa pridemo na 89 milijonov. Pravim, da žal to ni
               edini primer in zato mi zadeva ne gre skupaj. Ta zakon bo začel veljati takoj, ker se
               sprejema po hitrem postopku in nima smisla sanjati o nekem posebnem zakonu, o katerem
               je govoril vaš vodja poslanske skupine, da se bodo zadeve rešile.</p>
               <p>Zato se strinjam, da bi bilo stvar potrebno premisliti in iti z normalnim postopkom.
            </p>
            </sp>
            <sp xml:id="SDZ2-Izredna-23-1998-07-08.sp49">

               <speaker>PREDSEDNIK JANEZ PODOBNIK:</speaker>

               <p>Hvala, gospod Zamernik, za vašo repliko. Z repliko se oglaša gospod Trofenik, za njim
               gospod Mozetič.</p>
            </sp>
            <sp xml:id="SDZ2-Izredna-23-1998-07-08.sp50">

               <speaker>VILI TROFENIK:</speaker>

               <p>Hvala lepa. Ne bom na vse stvari, ki so netočne in za katere človek težko ugotovi,
               ali izhajajo iz nepoznavanja ali pa namerno zavajajo. Ali so namerno zavajajoče,
               ampak vseeno.</p>
               <p>Kolega Moge, nikakor ni možno pristati na vašo vrednostno oceno, da nekdo nima
               razumevanja kulture in da je ogrožena kultura zaradi nekaterih rešitev, ki so v tem
               zakonu predvidene. Veste, če je bilo slovenskim občinam v celoti zaupana skrb za
               predšolsko vzgojo, tako v pomenu in obsegu, finančnem, potem bilančni premik
               približno 5 milijard tolarjev v cenah leta 1996 ne more ogroziti kulture in to
               enostavno ni res. Odrekate odgovornost in sposobnost odločati o nekaterih, poudarjam,
               o nekaterih kulturnih programih, katerih ustanovitelji izvajalcev so lokalne
               skupnosti istim ustanoviteljem, to se pravi odrekate jim opravilno sposobnost.
               Povejte lepo, se vam opravičujem, zelo direktno, da se borite za pridobljene pravice
               sredine, iz katere izhajate in te pridobljene pravice so daleč nad slovenskim
               povprečjem. Na žalost je to čista resnica in jo povejmo v obraz, ne da jo zavijamo v
               nek drug celofan.</p>
               <p>Podobno, kolega Sovič, spoštovani, enostavno ne razumem, da si izmišljujete "kvazi"
               argumente. Jaz sem član predsedstva stalne konference. Na žalost stalna konferenca o
               lokalni skupnosti ne zastopa pretežnega dela slovenskih lokalnih skupnosti in zato na
               žalost ne more biti partner na relaciji vis-a-vis državi, vladi ali državnemu zboru.
               Oprostite, to ni noben, jaz bi si želel, da bi bila asociacija, katerakoli, odgovoren
               partner, vendar v danem trenutku stalna konferenca ni. Drugič ste, spoštovani kolega
               Sovič, prezrli, da je prvič od uvedbe lokalne samouprave bilo izkoriščeno zakonsko
               določilo, da gredo zakoni, ki se tičejo lokalnih skupnosti, v razpravo v lokalne
               skupnosti. Ta razprava je, če se ne motim, bila zaključena tudi o tem zakonu 19.,
               mislim da februarja letošnjega leta. In vse lokalne skupnosti oziroma njihovi organi
               so imeli možnost se odgovorno opredeliti do predvidenih zakonskih rešitev.</p>
               <p>O vladni politiki na posameznih področjih seveda je možno diskutirati, se strinjati
               ali ne strinjati, vendar to iskati kot argument, mnenje vlade, kot sem obveščen, bomo
               dobili med sejo. Zaradi omejenega časa, gospod Zamernik, nobenega neskladja med vodjo
               poslanske skupine, kateri pripadam, in mene osebno ni. Iz konteksta ste iztrgali mojo
               izjavo, ko sem opredeljeval oziroma utemeljeval, v čem je problem spremembe, da
               jemlje nekaterim občina finančno izravnavo in to, do katere pač skozi ta merila niso
               upravičene. To ste vi posplošili na čisto nek drug primer, ki pa iskreno s tem, kar
               ste povedali in zlorabili mojo izjavo oziroma moje izvajanje, ker ga trgate iz
               konteksta povedanega, enostavno ne drži.</p>
               <p>Seveda je zakon o financiranju eden izmed zakonov, ki utemeljuje oziroma omogoča
               denarno podlago ali pa materialno podlago. Drugi je seveda zakon, kakorkoli bomo
               rekli o skladnejšem regionalnem razvoju ali kakorkoli čemu drugemu. To je zakon, ki
               je na poti in ki je nujno potreben in za tem ni nobene špekulacije. Se
               opravičujem.</p>
            </sp>
            <sp xml:id="SDZ2-Izredna-23-1998-07-08.sp51">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Trofenik. Replik je še kar nekaj. Sledi gospod Mozetič, za njim
               gospod Kontič.</p>
            </sp>
            <sp xml:id="SDZ2-Izredna-23-1998-07-08.sp52">

               <speaker>MIROSLAV MOZETIČ:</speaker>

               <p>Hvala lepa za besedo. No, jaz bom gospodu Mogetu - ampak niti ni toliko replika, je
               bolj neka dopolnitev, ali pa moja misel na njegovo misel, ki jo je tukaj izrekel. V
               večini se v bistvu strinjam s tistim, kar je on povedal. Jaz nisem bil nikoli v
               otroškem vrtcu, tako da ne vem direktno, tudi moji otroci ne, ne vem, kako je v
               otroškem vrtcu. Vendar, če je tako kot je danes v državnem zboru, se nič ne čudim, da
               potem zrastejo taki poslanci kot smo zrasli. Ker to dejansko kaže, ampak ne zaradi
               poslancev, ne zaradi državnega zbora, pač pa zaradi vseh spletov teh okoliščin, kako
               ta zadeva teče. V vsakem otroškem vrtcu so vrtnarice, rečejo na Koroškem, mi rečemo
               negovalke. Če so vrtnarice slabe, potem verjetno je tudi kaj drugega slabega.</p>
               <p>Ampak glede tistega amandmaja, ki ga je gospod Moge povedal. Jaz mislim, niti se ne
               spuščam v vsebino tistega amandmaja, ampak jaz mislim, da ga dejansko v tem zakonu ne
               moremo sprejeti. Zakon govori o financiranju občin, mi pa posegamo v nek drug zakon,
               zakon o kulturi ali ne vem, kako se bo imenoval, kateri bo to stvar uredil,
               vsebinsko, matično. Če bo prenesel na občino pristojnost, potem bo jasno potrebno
               posledično, posledica tega bo, da bo treba zagotoviti tudi finance. Mi pa zdaj s
               finančnim zakonom prenašamo tudi neke pristojnosti. Jaz mislim, da je pravno
               sistemsko tak amandma nesprejemljiv, ne glede na vsebino in jaz se strinjam s tem, da
               je občina morda v določenih segmentih ali pa, če ne že vse, večina, glede na moč, ki
               jo imajo, celo morda bolj sposobni kulturo zagotavljati kot, ne vem, imaginarna
               država, ampak to je čisto drugo vprašanje.</p>
               <p>Zdaj, jaz bi pa rad še eno drugo stvar. Tukaj se dajejo ocene, da je zakon za ene
               občine dober iz te formule, za druge slab, za ene tako, za druge drugače. Po drugi
               strani pa, in finančno ministrstvo in tudi tukaj sem slišal, da ni jasnih podatkov,
               da se v resnici ne da točno izračunati. Kar pomeni, to se ocenjuje, morda bo boljše,
               morda ne bo boljše. Tako da izračunov pa ni, izračunov ni, ne za vse formule, ne za
               vse načine, ne za vse amandmaje.</p>
               <p>In samo še eno. Danes smo pozdravili predstavnike, ki so na tej mednarodni
               konferenci, o dilemah in težavah pri vodenju parlamentov. Škoda, da sedijo dol v teh
               dvoranah in razpravljajo o svojih teoretičnih zadevah. Če bi sedeli na našem balkonu,
               bi imeli praktično izkušnjo, kako se parlamenta ne vodi in kako se v parlamentu ne
               dela.</p>
            </sp>
            <sp xml:id="SDZ2-Izredna-23-1998-07-08.sp53">

               <speaker>PREDSEDNIK JANEZ PODOBNIK:</speaker>

               <p>Hvala lepa, za vašo repliko. Repliko ima gospod Kontič, za njim gospod Partljič.
               Vsekakor pa gospod Mozetič, bomo zelo resno preučili vaše mnenje o naravi amandmaja
               za novi 19.c člen. Prosim, gospod Kontič.</p>
            </sp>
            <sp xml:id="SDZ2-Izredna-23-1998-07-08.sp54">

               <speaker>BOJAN KONTIČ:</speaker>

               <p>Hvala lepa, gospod predsednik. Lep pozdrav vsem prisotnim. Da zadeve res ne tečejo v
               tem državnem zboru, tako kot bi morale, lahko podkrepim že s tem, da so se posamezni
               poslanci za repliko prijavili na 9. redni seji, besedo so dobili pa na 23. izredni
               seji. Kar mislim, da že pove svoje.</p>
               <p>Naslednje, podpiram - in zato sem se tudi prijavil k repliki - razpravo poslanskega
               kolega Soviča. Da bi tu bilo potrebno stališče vlade, čeprav jaz mislim osebno, da tu
               ne gre samo za stališče oziroma mnenje vlade, ampak da bi ta zakon kot takšen morala
               pripraviti vlada, kot izvršilna veja oblasti, in bi verjetno zakon tudi nekako
               drugače lahko obravnavali. Zato pa sedaj prihaja do zapletov. Vsekakor pa v primeru,
               ko je predlagatelj skupina poslancev, oziroma poslanec, pa bi potrebovali mnenje
               vlade, čeprav bi rad opozoril tudi na to zadevo.</p>
               <p>Včeraj sem spremljal Odmeve na televiziji Slovenija in sem imel priložnost, gospoda
               ministra dr. Grafenaurja spremljati pri tem, ko je razlagal, kako nastajajo nove
               občine. In je tudi nekako bilo iz tega moč razbrati, da vlada že predlaga pametne
               rešitve, ampak da posamezni poslanci in potem državni zbor pa sprejemajo določene
               neumnosti, za katere pa ni odgovorna vlada.</p>
               <p>Jaz mislim, da tak način dela v tem državnem zboru ni sprejemljiv. Ravno zaradi tega
               sem želel na to opozoriti in se zato tudi prijavil k repliki.</p>
            </sp>
            <sp xml:id="SDZ2-Izredna-23-1998-07-08.sp55">

               <speaker>PREDSEDNIK JANEZ PODOBNIK:</speaker>

               <p>V bistvu je bila to replika na izjavo gospoda ministra v Odmevih. Repliko ima gospod
               Partljič, za njim gospod Moge. Tako sem vas razumel. Prosim gospod Partljič.</p>
            </sp>
            <sp xml:id="SDZ2-Izredna-23-1998-07-08.sp56">

               <speaker>ANTON PARTLJIČ:</speaker>

               <p>Gospod Trofenik, poskusil vam bom korektno replicirati.</p>
               <p>Ni naš namen z vztrajanjem, da naj se dobi mnenje vlade, poskus, da se ta zakon ne
               sprejme ali da ga zminiramo. To bi rad rekel prvo. Drugo, ne bom, zadnjič sem nekaj
               govoril o kulturi in o mariborskem SNG, če ga sedaj primerjam s to dohodnino, ki bi
               več prišla. Mislim, da se to na neki točki tudi razrešuje in ne bi sedaj diskutiral
               na ta način. Morda ni več niti potrebno.</p>
               <p>Strinjam se tudi z vami in s politiko gospoda Školjča, ki jo je povedal pri tako
               imenovanem "hearingu". Da misli, da je treba kulturo decentralizirati, dati več
               denarja, tako kot se reče, na teren, s čimer pa tudi malo več možnosti, malo več
               pravic in kompetenc. Tudi s to politiko se strinjam in a priori, torej ne nasprotujem
               temu, kar govorite vi, ampak vam pritrjujem. Seveda sem v zadregi okoli vaših
               izračunov o tem, da so pri izravnavi nekatere občine dobile neprimerno več in druge
               manj in ob vašem dokazovanju, da gre pri tem za Maribor.</p>
               <p>Jaz sem vam tu pripravljen verjeti. Res pa seveda je, da dobivam iz mariborskih
               finančnih logov in od župana drugačne številke in drugačna dokazila. In me razumete,
               da kot Mariborčan temu Mariboru, ki se mu vedno zdi, da dobi malo in premalo in ki je
               res v posebni situaciji, ki je res, zlasti posebni, čeprav so seveda tudi drugi v
               specifičnih situacijah, da to ne bo enostavno. Ampak ne glede na vse to, kar sem
               povedal sedaj.</p>
               <p>Poglejte, mi posegamo v resor, ki je avtonomen. Zanj imamo svoje ministrstvo in če
               zahtevam mnenje ministra Školča, to ni miniranje vaših prizadevanj. Drugače pa tega
               ministrstva ne potrebujemo. In utegne se zgoditi, kar je napovedal Rudi Moge, da če
               bo tudi sredstev ostalo toliko manj na tem ministrstvu, se bo izpolnila ena od idej,
               ki jo je moj predsednik stranke in vlade že imel, ko je predlagal, da tega
               ministrstva ni v teku sestavljanja ene vlade. Zato se mi zdi, da če se o tako
               kapitalni stvari pogovarjamo, da ni miniranje, če želim slišati mnenje enega od
               resorjev, v katerega usodno posegamo. S tem, da ne rečem, da je zjutraj na naši
               poslanski skupini <stage>(ne ravno s tem zakonom ampak v zvezi z zakonom o občinah)</stage> minister
               za okolje se čudil, kje so taka stališča in kje so njegovi amandmaji in da mora še to
               razčistiti v vladi oziroma ministrom Grafenauerjem, da je Bandelj napovedal, da ni
               usklajen. Zato se meni vztrajanje na tem, da dobimo stališče vlade, zdi vprašanje
               kompetenc in se mi ne zdi nagajanje vašemu zakonu. In ni namen, da ga ne bi
               izglasovali, vsaj kar se mene tiče.</p>
               <p>Mislim pa, da so to resne stvari in če pri drugih stvareh zahtevamo ta mnenja, da je
               nemogoče brez tega naprej. Hvala lepa.</p>
            </sp>
            <sp xml:id="SDZ2-Izredna-23-1998-07-08.sp57">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Partljič. Ko govorite o mnenju vlade, ali pričakujete ustno
               stališče vlade? Tukaj imamo predstavnike vlade, ki so za to točko pooblaščeni in jim
               bom dal tudi besedo.</p>
            </sp>
            <sp xml:id="SDZ2-Izredna-23-1998-07-08.sp58">

               <speaker>ANTON PARTLJIČ:</speaker>

               <p>Ne. Jaz pričakujem, da povemo na glas, da prenehamo v kulturnih resorjih pripravljati
               nacionalni kulturni program. Predlagam, da to pregledamo, se mu odpovedujemo, če ga
               mi danes tu izpostavljamo. Sam sem se udeležil nekaj resornih sestankov, ki jih
               ministrstvo vodi po posameznih področjih za pripravo kulturnega programa. Danes je
               imel minister soočenje z direktorji zavodov, ki so bili v Ljubljani in sem jih na
               ulicah srečeval in so mi poročali, kaj so z ministrom Školčem govorili. Mi pa da ne
               bi bili tu informirani s prve roke od ministra za kulture - tega si ne znam
               predstavljati in bom tudi nehal. Mislim, da je to nekompetentno delovanje tudi z
               vidika ministra, ki bi moral tu sedeti in mi dati tu odgovor. Jaz ne dvomim v
               kompetence gospoda Grafenauerja, niti malo, ampak imamo tudi kulturnega ministra in
               me njegovo mnenje zanima. Dvomim, da si boste vi tvegali govoriti v imenu ministra za
               kulturo.</p>
            </sp>
            <sp xml:id="SDZ2-Izredna-23-1998-07-08.sp59">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Partljič. Replika, gospod Moge, za njim gospod Sovič. Tudi gospod
               Kelemina in gospod Zamernik sta prijavljena.</p>
            </sp>
            <sp xml:id="SDZ2-Izredna-23-1998-07-08.sp60">

               <speaker>RUDOLF MOGE:</speaker>

               <p>Predsednik, prav lepa hvala za besedo. Prav v tem je tisti "catch 22", kot je
               Partljič govoril. Sam kot poslanec, če sprejemam neke odločitve, moram biti potem, ko
               sem sprejel, ljudem sposoben razložiti, kaj sem sprejel. Ne pa, da sprejemam nekaj, o
               čemer sploh ne vem, kaj naj bi sprejel. Vi me silite, gospod Vili Trofenik, v
               odločitve, ki jih ne znate strokovno utemeljevati s področja kulture. Še enkrat vam
               to povem. On je meni govoril o kulturni reči to, da imam jaz narobe to, kar trdim o
               kulturi in da on s temi rečmi zna vse to razložiti in povedati, da sem jaz proti
               centralizaciji kulture.</p>
               <p>Poglejte, vi ob tem, ko se bodo spremenili statusi vseh teh javnih zavodov, niste
               niti stroke vprašali, niti kulturniške zbornice, niti sveta za kulturo, niti
               ministrstva, niti javnih zavodov o tem; jaz pa skoraj od vseh javnih zavodov dobivam
               poročila. Tukaj je samo eno izmed poročil, ki ga je skupnost muzejev Slovenije dala,
               ki pravi tole: "Mnenja smo, da ta novo predlagani zakon ni dober za nas, zato
               apeliram na vas, da skušate v parlamentarni razpravi opozoriti na vse negativne
               stvari, ki jih v zvezi s tem vidimo muzealci in s tem preprečite njegovo sprejetje.
               Tako pomembno dejanje kot je financiranje kulturnih ustanov, ne more biti rešeno
               mimogrede z zakonom o financiranju občin, kajti financiranje povleče za seboj tudi
               vsebinsko opredelitev oziroma programe delovanja."</p>
               <p>Minister je imel danes, vsaj kot so mi povedali, "relata refera", sestanek z
               direktorji javnih zavodov na področju gledališča v Cankarjevem domu in je tam
               drugačne reči pripovedoval, kot to, kar ste predlagatelji tega amandmaja
               pripovedovali. Pravi, da bi šel v soustanoviteljstvo zavodov, da se ne bi
               financiranje preneslo vse na občine, ampak da bi on zadržal programski del. To
               pomeni, da že tukaj notri prihaja do razhajanj in da je tako poenostavljeno reševanje
               kulturne politike, kot je v tem zakonu, zame tukaj vsaj nesprejemljivo. To je ad
               1.</p>
               <p>Ad 2. Gospod Hrastelj, tudi vi ste omenili, da se pač gleda lokalno in da se zavzemam
               za Maribor. Jaz bi samo tole želel povedati. V Mariboru pred leti, ko je ostal na dnu
               s TAM-om, s temi rečmi in tako naprej, z vsemi tistimi delavci - 20 tisoč
               zaposlenimi, bomo pač reševali, kakor smo mislili. Ampak ko so prišle volitve,
               gospodje moji, ko so prišle volitve, je pa ena stranka prišla v Maribor, je podpisala
               s študenti, kaj bo pomagala, je podpisala z županom mestne občine, na vseh nivojih je
               bila gor, na vseh panojih v Mariboru in zdajle, če daste tak amandma, po katerem
               dobijo dohodnin 50, 500 milijonov tolarjev ali 600, vzamete jih pa na področju
               kulture milijardo in pol, se mi zdi čisto golo sprenevedanje. Jaz bom pred temi
               ljudmi stal tamle in povedal, da sem se zavzemal, da to, kar bi sprejeli v takšnih
               dikciji, kot je tukajle, ni pošteno, vi, ki ste pa pogodbo podpisali s človekom, ki
               je gospod Trofenik bil danes z vami in z mano v tem zboru in ki vam je povedal, boste
               imeli pa popolnoma drugo vlogo pri drugih volitvah. Treba je tudi pogledati s te
               strani in Maribor, prosim, pustite s te strani zunaj take razprave.</p>
            </sp>
            <sp xml:id="SDZ2-Izredna-23-1998-07-08.sp61">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Moge. Predlagam, da ohranimo normalne decibele pri komuniciranju.
               Besedo ima gospod Sovič za repliko, za njim gospod Zamernik. Prosim za mir v dvorani,
               kolegice in kolegi!</p>
            </sp>
            <sp xml:id="SDZ2-Izredna-23-1998-07-08.sp62">

               <speaker>BORIS SOVIČ:</speaker>

               <p>Hvala lepa. Zelo resno jemljem pripombe, ki jih je dal gospod spoštovani kolega
               Trofenik, zato ker mislim, da je... Ja, če bi vi malo tišje poslušali, bi bila stvar
               lažja. Skratka hotel sem povedati, da zelo resno jemljem pripombe, ki jih je dal
               spoštovani kolega Trofenik. Moram pa reči, da sta me dve zbodli. Prva je ta pripomba,
               ki na neki način meri na to, da smo na neki način skeptični do rešitev, ki jih ta
               zakon, zlasti pa amandmaji, prinaša, da smo pač skeptični zato, ker gledamo interese
               mesta, iz katerega izhajamo. Jaz tega seveda ne zanikam, seveda, v zakonu sem zelo
               skrbno pregledal in zlasti v amandmajih, ki so bili narejeni, kaj ta zakon in
               amandmaji prinašajo mestu Maribor. Predpostavljam, da je tudi vsak od vas to isto
               naredil za okolje, iz katerega prihaja in smo si verjetno tukaj enaki. In res je, da
               sem bil zelo zaskrbljen, ko sem videl, da ta zakon in nekateri amandmaji, ki so
               pripravljeni, mojemu mestu precej jemljejo. Mislim, da je razlika približno 10% in v
               mnogih razpravah sem poudaril, da si težko predstavljam, da lahko katerokoli mesto
               zelo enostavno prenese tako veliko razliko v financiranju, zlasti, če je mesto, tako
               kot Maribor, soočeno z resnimi gospodarskimi in socialnimi problemi.</p>
               <p>Vendar bi na tem mestu rad opozoril na nekaj drugega. To, kar se zdaj dogaja z
               Mariborom, s temi zakoni, s tem zakonom in amandmaji, ki so pripravljeni, se lahko
               jutri, spoštovani, zgodi s katerimkoli drugim mestom ali občino v Sloveniji.
               Izračuni, ki jih imamo, temeljijo na podatkih za leto 1996. Mi ne vemo, kaj bodo
               prinesli podatki za leto 1997. Mi ne vemo, kaj to pomeni lahko za naslednja leta.
               Torej tudi tisti, ki danes ocenjujejo, da jim ta zakon kaj prinaša, so lahko že v
               naslednjem letu v hudi zmoti. In seveda, če bi naj veljala predpostavka, da bi ljudje
               gledali predvsem na interese svojih občin, pač vljudno hočem opozoriti na to, da
               bodite previdni tudi tisti, ki ste v tem trenutku zadovoljni.</p>
               <p>Rad bi pa povedal še nekaj drugega. Kolega Trofenik je omenil, da je zakon bil v
               obravnavi v občinah. Že mogoče in že res, vendar so amandmaji, ki so zdaj
               pripravljeni, tako dramatično spremenili položaj v posameznih občinah in tudi v
               celoti, da je to, kar imamo zdaj pred seboj, nekaj čisto drugega. In mislim, da je
               korektno, če je že takrat, bi rekel bila občinam dana možnost, da se o tem izrečejo,
               da se izrečejo tudi zdaj; da preprosto najprej dobimo izračune k posameznim
               amandmajem, kaj pravzaprav ti amandmaji pomenijo za posamezne občine in za celoto, in
               da na nek način občinam in ljudem damo možnost, da se o tem izrečejo. Zlasti pa, in
               mislim, da je ta stvar zelo tehtna, da vidimo, kaj to pomeni na posameznih področjih.
               Nekorektno je, da mi sprejemamo nacionalne programe in še marsikaj drugega za
               posamezna področja, potem pa te z mnogimi drugimi akti do te mere razvrednotimo, da
               nimajo več nobenega smisla. Jaz sem že takrat, ko smo sprejemali zakon o programih na
               področju kulture opozoril - mislim, da je korektno, da je eden od poslancev opozoril
               na to, da je to sicer ena zgodba, druga zgodba so pa vsakokratni proračuni. Ampak
               zato mislim, da je pošteno, da ko te programe sprejemamo, to tudi vemo; in ni
               korektno, da danes kar z levo roko dramatično spreminjamo razmerje na posameznih
               področjih. Mi smo to že nekajkrat naredili in se nam to ni obneslo.</p>
               <p>Skratka, poziv za to, da se vlada do tega opredeli, seveda ne samo skozi ustno
               intervencijo enega od prisotnih ministrov, ampak skozi nek "statement", ki ga vlada
               da, in oceno, kjer vlada pravzaprav pove, kaj misli, da na posameznih področjih ta
               zakon prinaša in odnaša, kakšne posledice so na posameznih sektorjih - mislim, da je
               nujno, da takšno oceno dobimo. Kot je tudi nujno, in mislim, da je korektno in v duhu
               nekega partnerstva, ki ga v tej državi moramo razvijati, da damo tudi občinam
               možnost, da pravzaprav izrečejo svoje mnenje k temu zakonu, in to vsem občinam v
               Republiki Sloveniji, ne samo tistim, ki imajo srečo ali pa ne, da so pač njihovi
               župani v tem državnem zboru prisotni. To je poanta moje pripombe.</p>
               <p>Pa še to povem čisto odkrito: seveda, če nismo v stanju tega na nek način upoštevati,
               sem tudi jaz zelo skeptičen okoli tega, ali je smiselno zakon, takšen kot je zdaj
               pripravljen, z amandmaji, kot so na mizi, sploh sprejeti - ali ne bi bilo boljše to
               zadevo odložiti. Hvala.</p>
            </sp>
            <sp xml:id="SDZ2-Izredna-23-1998-07-08.sp63">

               <speaker>PREDSEDNIK JANEZ PODOBNIK:</speaker>

               <p>Hvala, gospod Sovič. Replika, gospod Zamernik, za njim gospod Trofenik.</p>
            </sp>
            <sp xml:id="SDZ2-Izredna-23-1998-07-08.sp64">

               <speaker>BOGOMIR ZAMERNIK:</speaker>

               <p>Hvala za besedo. Gospod Trofenik me je prej, po mojem mnenju, neupravičeno obdolžil,
               da sem iztrgal njegovo izjavo iz konteksta.</p>
               <p>Tukaj sem dobil magnetogram s seje 30.6., kjer je bilo rečeno takole <stage>(seveda z vaše
               strani, cenjeni kolega Trofenik)</stage>: "Ta zakon jemlje pravico finančne izravnave tistim,
               ki do tega v skladu z zakonom ali v duhu zakona niso upravičeni, ne jemlje pa
               nobenega nadomestila."</p>
               <p>Jaz bi vam zelo rad verjel in bi se hitro strinjal, če bi trditev, da sem stvar
               iztrgal iz konteksta, držala. Vendar je tu razpredelnica, ki je tudi prišla od vas,
               ki v naslovu pravi "Izračunan obseg finančne izravnave, ki bi se zagotavljala občinam
               ob upoštevanju predloga sprememb in dopolnitev zakona o financiranju občin". Spet bom
               govoril na svojem primeru, ker ga pač najbolje poznam, žal pa to ni edini primer,
               ampak je takih občin veliko, še več jih boste pa na naslednji točki ustanovili.
               Poglejte! Občina, o kateri govorim, je imela po starem, po vaši tabeli,
               razpoložljivih prihodkov 121 milijonov 800 tisoč tolarjev. To je bilo malo, vendar s
               pravilnim obračanjem denarja, s tem, da se iz tolarja naredita dva, s samoprispevki
               krajanov, se je vendarle dalo marsikaj narediti in se tudi je, ampak ne bom o tem. Po
               tisti znameniti formuli primerne porabe - klobuk dol tistemu, ki je to formulo
               poštudiral! - ste izračunali, da bi taka občina, ki je prej dobivala po starem 121
               milijonov, za normalno funkcioniranje potrebovala 145 milijonov. Vse lepo in prav -
               do tu! Vendar potem pa rečete, lastnih prihodkov ima pa občina samo 44 milijonov in
               je upravičena do 100% finančne izravnave, kar pride 88. Potem pa za to prehodno
               obdobje milostno dodelite -kar sem že prej rekel, ne vem, po kakšnem ključu - še
               dodatnih 20 milijonov, kar skupaj znese 109 milijonov tolarjev, in to je že prvo leto
               12 milijonov tolarjev manj, kot je bilo prej, ko je že tudi bilo premalo! Po štirih
               letih pa izgubi še teh 20 milijonov tolarjev. Sedaj vam jaz izjave, da jemljete
               finančno izravnavo tam, kjer do nje niso upravičeni, trgam iz konteksta. Gospod
               Trofenik, ne morem se strinjati s tako trditvijo. Hvala.</p>
            </sp>
            <sp xml:id="SDZ2-Izredna-23-1998-07-08.sp65">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika gospod Trofenik, za njim gospod Kopač.</p>
            </sp>
            <sp xml:id="SDZ2-Izredna-23-1998-07-08.sp66">

               <speaker>VILI TROFENIK:</speaker>

               <p>Gospod Zamernik! Ponavljam! Jemlje finančno izravnavo tistim, ki do tega niso v
               skladu z zakonom upravičeni. Finančna izravnava je razlika med primerno porabo, če
               definicijo uporabim, in lastnimi prihodki. Vendar je omejena največ na 100% lastnih
               prihodkov. Komu jemlje? Jemlje tistim, ki imajo lastne prihodke večje, kot je
               primerna poraba in je ta razlika celo negativna. Tistim jemlje! To so vse tiste
               bogatejše ali finančno močnejše občine, kakorkoli hočete, teh je 18, če se ne motim,
               po izračunu. In še vedno ste odtrgali tisti del, iz konteksta oziroma ste uporabili
               tako kot vam ustrezna. Pa vam ne zamerim. Vi se vsaj odkrito borite za lastno
               sredino, kar spoštujem.</p>
               <p>Vendar v uvodu sem povedal dve bistveni vsebini sta v tem zakonu. Da preprečuje
               subjektivno porazdelitev, njim kvazi meril in omejuje finančno izravnavo. To je
               bistvo. Ne sestavlja stroškov, ne sestavlja računov na drug račun. Drugo so pa
               prehodne določbe. Sedaj, seveda po nepotrebnem kritik, konkretnih na rešitve
               praktično ni. So samo bilance, koliko mi prinese, koliko izgubim. Ker se hvala bogu
               te bilance v pozitivne dajo napraviti. 1994 leta ni bilo nobenih bilanc in nobenih
               primerjav in se je šlo takole nekam, brez, da bi vedeli kam se gre. Šlo se je pa
               tako, da je vzet brez imenovanja občin - ampak ministrstvo za finance, pa tudi v
               javnosti občinam so ti podatki, če se po arhivih zbrska - po merilih z leta 1995, ko
               so bile formirana, bi ena izmed občin iks dobila določeno kvoto, ki je pomenila
               približno nekaj čez 30% gledano na nivo povprečne porabe v Sloveniji. Ker je bil v
               tem državnem zboru dobro namerno, ampak potem zlorabljeno izglasovano določilo
               zakonsko, da pa morajo vsi imeti 90% nivo, ne glede, če to potrebujejo ali ne, se je
               tej sredini dopolnjevalo "amblok" 58%. Ampak teh 58% in podobni procenti po drugih so
               se sešteli, vendar tega ni dala država, dale so tiste občine, ki so jim lahko vzeli,
               vzeti pa niso mogli bogatim, vzeli so pa tistim, ki so dobivale finančno izravnavo.
               To je bistvo problema in rak rana sistema, ki se je v 4 letih samo še potenciral
               oziroma so se škarje odpirale.</p>
               <p>Ta spopad za kulturo je tu umetno ustvarjen in je nepotreben. Zelo sem razočaran, ker
               sem prepričan, da vsi, ki ta spopad delajo, vedo, da je to umetno ustvarjeno in je to
               zelo popularno sredstvo, kako preprečiti eventuelno sprejetje zakona oziroma
               korenitih sprememb. Ne gre za poseganje v noben področni zakon. V kulturi je pač
               tako, da področnega zakona s področja kulture, ki bi razmejeval pristojnosti
               financiranja med občinami in državo, enostavno ni, in se ne posega v noben zakon, ne
               posega se v noben nacionalni program, ker nacionalni program je nekaj drugega.
               Nasprotno! Izvaja se smiselna korekcija, da ustanovitelj tudi pretežno financira. Mi
               imamo pa dualizem - eden ustanavlja, drugi financira. To je posledica preobrazbe
               države, preobrazbe družbe, pa tudi nepotrebnega centralizma, ki je bil pri tem
               prisoten. Ki je pač napravil to, da so nekatere sredine bile sposobne ustanoviti
               kulturne inštitucije, niso jih pa sposobne financirati, ker je država pri oblikovanju
               integralnega proračuna najprej 89-90, potem pa 94-95, pobrala po nepotrebnem, iz
               nekih pokroviteljskih teženj in še kakšnih drugih, o katerih bi lahko razglabljali,
               potrebne vire.</p>
               <p>Ta spopad - jaz se strinjam, kar kolega Mozetič verjetno iz svoje stroke, s pravnega
               vidika postavlja pod vprašaj določilo 19. člena, ampak to gre za prehodne določbe,
               kot varovalka, ki je povezana; če gre dohodnina s 30 na 35, je treba prevzeti
               stroške. Samo to je prehodnega karakterja, do sprejetja področnega zakona. Hvala.
            </p>
            </sp>
            <sp xml:id="SDZ2-Izredna-23-1998-07-08.sp67">

               <speaker>PREDSEDNIK JANEZ PODOBNIK:</speaker>

               <p>Hvala, gospod Trofenik. Replika, gospod Kopač, za njim gospod Bevk, gospod Pukšič,
               potem pa gospod Moge.</p>
            </sp>
            <sp xml:id="SDZ2-Izredna-23-1998-07-08.sp68">

               <speaker>MAG. JANEZ KOPAČ:</speaker>

               <p>Hvala za besedo. V dosedanji razpravi je bilo izrečenih kar nekaj neresnic oziroma
               tudi jaz lahko rečem, trditev, ki izvirajo iz nepoznavanja, nekaj pa iz namernega
               zavajanja.</p>
               <p>Najprej javna obravnava. Javna obravnava je potekala in odbor za finance, ki je s
               svojimi amandmaji pravzaprav zasnoval zakon delno na novo, je povzemal sugestije iz
               javne obravnave. Tisti, ki diskutirate o tem zakonu, bi bilo korektno, da bi sledili
               nastajanju tega zakona od oktobra lanskega leta naprej, pa morda še kakšen mesec
               nazaj, kajti takrat je bil vložen. Javna obravnava je bila, in ko smo na odboru
               oblikovali amandmaje, smo pred seboj imeli snopič, debel snop povzetkov pripomb iz
               javne obravnave; bilo je navedeno, kdo jih je dal, kakšen je, na kateri člen se
               nanaša - in po tistem smo se zgledovali. Jasno je, da so nekatere pripombe iz javne
               obravnave bile med seboj kontradiktorne - občinski svet te in te občine je predlagal
               to, župan druge občine je predlagal nekaj popolnoma nasprotnega. V takih primerih je
               seveda potrebno slediti neki lastni logiki, ki izvira iz filozofije zakona, ki
               mislim, da jo je gospod Trofenik tu že večkrat predstavil. Če bi nadaljevali z javno
               obravnavo, bi se dogajalo ne samo to, kar se dogaja v državnem zboru, ampak to, da se
               nikoli ne bi nič zgodilo.</p>
               <p>Zato ker vedno, vedno ima o vsakem členu, o vsaki ideji ena sredina eno mnenje, druga
               sredina drugačno mnenje. Zato je pomembno stvari čim bolj abstrahirati in jih
               spraviti v sklad z neko osnovno filozofijo tega zakona. Ta pa je: spodbujanje lastnih
               prihodkov, avtonomija občin pri oblikovanju strukture lastnih proračunov, potem ne
               brezglavo ustanavljanje občin, brez kakršnekoli možnosti samostojnega financiranja in
               tako naprej.</p>
               <p>Naslednja stvar iz replik - problem kulture. Ni res, da ministrstvo za kulturo
               nasprotuje tej rešitvi, kakršna je v zakonu. To ni res! Vsi, ki so o tem
               razpravljali, dobro vedo, da je osebno stališče ministra Školča temu naklonjeno, da
               je, skratka, on temu naklonjen. Res pa je, da se vsi na ministrstvu, z ministrom
               vred, nekoliko bojijo, da bi morda ta prenos obveznosti ne bil v posameznih občinah
               zlorabljen, zato so potrebno neke varovalke. Varovalke vsaj za prehodno obdobje, da
               lahko vlada oziroma ministrstvo za kulturo intervenira v primerih, ko bi kdo to
               poskušal zlorabiti in bi denar namesto za, ne vem kaj, materialne stroške gledališča
               preusmeril v asfaltiranje cest sredi koruznih njiv. Tudi to je možno. V takih
               primerih torej bi bilo prav, da ministrstvo ima neko varovalko. Tak amandma, kot vem,
               nastaja in jutri je opredelitev vlade do zakona o spremembi zakona o financiranju
               občine na seji vlade pod točko 1.a, torej na prvem mestu, in upam, da bomo jutri do
               dvanajstih, enih dobili pisno stališče vlade, ne samo ustno, ki je že tako ali tako
               jasno za vse člene, razen za povišanje dohodnine iz 30 na 35 in 19.c.</p>
               <p>In še naprej, 19.c člen v resnici sploh ni potreben. Občine so ustanovile kulturne
               institucije. Po zakonu o zavodih so jih dolžne financirati in vse to velja že zdaj,
               brez tega zakona. Samo od dobre volje vlade in parlamenta vsako leto, ko sprejema
               proračun, je odvisno, ali bo država še naprej financirala to. Jasno, da financiramo,
               saj drugače bi se vse skupaj sesulo. Strogo formalno gledano pa 19.c člen niti ni
               potreben. Zato menim, da je vsakršno diskutiranje o tem, kako je to zdaj poseganje v
               neko kulturno sfero brezpredmetno. To poseganje je pravzaprav se zgodilo leta 1992,
               mislim da je šlo za leto 1992, ko se je nenadoma z odločitvijo nekih uradnikov, ki
               jim večina vas ne ve imena in priimka, jaz jih slučajno poznam, odločila, da bo to
               centralizirala in prenesla na nivo državnega proračuna. To je bil ključni akt
               kulturne politike v tem desetletju, ne pa to, kar zdaj počnemo mi poslanci oziroma
               odbor za finance z amandmajem za 19.c člen. Ta pomeni samo nazaj normalizacijo
               stanja, kakršno je že bilo in kakršno bi pravzaprav vsa ta leta moralo biti, da bi
               imeli lahko učinkovito politiko tudi na kulturnem področju, kajti ni naloga
               ministrstva za kulturo, da opravlja funkcijo kurirja in prenaša denar od
               davkoplačevalcev v državni proračun in samo avtomatsko prekanalizira za materialne
               stroške in plače v kulturnih institucijah, katerih ustanovitelji so občine.
               Ministrstvo za kulturo mora voditi aktivno kulturno politiko, mora zagotavljati v
               proračunu denar za programe...</p>
            </sp>
            <sp xml:id="SDZ2-Izredna-23-1998-07-08.sp69">

               <speaker>PREDSEDNIK JANEZ PODOBNIK:</speaker>

               <p>5 minut.</p>
            </sp>
            <sp xml:id="SDZ2-Izredna-23-1998-07-08.sp70">

               <speaker>MAG. JANEZ KOPAČ:</speaker>

               <p>Se opravičujem, takoj bom končal. Ne pa igrati vlogo poštarja. To je degradacija
               ministrstva za kulturo in takega ministrstva za kulturo res ne potrebujemo. Rabimo pa
               ministrstvo za kulturo, ki bo imelo aktivno kulturno politiko. Ravno to, pa
               kombinacija 35% dohodnine in 19.c člena šele omogoča. Hvala lepa.</p>
            </sp>
            <sp xml:id="SDZ2-Izredna-23-1998-07-08.sp71">

               <speaker>PREDSEDNIK JANEZ PODOBNIK:</speaker>

               <p>Hvala, magister Kopač. Replika, gospod Bevk, za njim gospod Pukšič. Ja, in potem
               gospod Moge. Medtem ko redni razpravljavec naslednji je gospod Potočnik.</p>
            </sp>
            <sp xml:id="SDZ2-Izredna-23-1998-07-08.sp72">

               <speaker>SAMO BEVK:</speaker>

               <p>Hvala za besedo, gospod predsednik. Spoštovani zbor! Govoril bom predvsem seveda o
               financiranju kulturnih zavodov v državni oziroma o spopadu za kulturo, kot se je
               izrazil kolega gospod Trofenik. Vložil sem amandma na amandma komisije za lokalno
               samoupravo k razvpitemu 19.c členu, predvsem zaradi tega, ker se v številnih
               kulturnih ustanovah po občinah, predvsem pa v tistih zavodih, ki skrbijo za varstvo
               naravne in kulturne dediščine, pojavlja bojazen, da bi bila njihova usoda odvisna od
               vsakokratnega posluha lokalnih skupnosti za ta vprašanja. Taka radikalna sprememba,
               kot jo prinaša amandma komisije na 19.c člen, je v nasprotju s predlaganim hitrim
               postopkom za spremembo tega zakona. Moje mnenje je, da bi se morali v zvezi s tako
               pomembnimi vprašanji najprej opredeliti v dialogu med ministrstvom za kulturo in
               stroko oziroma med posameznimi kulturnimi dejavnostmi ter občinami. Seveda, če bi
               imeli tudi pokrajine, pa še z njimi, in tako določiti mrežo kulturnih ustanov in
               njihovih ustanoviteljev ter s tem seveda tudi njihovega financiranja. Brez
               poglobljene razprave ne moremo tako mimo grede samo z enim členom in še to po hitrem
               postopku, spremeniti način financiranja kulturnih zavodov v državi.</p>
               <p>Moj predlog je, da se iz tega člena oziroma amandmaja komisije izločijo tiste
               kulturne ustanove, ki se ukvarjajo z varstvom premične in kulturne dediščine, to je
               muzeji, galerije in zavodi za varstvo naravne in kulturne dediščine.</p>
               <p>Kulturna dediščina je namreč ustavna obveznost, saj o njej govorita 5. in v celoti
               73. člen ustave Republike Slovenije. Država namreč mora skrbeti za ohranjanje
               naravnega bogastva in kulturne dediščine ter ustvarjati možnosti za skladen
               civilizacijski in kulturni razvoj Slovenije. Prav tako smo zato vsi skupaj, tako
               posamezniki lokalne skupnosti, kot država, dolžni v skladu z zakonom varovati naravne
               znamenitosti in redkosti ter kulturne spomenike in tako skrbeti za ohranjanje naše
               naravne in kulturne dediščine. Tej odgovornosti se tudi država ne more odreči.
               Veljajo pa te ugotovitve tudi za vse druge kulturne zavode v državi, ki jih danes
               financira državni proračun. Predvsem z vidika, da prav v tem času potekajo oziroma se
               je končal prvi del diskusije v zvezi s pripravo nacionalnega kulturnega programa, ki
               ga v drugem poglavju zelo natančno opredeljuje krovni kulturni zakon. Nihče še v tej
               razpravi tega zakona ni citiral. Gre za zakon o uresničevanju javnega interesa na
               področju kulture. Njegov 7. člen pravi, bom citiral: "Nacionalni kulturni program
               določa temelje kulturne politike in opredeljuje obseg dejavnosti na področju kulture,
               ki se financira oziroma sofinancira iz državnega proračuna in iz drugih javnih ter
               zasebnih sredstev". Zelo natančno pa krovni kulturni zakon v petem poglavju govori
               tudi o financiranju programov iz državnega proračuna. Zato mi dovolite, da citiram še
               18. člen tega zakona, ki pravi, da "minister predpiše postopke ter merila in
               kriterije za izbiro predlogov kulturnih programov ali projektov iz prvega odstavka na
               osnovi nacionalnega kulturnega programa in da minister določi normative in standarde
               za financiranje ali sofinanciranje kulturnih programov oziroma projektov na osnovi
               nacionalnega kulturnega programa". V osmem poglavju tega istega zakona so natančno
               opredeljeni tudi javni zavodi na področju kulture. Zato bi rad citiral še 36. člen,
               ki govori, da "država lahko ustanovi javni zavod skupaj z lokalno skupnostjo. Če
               država ustanovi javni zavod skupaj z lokalno skupnostjo, prispeva sredstva za
               izvajanje osnovnih programov. Lokalna skupnost pa praviloma prostorske pogoje in
               sredstva za neprogramske stalne stroške. Država ustanavlja javne zavode v skladu z
               merili, določenimi v nacionalnem kulturnem programu" - ponavljam.</p>
               <p>Zato pravim, dokler državni zbor Republike Slovenije ne bo sprejel nacionalnega
               kulturnega programa, ne smemo poslanke in poslanci dovoliti spremembe, ki bo čez noč
               spremenila financiranje večine kulturnih zavodov v državi.</p>
               <p>Tudi 5% povečanje dohodnine <stage>(če dovolite predsednik)</stage>.</p>
            </sp>
            <sp xml:id="SDZ2-Izredna-23-1998-07-08.sp73">

               <speaker>PREDSEDNIK JANEZ PODOBNIK:</speaker>

               <p>Prosim, prosim dokončajte misel.</p>
            </sp>
            <sp xml:id="SDZ2-Izredna-23-1998-07-08.sp74">

               <speaker>SAMO BEVK:</speaker>

               <p>In se potem odpovedal tudi svoji razpravi. 5% povečanje dohodnine in amandma komisije
               k 19.c členu, tudi nista pravična do tistih občin, ki bodo morale financirati
               delovanje kulturnih zavodov. Kajti vse tiste občine, ki nimajo kulturnih zavodov,
               bodo 5% dohodnino porabile za druge naloge. Tako se občine dodatno segredirajo na dva
               različna dela.</p>
               <p>Na koncu bi rad naštel nekaj teh občin. Prvič, ki so brez kulturnih zavodov in ki jih
               danes financira država. To so recimo Bled, Brezovica, Cerknica, Črnomelj, Domžale,
               Grosuplje, Hrastnik, Ilirska Bistrica, Izola in tako dalje po vrsti abecede. Nekaj je
               občin, ki bodo večji del teh 5% povečane dohodnine porabile za financiranje kulturnih
               zavodov. To pa so Ajdovščina, Brežice, Celje, Kamnik, Idrija, Piran, Škofja Loka,
               Maribor in tako dalje. Zato zaključujem in pravim, da se mi zdi zelo čudno, da do
               tega razvpitega 19.c člena ni zavzelo jasno stališče in ga nam posredovalo tudi
               ministrstvo za kulturo. Do celotnega besedila zakona pa nimamo niti mnenja Vlade
               Republike Slovenije.</p>
               <p>Hvala lepa, gospod podpredsednik, ker ste mi dovolili v tem času zaključek.</p>
            </sp>
            <sp xml:id="SDZ2-Izredna-23-1998-07-08.sp75">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Replika, gospod Pukšič.</p>
            </sp>
            <sp xml:id="SDZ2-Izredna-23-1998-07-08.sp76">

               <speaker>FRANC PUKŠIČ:</speaker>

               <p>Hvala lepa za besedo. Glejte, jaz repliciram gospodu Viliju Trofeniku glede
               obrazložitve teh tabel in namena, kje in komu se je, in kje in komu se bo jemalo.</p>
               <p>Glejte, jaz sem že velikokrat rekel, da bi moral biti zakon o spremembi financiranja
               skupaj za manjše občine, za tiste občine, ki nimajo dovolj lastnih sredstev, torej v
               dvojčku z zakonom o skladnejšem regionalnem razvoju. Pa ne samo, da sem to rekel, to
               so mi potrdili tudi poslanci vladajoče koalicije na raznih odborih, medsebojnih
               razgovorih in tako dalje. Nesmiselno je vztrajati pri takšnem hitrem postopku
               sprejema spremembe zakona o financiranju občin, ki kakorkoli, po tem, kar je šlo
               skozi odbor za finance, prinaša že v tem trenutku - pa ne bom konkreten, tako kot je
               bil prej kolega Zamernik - minuse, negativne pojave. Ampak čez določen čas, čez štiri
               leta, pa še 60 ali 70 občinam te minuse. Še enkrat, okrog formule izračunane primerne
               porabev primerjavi s tem, kar je sedaj, torej po merilih - mimogrede povedano, ali je
               že čas, da dobijo občine merila ali še ne, mogoče ne, ker lansko leto smo jih dobili
               decembra, tako da bodo do decembra zadeve zamrznile, ker izgleda, da nekaterim
               političnim veljakom v slovenski vladi ne ustreza, da bi dobili ta merila, jih pač ne
               dajo in zavirajo, da bi lahko občine normalno funkcionirale. Ampak, poglejte, z
               razliko med primerno porabo in lastnimi prihodki, ki so sedaj po merilih, izgubljajo
               občina Beltinci, občina Brdo, občina Canjkova-Tišina, občina Črenševci, Črna na
               Koroškem, naša občina Destrnik-Trnovska vas, Dobrepolje, občina Dornava, občina
               Duplek, občina Gornja vas-Poljana, potem Gornja Radgona, Gornji Grad, Gornji
               Petrovci, Hodoš-Šalovci, potem izgublja občina Juršinci, občina Kobarid, občina
               Kobilje, občina Kočevje, potem občina Kozje, občina Kungota, občina Kuzma, občina
               Laško, občina Ljubno, občina Ljutomer, občina Loški potok, občina Loška dolina,
               občina Lukavica, občina Moravske Toplice, občina Muta, občina Odranci, občina Ormož,
               občina Osilnica, občina Pesnica, občina Podčetrtek, občina Podvelka-Ribnica, občina
               Puconci, občina Ribnica, občina Rogaševci, občina Rogatec, občina Semič, občina
               Sevnica, občina Slovenska Bistrica, občina...</p>
            </sp>
            <sp xml:id="SDZ2-Izredna-23-1998-07-08.sp77">

               <speaker>PODPREDSEDNIK ANDREJ GERENČER:</speaker>

               <p>Gospod Pukšič, se opravičujem, moramo malo umiriti dvorano. Gospodje poslanci,
               prosim, da se umirite, poslušajmo razpravljavca. Kdor ne želi poslušati, naj se potem
               kam drugam usmeri. Prosim, gospod Pukšič.</p>
            </sp>
            <sp xml:id="SDZ2-Izredna-23-1998-07-08.sp78">

               <speaker>FRANC PUKŠIČ:</speaker>

               <p>Hvala lepa, gospod popredsednik. ... občina Sveti Jurij, občina Šentjernej, občina
               Šentjur pri Celju, občina Škocijan, občina Šmarje pri Jelšah, občina Štore, občina
               Turnišče, občina Velike Lašče, občina Vipava, občina Vitanje in občina Zagorje ob
               Savi.</p>
               <p>Poglejte, seveda bo replika na to, da z dvigom dohodnine iz 30 na 35% bodo nekatere
               od teh občin izpadle, torej ne izgubljajo po tej novi formuli toliko. To je točno. To
               je res. Ampak novi izračun, ki ga imamo, z dodatno finančno izravnavo in s
               pripadajočo finančno izravnavo ob upoštevanju teh 75% te primerne zagotovljene porabe
               na prebivalca, to je 50.800 ali 900 pa nekaj, bi seveda moral biti narejen tudi,
               sicer pa si ga lahko naredite sami poslanci med razpoložljivimi prihodki po starem
               ter primerno porabo in 100% korigirano finančno izravnavo. Vendar že iz tega
               dokumenta, ki ga imamo sedaj, pa seveda v trenutku, škoda, ne bom imel dovolj časa,
               po štirih letih izgubljajo te občine, kjer imate tam dodatno finančno izravnavo do
               75%, ker to bo veljalo za štiri leta. Tako piše v teh amandmajih, ki so sprejeti.</p>
               <p>No, in glejte, zakaj sem zjutraj ob 10. uri, ne brez razloga in ne brez zveze,
               predlagal spremembo dnevnega reda? Danes bomo sprejeli, torej ne danes, pod točko 1
               spremembo zakona o financiranju občin, potem pa ustanavljali. Če bomo ustanavljali po
               vladnem predlogu občine, vsaj za nekatere sam osebno vem, da enostavno po tem zakonu
               o financiranju, ne da ne morejo preživeti, ne pokrijejo niti zagotovljene porabe, ker
               danes v sklopu druge občine pač porabijo bistveno več, kot pa so njihovi lastni
               prihodki, na katere bodo dobili 100% finančno izravnavo, ampak to bo imelo mogoče za
               30, 40, 50% premalo, da bi sploh pokrili zagotovljeno porabo. Na koncu se mi
               postavlja vprašanje, kaj pravzaprav s to Slovenijo hočemo. Ali smo se odločili in
               bomo naredili število občin, kot se je tu za govornico obljubljalo, po volji ljudi,
               po njihovih željah, izraženih na referendumu, po drugi strani pa z zakonom o
               financiranju pa na ta način zapiramo to možnost. Skratka: roditi in potem ne dati
               kruha in mleka, je pač neodgovorno. Ta državni zbor si takšnih zadev, po moje, ne bi
               smel privoščiti. Ali pa bo po tem zakonu sprememba zakona o ustanavljanju občin pri
               točki 3. Hvala lepa.</p>
            </sp>
            <sp xml:id="SDZ2-Izredna-23-1998-07-08.sp79">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Moge.</p>
            </sp>
            <sp xml:id="SDZ2-Izredna-23-1998-07-08.sp80">

               <speaker>RUDOLF MOGE:</speaker>

               <p>Predsedujoči, hvala lepa za besedo. Spoštovani kolega Vili, mislim, da moram
               ugovarjati tvoji izjavi, ki jo dobesedno citiram. Praviš: "Spopad za kulturo je
               umetno ustvarjen." To sploh ni res. Ta spopad se je ustvaril samo zaradi tega, ker se
               je cela procedura peljala zelo amatersko oziroma neprofesionalno. Kar nas je, ki nas
               je slovenska kultura zanimala, smo poskušali okrog posledic sprejetja 19.c amandmaja
               pogledati, kaj se bo na področju kulture zgodilo. Zato smo poprosili predsednika
               odbora za kulturo, šolstvo in šport, da je sklical sejo in smo to obravnavali. Ampak
               na to sejo si prišel samo ti, nikogar ni bilo iz ministrstva, da bi nam kompetentno
               razložil, kaj se v tem primeru dogaja. Torej smo izviseli za neko strokovno mnenje
               oziroma za mnenje ljudi, ki po svoji moralni in etični plati to področje pokrivajo.
               Potem smo se pogovarjali o tem 19.c členu, da je bolje, da ga ni notri, sta oba z
               Janezom Kopačem, zdaj ne vem, kdo je predlagatelj zakona, kdo pa sveti temu zakonu,
               rekla, da ta 19.c člen je pa eden bistvenih členov, kajti, če se tistih 5% dohodnine
               odbije in ta 19.c člen ne sprejme, tak zakon ni za sprejeti. Tukajle pa kolega Janez
               Kopač "urbi et-orbi" pred vsemi razlaga, da ta 19.c člen sploh ni potreben v tem
               zakonu in zaradi tega je poseganje v kulturno sfero brezpredmetno, torej se
               odpovedujete temu členu. Če se temu členu odpovedujete, jaz ne bom nič več govoril o
               kulturi, kajti ministrstvo in tudi odbor in še poslanci bi morali biti tisti, ki bi
               to politiko tako peljali, kot bi bilo potrebno. Ker pa jaz ministra ne morem dobiti
               sem, ne v državni zbor, ne mnenja vlade, ker ne pride niti na odbor in tukaj
               sprašujem tudi o tem, kaj se na tem področju dogaja, mi pa kolega Janez Kopač pove,
               dobesedno ga citiram: "Ni res, da ministrstvo za kulturo nasprotuje temu, minister je
               temu naklonjen." Torej se je on z ministrom kot kolega pogovarjal in nas tu
               prepričuje s to lahkotnostjo argumentiranja, naj mi temu verjamemo. Jaz mislim, da
               tako delo državnega zbora nikamor ne vodi in se pri tisti prvi oceni tega dela v
               zboru tukajle pridružujem. Še več, kolega Janez Kopač, ko mu repliciram, je tudi
               rekel, da tak amandma ministrstva obstaja, jaz pa o tem nič ne vem. Pravi celo, jutri
               bo v vladni proceduri, mi ga bomo dobili. Ja, lepo vas prosim! Kultura je za Slovence
               še kako pomembna, poleg svojega jezika. Mi, ki odločamo o tem zakonu, bi pred
               sprejetjem tega zakona morali vedeti, kaj se bo na tem področju zgodilo in kaj tak
               amandma pomeni. Če bi vedeli in če bo ministrstvo pametno predlagalo ali če bi vedeli
               natanko zagovarjati, kaj tak 19.c člen kulturi pomeni, vseh teh debat ni bilo. Teh
               debat nismo poslanci umetno ustvarili, kot vi trdite, ampak nekdo drug. Če pravite,
               da boste vi nasprotovali sprejemu 19.c člena, jaz obljubim, da se ne bom več na to
               temo o kulturi tukajle oglasil. Če pa ne, je tak zakon zame, dokler vlada in
               ministrstvo ne bosta povedala, kaj se bo zgodilo z javnimi zavodi, z njihovi statusi
               in z njihovim financiranjem, zame tak amandma, in potem, če je tak amandma sprejet,
               tudi tak zakon zame ni sprejemljiv. Če lahko država gradi svojo prihodnost na šolah,
               ki so državne, od srednjih šol pa do visokih, bi država tudi na področju kulture
               morala držati nad določenimi zavodi roko in torej vsem krajem Slovenije, ne pa samo
               ožji Ljubljani, omogočiti to, da bi imeli kulturo, ki je vredna tega naroda.</p>
            </sp>
            <sp xml:id="SDZ2-Izredna-23-1998-07-08.sp81">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Trofenik.</p>
            </sp>
            <sp xml:id="SDZ2-Izredna-23-1998-07-08.sp82">

               <speaker>VILI TROFENIK:</speaker>

               <p>Hvala. Bom pri kolegu Pukšiču začel. Kolega Pukšič, edino ta tabela je prava in
               uradna, izračun. Tisto, kar ste pa vi za to govornico brali, pa ne vem, od kod. Ste
               zavedli, za 95% občin, ki ste jih našteli, to ne drži. Našteli ste vse od tistih
               110-ih, ki po domače povedano, profitirajo. Gre za totalno zavajanje, ker ne moremo
               govoriti 30 in 35, intenca predloga zakona je 35% dohodnine. To je po zelo napornih
               iskanjih rešitev, skozi to bilančni zasuk in jaz z vami ne bom polimiziral, ker
               zlorabljate tabele. To ni prvič! In ste tu brali občine iz seznama 110-ih, ki imajo
               milijon in pol prebivalcev skupno sešteto in ki prihajajo s tem zakonom v bistveno
               pravičnejšo porazdelitev javnih sredstev na področju občin in boljše, kot so bile v
               preteklosti.</p>
               <p>Kolega Bevk! Spoštovani, jaz spoštujem vašo umirjenost in skrb za kulturo, vendar gre
               za nerazumevanje. Poskušali ste argumentirati s krovnim zakonom o kulturi, da je ta
               zakon navzkriž. V nobenem delu - država financira in sofinancira zavode - ni nobenega
               navzkrižja.</p>
               <p>Drugič, vaša ocena o nepravičnem bilančnem premiku 5%, ne zameriti, je zgrešena.
               Hvala bogu, pravim, da je porazdelitev taka, da je 5% dodatna dohodnina, odstopljena
               lokalnim skupnostim, preseže potrebne prihodke ravno v tistih okoljih, kjer so
               praviloma kulturne institucije. Tam gre res za prevzem obveznosti financiranja iz
               države v lokalno skupnost. To, kar ste pa našteli in v nekaterih debatah so mi tudi
               na hodniku to razlagali, kako je to krivično. Vsi bodo dobili 5%. Ja, dragi ljudje!
               Tisti, ki bodo dobili pa nimajo teh kulturnih institucij, to se pravi, ne prevzemajo
               obveznosti financiranja, so praviloma finančno podhranjeni. In za toliko bodo dobili
               manjšo finančno izravnavo. Bilanco smo vam povedali: 5% bilančnega prenosa pomeni 9
               milijard. Teh 9 milijard prenosa na občine se kompenzira s 5 milijardami prevzema
               kulturnih obveznosti ali kulturnih institucij, za 2 milijardi se zmanjšuje finančna
               izravnava, 2,1 milijarde pa ostaja dodatnih sredstev občinam. In ne operirajte s
               takimi operacijami, ker so nepoštene in neresnične. In mogoče vas zavede, ne me
               napačno razumeti, vaša skrb ali da se bolj ozko posvečate enemu problemu oziroma
               želite, se bojite oziroma je nek prastrah za področje kulture.</p>
               <p>Kolega Moge! 19.c člen, ki je bil oblikovan kot varovalka za kulturo da sprejetja
               področnega zakona s področja kulture, ki bi razmejil podrobne pristojnosti
               financiranja med državo in občinami je v korist kulture, hkrati je pa varovalka za
               nenamensko porabo teh sredstev. Zato je tudi v prehodnih določbah napisano in ta 19.c
               člen je brezpredmeten, kakor hitro bo sprejet zakon s področja kulture, ki bo te
               zadeve reševal. In še prosim, ne operirajte na tem kulturnem parketu z nekaterimi
               številkami. Jaz seveda ne morem govoriti v imenu ministra, ampak ničesar ni nastalo
               brez soglasja ministra za finance in brez soglasja ministra za kulturo.</p>
               <p>Katere institucije bo prevzelo financiranje in kateri del stroškov, podrobneje država
               in katere lokalne skupnosti, to bo opredelila vlada. Jaz nisem za to poklican, ampak
               bilančna projekcija je narejena in ni nobene grožnje za kulturo. Hvala.</p>
            </sp>
            <sp xml:id="SDZ2-Izredna-23-1998-07-08.sp83">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Trofenik. Replika gospod Kebrič.</p>
            </sp>
            <sp xml:id="SDZ2-Izredna-23-1998-07-08.sp84">

               <speaker>IVAN KEBRIČ:</speaker>

               <p>Drage kolegice in kolegi! Sprememba sistema prinaša za ene nekaj ugodnejšega na račun
               drugih. Vsak sistem, ko se spreminja, prinaša za določene zelo velike skrbi, med
               ostalimi tudi za mesto Maribor. Nihče ne govori tako kot gospod Trofenik, kajti tudi
               drugi argumenti marsikaj dokazujejo. Menim, da če hočemo te stvari pripeljati sploh
               do konca, se moramo lotiti amandmajev. Problem pa je, da so bile v prvi razpravi
               predhodno dane mnoge konstruktivne, konkretne pripombe, predlogi, ki jih pa, žal,
               snovalci oziroma predlagatelji sedaj niso upoštevali, zato se srečujemo s takim
               številom amandmajev. Če hočemo zadevo pripeljati do konca, se moramo lotiti teh
               amandmajev, pa če nam je ljubo ali ne, kajti splošna razprava lahko traja še dva dni,
               ko se bomo tako ali drugače z bolj konkretnimi ali manj konkretnimi, s takimi ali
               drugačnimi številkami, kakršne bodo nekomu bolj, drugemu manj ustrezale oziroma vsak
               bo navajal tiste, ki gredo njemu v prid.</p>
               <p>Menim, da bi zato morali, ker so določene občine čez noč s sprejetjem tega zakona
               hudo prizadete, imeti določen posluh, da bi moralo biti določeno prehodno obdobje -
               še enkrat se ponavljam - da vsak sistem nekomu bolj ustreza oziroma drugače rečeno -
               v danih pogojih nekomu trenutno bolj ustreza, drugemu pa manj. Hvala.</p>
            </sp>
            <sp xml:id="SDZ2-Izredna-23-1998-07-08.sp85">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Kebrič. Replika, gospod Tomažič.</p>
            </sp>
            <sp xml:id="SDZ2-Izredna-23-1998-07-08.sp86">

               <speaker>BRANKO TOMAŽIČ:</speaker>

               <p>Hvala za besedo. Spoštovani zbor! Gospodu Mogetu bi rad repliciral. Kulturo je
               potrebno doživeti in občutiti. Doživeti in občutiti je potrebno tudi financiranje
               občin po zdajšnjem zakonu o financiranju občin. Po zdajšnjem zakonu so bile po mojem
               mišljenju kršene temeljne človekove pravice, temeljne pravice lokalnih skupnosti, ker
               so bile občine različno - glede zakona je bila zagotovljena poraba, po drugi strani
               pa vemo, da nekatere občine niso pridobile niti 30% zagotovljene porabe. Po zdajšnjih
               merilih, ki jih uvaja nov zakon, pa te občine močno pridobijo.</p>
               <p>Ker smo pri kulturi, morda nekaj podatkov. Ajdovščina dobi na prebivalca po zdajšnjem
               zakonu o financiranju občin 2.900 tolarjev za kulturo, Maribor 4.400, Ljubljana
               4.800, Vipava 1.600, Destrnik 896, Škofja Loka 4.000, Ormož 3.000, Laško 2.000, Ptuj
               5.000. Ne vem, kje je tu enakost. Ne bom se spuščal, kaj imajo vse te občine in ta
               mestna središča. Ravno tako pri športu - glede na prebivalca dobi Ljubljana 3.000,
               Ormož 1.400, Ajdovščina 1.100, Vipava 1.000, Destrnik 800 tolarjev, Maribor 3.000,
               Črnomelj 800 tolarjev, Laško 1.000. Kje je tista poštenost in tista enakost, ko ste
               si nekateri v prejšnjem mandatu zagotovili določene koristi, določene privilegije, ki
               jih sedaj z novim zakonom nočete izpustiti?! Z novim zakonom, po moje, nobena občina
               ne bo izgubila, ampak se bo zakon začel uresničevati v praksi, ker bodo vse občine
               dobile tisto, kar jim pripada, glede na število prebivalcev, glede na ceste,
               komunalno infrastrukturo in vse ostale stvari, ki jih ne bom našteval, ki so lepo
               prikazane. Moti me to, da so sedaj nekatere občine dobile na prebivalca 40.000 ali
               celo 35.000, kot je občina, ki je bila najbolj nizko dotirana, ki je izgubljala v
               štirih letih okrog 300.000, ker bi v štirih letih lahko naredila vse šole, ki jih ni
               upala, ker ni imela iz česa, ker so nekateri začeli spraševati, zakaj ne more občina
               nečesa narediti, ker ni imela tega denarja; nekateri pa so lahko imeli 65.000 in so
               lahko denar, ki je bil za družbene zadeve, namenjali za nogomet, v druge dejavnosti,
               nekatera okolja pa se niso upale narediti niti osnovnih stvari, kot so telovadnice,
               igrišča in tako naprej in tako naprej. Hvala.</p>
            </sp>
            <sp xml:id="SDZ2-Izredna-23-1998-07-08.sp87">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Tomažič. Replika, gospod Pukšič.</p>
            </sp>
            <sp xml:id="SDZ2-Izredna-23-1998-07-08.sp88">

               <speaker>FRANC PUKŠIČ:</speaker>

               <p>Hvala lepa. Dokler sem lahko fin, sem fin, ko pa to ne gre, potem pa nisem.</p>
               <p>Gospod Vili Trofenik, to, kar ste izjavili za to govornico, je, enostavno povedano,
               laž! Dokumenti, ki jih imam, so od Vlade Republike Slovenije. To so edini dokumenti,
               ki so verodostojni, tisti pa, ki jih imate vi, in jih ponujate, pa so podpisani od
               mag. Janeza Kopača, in ti niso od vlade! Torej to, kar ste rekli, je laž!</p>
            </sp>
            <sp xml:id="SDZ2-Izredna-23-1998-07-08.sp89">

               <speaker>PODPREDSEDNIK ANDREJ GERENČER:</speaker>

               <p>Ste končali? <stage>(Da.)</stage> Hvala. Zdaj dajem repliko gospodu Trofeniku.</p>
            </sp>
            <sp xml:id="SDZ2-Izredna-23-1998-07-08.sp90">

               <speaker>VILI TROFENIK:</speaker>

               <p>Gospod Pukšič, na vašo drugo laž bi bilo treba drugače reagirati, ampak ne bom, ker
               se mi to zdi pod vsakim nivojem. Vi ste pošiljali to po Sloveniji - neavtentične
               dokumente. V kontekstu predloženega zakona je samo ta tabela, tisto je pa delovno
               gradivo, ki je prikazovalo ilustracijo v fazi nastajanja. Seveda, vsa gradiva nosijo
               - so jih izračunali v ministrstvu, čeprav sem jaz imel za sebe izračun, svoj privatni
               izračun, ampak nobenega privatnega nisem nikomur dal! To, kar vi, s svojo napako, ki
               ste jo naredili, ker ste pošiljali po Sloveniji neustrezno tabelo, zdaj poskušate
               mene na laž postaviti - veste, taka laž ima zelo kratke noge!</p>
            </sp>
            <sp xml:id="SDZ2-Izredna-23-1998-07-08.sp91">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Moge.</p>
            </sp>
            <sp xml:id="SDZ2-Izredna-23-1998-07-08.sp92">

               <speaker>RUDOLF MOGE:</speaker>

               <p>Predsedujoči, hvala lepa za besedo. Spoštovane poslanke in poslanci, spoštovani
               kolega Vili! Mislim, da to, kar si govoril, zopet ni resnica. Praviš, da ta 19.c člen
               ureja financiranje na področju kulture in tudi stanje na področju kulture in da je to
               prva pomoč, kasneje bo pa sprejet področni zakon o kulturi, ki bo urejal financiranje
               med lokalnimi skupnostmi in med državo. Jaz nobenega takega področnega zakona ne
               poznam, minister ga niti ni obljubil, ampak je osnova za financiranje to, kar si ti
               že prej povedal - to je sprejem nacionalnega programa. In zdaj to manipuliranje ljudi
               tukaj, da si bomo nalili čistega vina - 9 milijard tolarjev je država leta 1996 dala
               v javne kulturne zavode na območju <stage>(to imam jaz tam, lahko prinesem tudi tabele
               vlade)</stage> - za teh 9 milijard bi se dohodnina povečala, si mi ti rekel. Od teh 9
               milijard bi približno 2 milijardi šli za javne nacionalke, ki so v pretežni večini v
               Ljubljani, ostalo bi pa potem s tem prenosom krile občine, ko bi dobile 5% dohodnine.
               Ali drugače, recimo v občini Domžale, ki nima nobenega javnega zavoda, dobi 5% zraven
               v globalu za pokrivanje kulture in ji teh 5% ostane, razen če se ne bodo odločili, da
               bodo kulturne zavode ustanavljali, pa če se bodo sploh odločili, da bodo ta denar
               dali notri. Druge velike občine, kot je pa recimo Maribor, sem pa že prej povedal. S
               tem poseganjem, ker sta imela vidva - minister, kot sem slišal, kot je pravil gospod
               Kopač - drugačno mnenje o realizaciji tega amandmaja v praksi, pomeni to poseganje,
               prvič, v status teh javnih zavodov, s financiranjem se pa pri statusu urejata dva
               akta, ki sta temeljna v teh javnih zavodih. Prvi akt je sporazum o delitvi dohodka.
               Ta mora dati soglasje; zdaj ga je dalo ministrstvo za kulturo, zdajle bo moral dati
               mestni svet ali pa občinski svet. Drugi akt je akt o sistemizaciji, doslej
               ministrstvo za kulturo, zdajle lokalna skupnost. Tretji akt, ki pa ne vem, zdaj sem
               pa razdvojen, prvo pravite, da bi tole tudi občina dala, to je soglasje k programu,
               zdajle, ko sem poslušal kolega Kopača, bo pa ministrstvo razpisalo javne programe, na
               katere se bodo javni zavodi priglasili in jih bodo potem oni financirali. Zaradi
               tega, ker je nekdo tako rekel, drugi je takole rekel, nikjer nimam napisano in nikjer
               nimam garancije, da bo tale reč potem res tako potekala, se mi zdi odločanje in
               debatiranje o tem 19.c členu v zraku. Jaz bi bil strahotno vesel, da bi se tu
               minister za kulturo pojavil, pa da bi povedal mnenje vlade. Zato bi prosil, da
               ministra za kulturo povabimo, če je mogoče, in naj nam on to debato razložili,
               verjetno bomo drugače razpolagali in lahko potem o tej temi nadaljujemo razpravo.
               Torej <title>proceduralno</title> predlagam, če je mogoče, da minister za kulturo pove
               natanko, kaj misli o amandmaju na 19.c člen.</p>
            </sp>
            <sp xml:id="SDZ2-Izredna-23-1998-07-08.sp93">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Moge. Bomo poskušali obvestiti ministra, da je želja, da pride v
               parlament. Sicer pa predstavniki vlade so tukaj, pooblaščeni in zapisani, lahko
               odgovarjajo, bomo pa poskrbeli, kot sem dejal, da bo gospod kulturni minister tudi
               slišal, da ga želimo v parlamentu. Replika, Samo Bevk.</p>
            </sp>
            <sp xml:id="SDZ2-Izredna-23-1998-07-08.sp94">

               <speaker>SAMO BEVK:</speaker>

               <p>Hvala za besedo, gospod podpredsednik. Kljub temu se mi zdi, da predlagatelj zakona,
               vsaj s kulturnega področja, ni upošteval obstoječe in tudi nastajajoče področne
               kulturne zakonodaje. Zato bom citiral zakon o kulturni dediščini, ki smo ga malo pred
               tem v prvi obravnavi sprejeli v državnem zboru. 77. člen zakona o kulturni dediščini
               govori o ustanoviteljstvu zavodov za varstvo kulturne dediščine in o matični službi.
               Pravi, da bo šele z uveljavitvijo tega zakona Republika Slovenija postala
               ustanoviteljica zavodov za varstvo naravne in kulturne dediščine itn., da ne bom v
               celoti bral tega člena, ki je zelo dolg. Isto govori naslednji člen, to je 78. člen,
               ki govori o ustanoviteljskih pravicah in dolžnostih nad muzeji. Ta pa konkretno
               pravi: "Vlada Republike Slovenije v roku šestih mesecev od uveljavitve tega zakona
               določi, kateri muzeji imajo status državnega muzeja in katere bo Republika Slovenija
               ustanovila skupaj z lokalnimi skupnostmi." To je zakon v nastajanju, ki smo ga mi v
               prvi obravnavi sprejeli. Mi pa v bistvu mimo tega zakona o kulturni dediščini v
               nastajanju kar z nekim amandmajem komisije za lokalno samoupravo k 19.c členu
               spreminjamo način financiranja kulturnih ustanov oziroma zavodov v državi. Tako se mi
               zdi, da je ta zadeva malo deplasirana.</p>
               <p>Glede bilančnega prenosa bi pa samo eno vprašanje imel in samo dve občini bom
               primerjal, pa me prosim, gospod Trofenik, popravite, če bom napačno interpretiral.
               Občina Grosuplje, ki ima 14.000 in pol prebivalcev, bo na podlagi 5%-ne povečane
               dohodnine dobila 77 milijonov več tolarjev sredstev za svoje delovanje. Občina
               Idrija, ki ima malo manj prebivalcev, 12 tisoč prebivalcev, pa bo dobila 57 milijonov
               več tolarjev na račun 5% povečane dohodnine, s tem, da bo polovica te vsote šla za
               delovanje mestnega muzeja. Hvala lepa.</p>
            </sp>
            <sp xml:id="SDZ2-Izredna-23-1998-07-08.sp95">

               <speaker>PODPREDSEDNIK ANDREJ GERENČER:</speaker>

               <p>Hvala gospod Bevk. Replika gospod Pukšič. <title>Proceduralno</title> gospod Mozetič.</p>
            </sp>
            <sp xml:id="SDZ2-Izredna-23-1998-07-08.sp96">

               <speaker>MIROSLAV MOZETIČ:</speaker>

               <p>Hvala lepa. Jaz bi sicer moral uživati, kot opozicijski poslanec, da se predvsem
               koalicija med seboj malo še prepira in se prepričuje. Vendar ker nočem, da bi bil
               parlament otroški vrtec, predlagam naslednji sklep.</p>
               <p>Ker sem slišal od gospoda Kopača, ki je nek pooblaščen predstavnik vlade tudi v
               parlamentu, da bo vlada jutri o tem problemu, o katerem v glavnem sedaj beseda teče,
               razpravljala, pod 1.a točko, predlagam, da se do časa, dokler vlada ne odloči o tem,
               pošlje tudi v parlament pisni papir, kaj je odločila, prekine obravnava te točke.</p>
            </sp>
            <sp xml:id="SDZ2-Izredna-23-1998-07-08.sp97">

               <speaker>PODPREDSEDNIK ANDREJ GERENČER:</speaker>

               <p>Hvala za predlog. Torej slišali smo <title>proceduralni</title> predlog, da se 1. točka
               prekine in nadaljujemo, ko dobimo stališče vlade. Ugotavljamo prisotnost! <stage>(55
               prisotnih.)</stage></p>
               <p>Kdo je za predlog gospoda Mozetiča? <stage>(28 poslancev.)</stage> Je kdo proti? <stage>(20 poslancev.)</stage></p>
               <p>Ugotavljam, da je proceduralni predlog sprejet.</p>
               <p>Ker nimamo pripravljenih drugih točk dnevnega reda, zaključujem danes sejo.
               Nadaljujemo jutri ob 10.00 uri s to točko dnevnega reda.</p>
               <p>Pozivamo vlado, da pripravi zahtevano poročilo. Hvala lepa. <stage type="time">(SEJA JE BILA
                  PREKINJENA 8. JULIJA 1998 OB 16.47 URI.)</stage>
               </p>
            </sp>
         </div>
      </body>
   </text>
</TEI>