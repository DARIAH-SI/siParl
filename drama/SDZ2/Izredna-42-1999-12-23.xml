<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ2-Izredna-42-1999-12-23">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|8F5D6562C314B66CC1256854003D2801</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=8F5D6562C314B66CC1256854003D2801</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Izredna-42-1999-12-23.DZ" n="42">
               <name>Izredna</name>
               <date when="1999-12-23"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Izredna-42-1999-12-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">42. izredna seja</stage>
            <stage type="date">(23. december 1999)</stage>
            <stage type="chairman"> Sejo je vodil Janez Podobnik, predsednik državnega zbora.</stage>
            <stage type="time"> Seja se je pričela 10.13 uri.</stage>


            <sp xml:id="SDZ2-Izredna-42-1999-12-23.sp1">

               <speaker>PREDSEDNIK JANEZ PODOBNIK:</speaker>

               <p>Kolegice poslanke in kolegi poslanci, gospe in gospodje! Pričenjam nadaljevanje 42.
               izredne seje državnega zbora.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Franc Potočnik, Jože Možgan, Alojz Peterle, Ciril Metod
               Pungartnik, Jožef Zimšek, Franc Čebulj, Jožef Košir, Polonca Dobrajc za pričetek
               seje, Jože Lenič, Herman Tomažič za pričetek seje, Ivan Kebrič, Anton Delak in Franc
               Kangler.</p>
               <p>Prosim, da ugotovimo prisotnost v dvorani. Prisotnih je 55 poslank in poslancev; zbor
               je sklepčen in lahko odloča.</p>
               <p>Bomo uredili, gospa Maria Pozsonec, tudi to vprašanje. Gospa Maria Pozsonec je bila
               nepozorna in se ni prijavila, vendar s tem, ko sem jo omenil, pomeni, da je prisotna.
               Vi tudi, gospod Battelli? Potem to velja za oba.</p>
               <p>Današnje nadaljevanje 42. izredne seje bomo pričeli z obravnavo prekinjene 13. točke
               dnevnega reda, to je predlog zakona o spremembah in dopolnitvah stanovanjskega
               zakona. Zbor bo nato prešel na obravnavo 6. točke, to je predlog zakona o načinu
               poravnave dospelih neplačanih obveznih dajatev, ter natona obravnavo 15. točke, to je
               predlog zakona o računskem sodišču. Če bo čas dopuščal, se bo nato državni zbor lotil
               16. točke, to je predlog nacionalnega programa zdravstvenega varstva, medtem ko točki
               14 in 17 še nista pripravljeni in bom ob zaključku izredne seje predlagal
               proceduralni predlog, da bi obe točki državni zbor obravnaval na prvi redni seji v
               mesecu januarju. Prav tako bi tudi prosil in predlagal, da se omogoči, da bi državni
               zbor zaključil 17. redno sejo; predlagali bomo racionalne sklepe, in tudi tu imamo
               korektno poslovniško možnost, da dve nedokončani točki prav tako preložimo na prvo
               redno sejo januarja.</p>
               <p>Po zaključku današnje seje ste poslanke in poslanci vabljeni na kratko srečanje v
               preddverju, skupaj z novinarji, ki spremljajo naše delo, in skupaj z vsemi službami
               državnega zbora. Ob 18.00 uri pa bo slavnostna seja državnega zbora v naši plenarni
               dvorani (vabilo ste prejeli).</p>
               <p>Prehajamo na <title>PREKINJENO 13. TOČKO DNEVNEGA REDA.</title>
               </p>
               <p>Smo pri drugi obravnavi v okviru skrajšanega postopka.</p>
               <p>Smo pri 4. členu in glasujemo o amandmajih.</p>
               <p>Pred glasovanjem o tretjem amandmaju je poslanska skupina socialdemokratov zahtevala
               čas za premislek. Ali želite besedo, predstavniki poslanske skupine? (Ne želite.)
               Pregled amandmajev imate.</p>
               <p>Glasujemo o tretjem amandmaju k 4. členu; predlagateljica je poslanska skupina
               Združene liste socialnih demokratov, vlada in matično delovno telo ga ne
               podpirata.</p>
               <p>Prehajamo na odločanje. Pred tem pa bo svoj glas obrazložil gospod Potrč.</p>
            </sp>
            <sp xml:id="SDZ2-Izredna-42-1999-12-23.sp2">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi! S predlogom amandmaja, ki ga vlagamo k
               drugemu odstavku 4. člena, želimo zagotoviti dvoje. Prvič, mi smo prepričani, in to
               je naš kolega Janko Veber v uvodu včeraj dovolj temeljito obrazložil, da bi bilo
               prav, da izgradnjo neprofitnih in socialnih stanovanj iz sredstev občin pospešimo
               čimprej, ne pa šele po sprejemu stanovanjskega programa, ki, recimo, upamo, da bo
               drugo leto sprejet, svoje efekte bo pa začel dajati šele v kasnejših letih. Zato se
               nam zdi prav, da bi del sredstev, sepravi stroške kapitala, ki jih tukaj država
               predvideva v višini 1,27%, dobivali tudi lastniki socialnih in neprofitnih stanovanj,
               kot so to občine. S tem bi si zagotovile manjši delček sredstev, da bi lahko
               pospešile stanovanjsko gradnjo, ki je prav gotovo na tej točki še kako potrebna
               aktiviranja.</p>
               <p>In drugo. Nam se zdi prav, da so vsi lastniki, tako denacionalizacijski upravičenci
               kot občine, kar zadeva zakonodajo, v enakopravnem položaju in mislim, da ni
               sprejemljivo, da se delu lastnikov zagotavljajo sredstva, delu lastnikov pa ne. In
               najbrž bo lahko tudi z vidika enakopravnosti lastnine in tudi z vidika enakopravnosti
               lastnikov postala sporna tista rešitev, ki bo dajala del sredstev
               denacionalizacijskim upravičencem, občinam pa ne. Naš predlog ni, da sekakorkoli
               denacionalizacijskim upravičencem vzame ta denar. Obratno, naj se jim da, ampak naj
               se da tudi občinam in naj se za to zagotovijo sredstva v državnem proračunu. To je
               naš predlog in prosimo, če ga podprete. Hvala.</p>
            </sp>
            <sp xml:id="SDZ2-Izredna-42-1999-12-23.sp3">

               <speaker>PREDSEDNIK JANEZ PODOBNIK:</speaker>

               <p>Svoj glas bo obrazložil gospod Janko Veber.</p>
            </sp>
            <sp xml:id="SDZ2-Izredna-42-1999-12-23.sp4">

               <speaker>JANKO VEBER:</speaker>

               <p>Hvala za besedo. Jaz bi svoj glas obrazložil s tekstom, ki ga je pravzaprav zapisala
               vlada k obrazložitvi tega zakona, in tudi včeraj so nekateri bili skeptični, da je to
               zapisano v obrazložitvi. Dejansko je vlada v obrazložitvi zapisala naslednje:
               "Predlagana sprememba stanovanjskega zakona pomeni povečanje obsega primerne porabe
               občin." Torej dejansko v razlagi ministrstvo oziroma vlada lepo govori o tem, da gre
               za povečanje primerne porabe občin. In nadalje govori: "To pomeni, da bi se ob
               nespremenjenih prihodkih občinskih proračunov povečana sredstva morala zagotoviti s
               finančnimi izravnavami iz državnega proračuna". Iz državnega proračuna, tako piše v
               obrazložitvi vlade k temu zakonu, in naš amandma govori o tem, da se iz proračuna
               Republike Slovenije lastniku stanovanja iz prejšnjega odstavka zagotovi razlika
               stroškov kapitala v višini 1,27 odstotka od vrednosti stanovanja, oziroma
               stanovanjske hiše, letno. Torej, samo povzemamo vsebino obrazložitve vlade k temu
               zakonu.</p>
               <p>Tako, da bom, tudi zato ker vlada podpira takšen način reševanja te problematike in
               ker naš amandma uzakonja tisto, kar je v obrazložitvi bilo napisano, seveda ta
               amandma podprl. Hkrati pa seveda tudi odpravljamo razliko, ki jo je vlada sicer
               predlagala, razliko med lastniki denacionalizacijskih stanovanj in ostalimi lastniki,
               med drugimi tudi občinami. Torej, s tem amandmajem bi bila odpravljena tudi ta
               razlika, ki pa je, mislim, da resnično nesprejemljiva, v kolikor ostane uzakonjena.
               Zato bom ta amandma podprl. Hvala.</p>
            </sp>
            <sp xml:id="SDZ2-Izredna-42-1999-12-23.sp5">

               <speaker>PREDSEDNIK JANEZ PODOBNIK:</speaker>

               <p>Hvala lepa. Torej, ugotavljamo prisotnost! Tudi dr. Jože Zagožen bo obrazložil svoj
               glas.</p>
            </sp>
            <sp xml:id="SDZ2-Izredna-42-1999-12-23.sp6">

               <speaker>DR. JOŽE ZAGOŽEN:</speaker>

               <p>Gospod predsednik, pred odločanjem o tem zakonu zahtevam v imenu poslanske skupine
               pol ure odmora za posvetovanje v poslanski skupini.</p>
            </sp>
            <sp xml:id="SDZ2-Izredna-42-1999-12-23.sp7">

               <speaker>PREDSEDNIK JANEZ PODOBNIK:</speaker>

               <p>Hvala lepa. Torej, pred odločanjem o zakonu. Sedaj glasujemo o amandmaju pod točko 3
               k 4. členu. Sicer bi se zgodilo, da bi isti poslanski skupini dali za isto glasovanje
               dvakrat možnost, da ima odmor. Ugotavljamo prisotnost! (66 prisotnih.)</p>
               <p>Kdo podpira amandma pod točko 3? (23 poslancev.) Kdo je proti? (25 poslancev.)</p>
               <p>Amandma ni bil sprejet.</p>
               <p>Na glasovanje dajem amandma pod točko 4: V drugem odstavku se besedi "primerne
               porabe" nadomestita z besedama "državnega proračuna". Predlagatelj je MDT. Vlaga ga
               podpira. Gospod Veber bo obrazložil svoj glas. Razpravo o amandmajih smo že opravili.
               Tako, da ni možen več dialog z vlado ali s komer koli, ampak samo stališče do
               amandmaja.</p>
            </sp>
            <sp xml:id="SDZ2-Izredna-42-1999-12-23.sp8">

               <speaker>JANKO VEBER:</speaker>

               <p>Že v uvodni razlagi k temu zakonu smo opozorili, da odbor sicer predlaga nekatere
               rešitve, ki deloma rešujejo nekatere probleme. Ta četrti amandma dejansko omogoča
               lastnikom denacionaliziranih stanovanj, da iz sredstev državnega proračuna pridobijo
               ta sredstva, za katera smo v prejšnjem amandmaju predlagali, v združeni listi seveda,
               da jih pridobijo tudi občine in ne samo lastniki denacionaliziranih stanovanj.</p>
               <p>In to delno rešitev seveda bom tudi podprl, kajti vsaj nekoliko razbremeni občine v
               tistem delu, ki ga nalaga vlada, da lastnikom denacionaliziranih stanovanj iz
               sredstev primerne porabe lastniku povrne stroške kapitala v višini 1,27 odstotka.
               Vendar s tem bo definitivno nastala razlika v odnosu do lastnikov stanovanj. Nastala
               bo razlika med lastniki denacionaliziranih stanovanj in lastniki občinskih stanovanj
               oziroma občinami kot lastniki stanovanj in nekaterimi drugimi, ki se še pojavljajo in
               v katerih imajo najemnike socialne upravičence. Tako da bomo seveda v nadaljevanju
               tega zakona poskušali ponovno opozoriti na ta problem. Kajti mislim, da je nevzdržno,
               da uzakonjamo razliko med lastniki stanovanj. Deloma ta rešitev je, zato bom to
               podprl. Ne more biti pa dokončna rešitev, vsaj po mojem mnenju ne. Hvala.</p>
            </sp>
            <sp xml:id="SDZ2-Izredna-42-1999-12-23.sp9">

               <speaker>PREDSEDNIK JANEZ PODOBNIK:</speaker>

               <p>Hvala lepa. Prehajamo na odločanje. Ugotavljamo prisotnost! (56 prisotnih.)</p>
               <p>Kdo je za amandma pod točko 4 k 4. členu?</p>
               <p>Kdo je za? (52 poslancev.) Kdo je proti? (Nihče.)</p>
               <p>Brez glasu proti je bil amandma izglasovan.</p>
               <p>Na glasovanje dajem 4. člen v celoti. Ugotavljamo prisotnost! (54 prisotnih.)</p>
               <p>Kdo je za člen 4? (42 poslancev.) Kdo je proti? (1 poslanec.)</p>
               <p>Člen smo sprejeli.</p>
               <p>Odpiram razpravo o 5. členu in štirih vloženih amandmajih. Prvega predlaga delovno
               telo, vlada ga podpira. Drugega predlaga poslanska skupina združene liste, vlada mu
               ne nasprotuje, delovno telo ga ne podpira. Amandma pod točko 3, delovno telo, vlada
               ne nasprotuje, in amandma pod točko 4, vlada, delovno telo podpira. Gospod Veber želi
               besedo.</p>
            </sp>
            <sp xml:id="SDZ2-Izredna-42-1999-12-23.sp10">

               <speaker>JANKO VEBER:</speaker>

               <p>Z amandmajem k 5. členu smo v poslanski skupini združene liste sledili odločbi
               ustavnega sodišča z dne 8.1.1999, ki je razveljavilo pravilnik o metodologiji za
               oblikovanje najemnin v neprofitnih stanovanjih, ker zakon ni določil okvirov za
               določanje te metodologije. Tudiv predlogu vlade ta metodologija ni jasno zapisana.
               Zapisana je sicer v neki obliki, da se pravilnik uporablja, vendar ni povsem jasnih
               zagotovil, kateri pravilnik naj bi to bil in na kakšen način se naj bi vrednost
               stanovanja oziroma stanovanjske hiše tudi izračunala.</p>
               <p>Zato vlagamo amandma, ki mislim, da bi vse te dvome odpravil. In seveda, tudi vsaj v
               tej točki, odpravil mnoge nejasnosti, ki jih sicer ta zakon uvaja. Zagotovo pa bi
               odpadla nejasnost glede tega, kako bi se določila vrednost stanovanja. Tukaj je pač
               ta formula, ki je bila do sedaj že uporabljena v dosedanjem pravilniku, in ker je
               ustavno sodišče ugotovilo, da to ni bilo zapisano v zakonu, seveda je ta pravilnik
               razveljavilo. In če bo ta metodologija zapisana v zakonu, mislimo, da bo resnično se
               sledilo v celoti odločbi ustavnega sodišča, kar bi pa tudi sicer po našem mnenju
               moral biti predmet tega zakona; ne pa razširitev vsebine tega zakona še na ostala
               pomembna področja, kot je povečanje najemnin, kot je uvajanje dodatnih subvencij, kot
               jerazlikovanje v lastnini. Vendar postopek je tak, gre po skrajšanem postopku ta
               zakon naprej, kar pa seveda ni v skladu niti s poslovnikom državnega zbora. Vendar
               pač pred dejstvom smo, kakršnim smo. Vsaj del teh nepravilnosti pa mislim, da bi
               odpravili s sprejemom teh naših amandmajev, zato predlagam, da jih podprete.
               Hvala.</p>
            </sp>
            <sp xml:id="SDZ2-Izredna-42-1999-12-23.sp11">

               <speaker>PREDSEDNIK JANEZ PODOBNIK:</speaker>

               <p>Hvala, kolega Veber. Priznam, da vas nisem razumel. V čem je postopek v nasprotju s
               poslovnikom? Prosim.</p>
            </sp>
            <sp xml:id="SDZ2-Izredna-42-1999-12-23.sp12">

               <speaker>JANKO VEBER:</speaker>

               <p>Gre za skrajšani postopek, po katerem sprejemamo zakon o spremembah in dopolnitvah
               stanovanjskega zakona. Razlog za skrajšani postopek je bila odločba ustavnega
               sodišča, in v kolikor bi sledili odločbi ustavnega sodišča, bi danes morali
               razpravljati pravzaprav samo o tem amandmaju oziroma otem pravilniku. Ta zakon seveda
               pa obravnava bistveno širšo problematiko, kot sem že povedal, uvaja nov način
               subvencioniranja, objektne subvencije, uvaja poviševanje najemnin in dela razliko,
               uvaja razliko med lastniki stanovanj, kar pa seveda presega obseg skrajšanega
               postopka, ki je predviden za sprejem zakona v državnem zboru.</p>
            </sp>
            <sp xml:id="SDZ2-Izredna-42-1999-12-23.sp13">

               <speaker>PREDSEDNIK JANEZ PODOBNIK:</speaker>

               <p>Hvala za to pojasnilo. Odločitev o tem je bila z večino poslancev oziroma ob dejstvu,
               da ni bila več kot ena tretjina proti, sprejeta pri sprejemu dnevnega reda, ob
               soglasju delovnega telesa. Želi še kdo besedo? (Ne želi.) Predlagam, da se opredelimo
               do vloženih amandmajev. Najprej do amandmaja pod točko 1, predlagatelj je delovno
               telo, vlada ga podpira. Ugotovimo prisotnost! (55 prisotnih.)</p>
               <p>Kdo je za ta amandma? (48 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>Smo pri amandmaju pod točko 2, poslanska skupina združene liste ga predlaga, vlada mu
               ne nasprotuje, delovno telo ga ne podpira. Ugotovimo prisotnost! (59 prisotnih.)</p>
               <p>Kdo je za ta amandma? (44 poslancev.) Je kdo proti? (2 poslanca.)</p>
               <p>Ugotavljam, da je amandma sprejet.</p>
               <p>Smo pri amandmaju pod točko 3, predlagatelj je delovno telo, vlada mu ne nasprotuje.
               Ugotovimo prisotnost! (53 prisotnih.)</p>
               <p>Kdo je za ta amandma? (36 poslancev.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>In še amandma pod točko 4, predlagateljica je vlada, delovno telo ga podpira.
               Ugotovimo prisotnost! (51 prisotnih.)</p>
               <p>Kdo je za ta amandma? (36 poslancev.) Je kdo proti? (4 poslanci.)</p>
               <p>Ugotavljam, da je amandma sprejet.</p>
               <p>Na glasovanje dajem 5. člen. Ugotovimo prisotnost! (53 prisotnih.)</p>
               <p>Kdo je za 5. člen? (35 poslancev.) Je kdo proti? (2 poslanca.)</p>
               <p>Ugotavljam, da je člen sprejet.</p>
               <p>V razpravo dajem vse druge člene, h katerim niso bili vloženi amandmaji. Ker ni
               razprave, jih dajem na glasovanje. Ugotovimo prisotnost! (59 prisotnih.) Kdo je za
               preostale člene? (32 poslancev.) Je kdo proti? (4 poslanci.)</p>
               <p>Ugotavljam, da so preostali členi sprejeti.</p>
               <p>Prehajamo na razpravo o naslovu zakona. Želi kdo besedo? (Ne želi.)</p>
               <p>Na glasovanje dajem naslov zakona. Ugotovimo prisotnost! (57 prisotnih.)</p>
               <p>Kdo je za naslov? (36 poslancev.) Je kdo proti? (2 poslanca.)</p>
               <p>Ugotavljam, da je naslov zakona sprejet.</p>
               <p>Prehajamo na <title>tretjo obravnavo </title>predloga zakona.</p>
               <p>Ugotavljam, da so bili k predlogu zakona v drugi obravnavi sprejeti amandmaji k 3.,
               4. in 5. členu. Torej, ti trije členi so odprti in kvalificirani predlagatelji lahko
               vložijo amandma. Besedo želita gospod minister in dr. Jože Zagožen. Če bi bilo možno,
               da bi bili danes amandmaji vloženi pravočasno, bi lahko o njih državni zbor še
               odločal.</p>
            </sp>
            <sp xml:id="SDZ2-Izredna-42-1999-12-23.sp14">

               <speaker>DR. PAVEL GANTAR:</speaker>

               <p>Spoštovani gospod predsednik, spoštovane gospe poslanke in gospodje poslanci! Vlada
               bo vložila amandma k 3. členu, in sicer k petemu amandmaju ter redakcijski amandma k
               4. členu v najkrašem možnem času. Rad bi vas obvestil, da vlada v tem trenutku
               zaseda. Sam se bom napotil na vlado, pridobil soglasje in potem prišel nazaj v
               državni zbor. Tako da bo to možno vsekakor opraviti v najkrajšem času, in se
               zahvaljujem za to možnost.</p>
            </sp>
            <sp xml:id="SDZ2-Izredna-42-1999-12-23.sp15">

               <speaker>PREDSEDNIK JANEZ PODOBNIK:</speaker>

               <p>Hvala, gospod minister. Vendar sedaj imata besedo dr. Jože Zagožen in gospod
               Potrč.</p>
            </sp>
            <sp xml:id="SDZ2-Izredna-42-1999-12-23.sp16">

               <speaker>DR. JOŽE ZAGOŽEN:</speaker>

               <p>Gospod predsednik, prosil bi za odmor, kot sem že prej napovedal, zaradi tega, ker
               nismo vedeli, kateri amandmaji bodo sprejeti in kateri ne, da bomo lahko pripravili
               tudi svoje amandmaje, odmor pa potrebujemo tudi za posvet.</p>
            </sp>
            <sp xml:id="SDZ2-Izredna-42-1999-12-23.sp17">

               <speaker>PREDSEDNIK JANEZ PODOBNIK:</speaker>

               <p>Samo trenutek! Ali vi želite, da ne samo prekinemo točko, temveč prekinemo tudi
               zasedanje za določen čas? To je pa v nasprotju z našo prakso. Dal vam bom čas, da
               boste pripravili amandmaje; odmor za posvet pa se lahko da pred glasovanjem, sedaj pa
               o ničemer ne glasujemo. Gospod Potrč ima besedo. Predlagal bi, da ne bi bili danes na
               ta način "v praznem teku", saj se lahko dogovorimo.</p>
            </sp>
            <sp xml:id="SDZ2-Izredna-42-1999-12-23.sp18">

               <speaker>MIRAN POTRČ:</speaker>

               <p>Hvala lepa. Naša poslanska skupina se je odločila, da pripravi amandmaje, ki jih
               lahko vložimo zdaj, ker jih imamo pripravljene, lahko pa tudi v tistem roku, ki ga
               bodo dobili vsi ostali. Hvala lepa.</p>
            </sp>
            <sp xml:id="SDZ2-Izredna-42-1999-12-23.sp19">

               <speaker>PREDSEDNIK JANEZ PODOBNIK:</speaker>

               <p>Hvala lepa. Predlagam, da se dogovorimo za razumen rok, da ne bi sedaj prišlo do
               prekinitve. Bom pa prekinil to točko dnevnega reda. Ugotavljam, da bodo amandmaje
               vložile vlada, združena lista in poslanska skupina socialdemokratov. Ali je možno, da
               se dogovorimo, da amandmaje vložite do 12.00 ure? Bi šlo. Hvala lepa.</p>
               <p>Torej, prekinjam to točko dnevnega reda, ki jo bomo nadaljevali takoj, ko bodo
               vloženi amandmaji oziroma najkasneje ob 12.00 uri.</p>
               <p>Prehajamo na <title>6. TOČKO DNEVNEGA REDA - PREDLOG ZAKONA O NAČINU PORAVNAVE DOSPELIH
                  NEPLAČANIH OBVEZNIH DAJATEV, HITRI POSTOPEK. </title>
               </p>
               <p>Predlog zakona je v obravnavo zboru predložila vlada Republike Slovenije. Prosim
               predstavnico vlade, da ga na kratko obrazloži. Državna sekretarka Kolarjeva ima
               besedo.</p>
            </sp>
            <sp xml:id="SDZ2-Izredna-42-1999-12-23.sp20">

               <speaker>MILOJKA KOLAR:</speaker>

               <p>Hvala, gospod predsednik. Spoštovane poslanke in poslanci. Pred vami je predlog
               zakona o načinu poravnave dospelih neplačanih obveznih dajatev. To je zakon, ki ga
               običajno tudi vlade po svetu vlagajo enkrat in skušajo s tem razrešiti nekatere stare
               dolgove, ki se vlečejo iz preteklih obdobij.</p>
               <p>Tako tudi mi predlagamo ta poseben enkraten zakon o načinu poravnavanja dospelih
               neplačanih obveznih dajatev, ki bi omogočil za dajatve, stare nad 3 leta, vsem tistim
               davčnim dolžnikom, da bodisi poravnajo te zastarele dolgove v obročnem odplačevanju v
               skladu z zakonom o obrestni meri, to se pravi po TOM+0, največ v petih letih oziroma
               do 60 mesecev, lahko pa seveda tisti, ki to bodo lahko naredili, tudi v krajšem
               roku.</p>
               <p>Hkrati pa omogoča tistim, ki imajo likvidnostne možnosti in jim situacija, vezana na
               realizacijo in razmere na trgu omogoča, da pa plačajo to tudi v enkratnem znesku, in
               sicer v 60-ih dneh po uveljavitvi tega zakona. Zato, da pa seveda plačajo relativno
               hitro, pa se jim prizna znesek, ki je znižan tako, da je po dekurzivni metodi z
               diskontnim faktorjem izračunan popust. Ta popust seveda je izračunan tako, da je
               vezan na državne obveznice Republika-14, katerih ročnost je 5 let in je obrestna mera
               TOM+4. Ta diskontni faktor pa povečuje 4 odstotne točke realne obrestne mere za 50 %.
               Se pravi, po TOM+6, kar z drugimi besedami pomeni 15 % popust na stanje dolga
               31.12.1999.</p>
               <p>Glede na to, da seveda je obračun (Nerazumljivo.) zamudne obrestne mere in da je v
               preteklosti, glede na visoko inflacijo, se vladi zdi to primeren enkraten način
               poravnavanja teh starih dolgov in pa seveda tudi z vidika in vizavi tistim davčnim
               zavezancem, ki korektno, v rokih tekoče poravnavajo vse svoje dolgove do države.</p>
               <p>Hkrati pa seveda zakon opredeljuje tudi, kdo bo imel možnost stopiti po tem predlogu
               zakona v to shemo, bodisi obročnega odplačevanja ali takojšnjega poplačila s
               popustom. Zaradi tega so v 5. členu predloga zakona navedeni posamezni kriteriji, ki
               se seveda ločijo glede na populacijo davčnih zavezancev, glede na starost dolga in pa
               višino zamudnih obresti. Zakaj ravno rok 3 leta? Torej pri roku starega dolga 3 leta
               namreč se približno izenačijo glavnica in obresti, zaradi tega je naveden v tem
               zakonu tudi ta pogoj. Hkrati se bo državni proračun, prav tako pa tudi obe blagajni,
               predvsem blagajna za invalidsko-pokojninsko in zdravstveno zavarovanje, bi ta način
               poplačila starih dolgov omogočil, da bi vsaj v razdobju 5 let dobila plačane vse
               tiste prispevke iz preteklosti, iz naslova izplačanih plač, ki niso bile poravnane,
               hkrati pa tak način poplačila ne bi omogočil delovanja in poslovanja davčnih
               zavezancev. Hvala.</p>
            </sp>
            <sp xml:id="SDZ2-Izredna-42-1999-12-23.sp21">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospa Kolarjeva. Predlog zakona je obravnaval odbor za finance in
               monetarno politiko kot matično delovno telo. Prosim poročevalca, mag. Kopača, da
               predstavi mnenje odbora.</p>
            </sp>
            <sp xml:id="SDZ2-Izredna-42-1999-12-23.sp22">

               <speaker>MAG. JANEZ KOPAČ:</speaker>

               <p>Hvala za besedo. Odbor je podprl predlog zakona. Oblikoval je nekaj svojih amandmajev
               v skladu s pripombami sekretariata in se pozitivno opredelil do amandmaja poslanske
               skupine SLS za nov 2.a člen. Pri čemer sem si sam izposloval poslovniško možnost, da
               izrazim ločeno mnenje v poročilu odbora.</p>
               <p>Sicer pa v imenu odbora predlagam, da predlog zakona podprete skupaj z amandmaji
               odbora. Hvala.</p>
            </sp>
            <sp xml:id="SDZ2-Izredna-42-1999-12-23.sp23">

               <speaker>PREDSEDNIK JANEZ PODOBNIK:</speaker>

               <p>Hvala gospodu Kopaču. Ali želi besedo predstavnik sekretariata? (Ne želi.)
               Predstavniki poslanskih skupin? (Ne želite.) Ali želi kdo od poslank in poslancev
               besedo? Gospod Špiletič, prosim. Pisnih prijav ni bilo, tako da bodo 5-minutne
               razprave</p>
            </sp>
            <sp xml:id="SDZ2-Izredna-42-1999-12-23.sp24">

               <speaker>BOGOMIR ŠPILETIČ:</speaker>

               <p>Hvala za besedo. V naši poslanski skupini oziroma ker govorim sedaj v svojem imenu,
               osebno ne nasprotujem temu zakonu. Kajti menimo, da je glavna naloga tudi davčne
               uprave v vsaki državi, ne potapljanje davčnih zavezancev, temveč ohranjanje davčnih
               zavezancev na dolgi rok. Tako sta dosežena dva cilja. In ta zakon pravzaprav temu
               tudi sledi. Vendar pa je iz obrazložitve k temu zakonu mogoče razbrati le višino
               dolga, ki ga davčni zavezanci dolgujejo državi, ki je že zapadel, vendar ga niso
               sposobni poravnati v rokih, ki jih določa zakon. Lahko razberemo tudi, da se
               približno 1/3 neplačanega dolga nanaša na pravne osebe, medtem ko 2/3 neplačanega
               dolga pa se nanašata na fizične osebe. Ker je izvedba tega zakona prav gotovo velik
               zalogaj, tudi za davčno upravo Republike Slovenije, tako organizacijsko kot tudi
               kadrovsko, bi jaz vprašal predstavnike vlade oziroma davčne upravne Republike
               Slovenije, da nam pojasnijo tudi, kolikšno je število pravnih oseb in kolikšno je
               število fizičnih oseb, ki davčni upravi Republike Slovenije oziroma državnemu
               proračunu, ZPIZ-u in zavodu za zdravstveno zavarovanje dolgujejo davke in prispevke.
               To iz obrazložitve ni razvidno, je pa pomembno, ko gre za ocenjevanje možnosti
               realizacije tega zakona, seveda v razumnem roku. Nič ne pomaga, če bo zakon sprejet
               še letošnje leto, potem pa davčna uprava naslednje leto ne bo mogla odgovoriti na vse
               morebitne vloge, ki jih bo prejela od davčnih zavezancev.</p>
               <p>Drugo, na kar bi želel opozoriti in na kar sem opozoril tudi že na odboru, je
               dejstvo, da gre za neko dualnost, če upoštevamo ta zakon in zakon o pokojninskem in
               invalidskem zavarovanju, po katerem ima skupščina pokojninskega in invalidskega
               zavarovanja možnost odpisa dolga iz naslova pokojninskih prispevkov. Zato bi bilo
               prav, da se zagotovi tudi racionalnost postopka oziroma da se zagotovi izognitev
               situaciji, da bi lahko o isti zadevi dva organa sprotno odločala. Ali je potrebno
               zagotoviti za en organ, da kot predhodno vprašanje rešuje oziroma poizveduje, če
               drugi organ že odloča tudi o tej zadevi, ali na kakšen drugi način. Mislim, da je
               potem odbor tudi v hitri obravnavi sprejel amandma, ki bo to zadevo reševal in ga
               vsekakor podpiramo. Je pa potrebno vendarle še zaprositi tudi za pojasnilo o tem,
               kakšen izplen, kakšen učinek za državni proračun, za pokojninsko in za blagajno
               zdravstvenega zavarovanja je pričakovati po uvedbi tega zakona. Gospod Grilj je sicer
               dal eno pojasnilo na odboru, vendar resnično, odbor je bil sklican zelo na hitro, v
               kratkem času, potekala sta tudi dva odbora in informacija je bila posredovana zelo
               skopo. Tam je posredoval le podatke, kakšen učinek se pričakuje v letu 2000, vendar
               pa podatka o tem, koliko od obstoječega dolga, torej od približno 90 oziroma 100
               milijard, pa pričakuje, da bo realno izterjanega na ta način oziroma na podlagi
               določil tega zakona. Hvala lepa.</p>
            </sp>
            <sp xml:id="SDZ2-Izredna-42-1999-12-23.sp25">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Špiletič. Gospa Kolarjeva se je priglasila k besedi.</p>
            </sp>
            <sp xml:id="SDZ2-Izredna-42-1999-12-23.sp26">

               <speaker>MILOJKA KOLAR:</speaker>

               <p>Bom odgovorila na obe vprašanji. Ta zakon in ta znesek dolga zajema, obsega 51.000
               davčnih zavezancev. Notranja struktura je pa naslednja. Od 51.000 odpade 25.000 na
               kmečko populacijo oziroma na kmete, 17.000 na fizične osebe in 9.000 na pravne osebe.
               Zdaj strukturo, mislim, si pač lahko izračunate sami, pravne osebe predstavljajo 19%,
               fizične osebe 26% in ostalo kmetje.</p>
               <p>Verjetno se boste vsi strinjali, da je zelo težko oziroma da je verjetnost ali
               rizični faktor, kolikšne bodo poravnave iz omenjenega zakona, relativno težko
               oceniti, vendar ocene so bile narejene po posameznih letih, ker ocenjujemo, da se bo
               pač verjetno večina odločila za obročni način odplačevanja, verjetno največ do
               skrajnega roka, v petih letih. Potem bi se po naših ocenah v naslednjem letu iz tega
               naslova poplačalo 6 do 8 milijard in v naslednjih letih ostali del dolga. Moram pa
               tukaj opozoriti na neko zadevo, zaradi tega, da bodo številke korektno
               prezentirane.</p>
               <p>Tako kot je gospod Špiletič omenil, je res skupni dolg nekoliko manjši kot 94
               milijard na dan 31.8.1999, vendar je pri tem treba upoštevati dejstvo - to, kar imate
               tudi v predlogu zakona na prvi strani - da je malo manj kot 26 milijard tega dolga
               zavedenega že v tako imenovani zabilančni evidenci davčne uprave. To pa pomeni, da je
               to tako imenovani mrtvi dolg oziroma dolg v tej zabilančni evidenci, ki se nanaša
               predvsem - ker nobena izterjava ni bila uspešna, ne na žiro račun, ne iz premičnega
               premoženja, se pravi, je ostala samo še izterjava oziroma tožba na nepremično
               premoženje s hipotečnimi tožbami - potem so ti dolgovi, ki so pri dolžnikih, ki so v
               postopkih prisilne poravnave, v likvidacijskih postopkih, v stečajih ali pa so to,
               recimo, dolgovi, kjer predstavljajo terjatve v raznih zapuščinskih postopkih. Tako da
               je torej ustrezneje in primerneje gledati tako imenovani živi dolg oziroma dolg, ki
               je izterljiv in ga bo možno poravnati na ta način, ki je predpisan s tem zakonom - ta
               dolg je do fizičnih oseb 43 milijard in dolg pravnih oseb 24 milijard. Torej, izplen
               dolga iz te zabilančne evidence - povedala sem, kateri so ti dolgovi, ki se tam
               nahajajo - bo verjetno majhen, zelo dolgotrajen in je veliko vprašanje, ali bo ta
               dolg poravnan. Ta predlog zakona pa niti ni namenjen temu delu dolga, se pravi,
               govorimo o dolgu, če skupaj seštejemo, 68 milijard fizičnih in pravnih oseb, brez
               dolga v zabilančni evidenci. Hvala.</p>
            </sp>
            <sp xml:id="SDZ2-Izredna-42-1999-12-23.sp27">

               <speaker>PREDSEDNIK JANEZ PODOBNIK:</speaker>

               <p>Hvala, gospa Kolarjeva, za vaš odgovor. Ali želi še kdo besedo od poslank in
               poslancev? Gospod Potrč ima besedo.</p>
            </sp>
            <sp xml:id="SDZ2-Izredna-42-1999-12-23.sp28">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi! S kolegi v poslanski skupini menimo, da je
               verjeti in upati, da bo predloženi zakon kaj prispeval k temu, da se bodo stari
               dolgovi po eni strani pravičneje ugotovili in po drugi strani eventualno tudi hitreje
               poravnavali. Pričakujemo, da nas bo vlada o tem obveščala in da bo to, konec koncev,
               res, ker je obseg teh dolgov relativno velik in pričakovanja, ki naj bi jih dal ta
               zakon, so tudi relativno velika.</p>
               <p>Ker sem o tem istem vprašanju in problemu govoril tudi ob zakonu o davčnem postopku,
               bi omenil, da moji kolegi in jaz podpiramo tudi predloge, da naj bi se v tem zakonu
               uredilo vprašanje plačevanja nezapadlih obveznosti na račun izplačila bonov v obdobju
               takoj po osamosvojitvi, v času izgube pomembnega dela trgov in izjemnih težav v
               poslovanju nekaterih podjetij, v katerih je prišlo do tega, da so se podjetja
               odločala pač za to, da zaradi zagotavljanja minimalne ravni socialne varnosti,
               sredstev za plače pa ni bilo, dajejo zaposlenim bone, in sicer bone na način, da jih
               neposredno za hrano lahko unovčujejo pri kakšnih drugih poslovnih partnerjih, s
               katerimi so bili v poslovnih odnosih.</p>
               <p>Nas veseli, da je poslanska skupina oziroma da so poslanci, da je poslanska skupina
               slovenske ljudske stranke pripravila ta amandma. Veseli posebej zato ker, ko smo se o
               tem pogovarjali še v decembru mesecu in je bila takrat podpora našemu amandmaju s
               strani poslanske skupine ljudske stranke bistveno bolj skromna, kot je danes. Se
               pravi, v teh pol leta smo dozoreli in skupaj spoznali problem. To je dobro. Mi bomo
               ta amandma podprli.</p>
               <p>Menimo pa, da so koristne tudi dopolnitve, ki so jih skupaj vložili poslanci, gospod
               Kopač, gospod Per in Feri Horvat. Vsaj, kar nas v poslanski skupini zadeva, smo te
               dopolnitve skupaj dorekli in menimo, da bi na ta način lahko v korist zaposlenih in
               teh podjetij rešili tudi ta problem. Hvala lepa.</p>
            </sp>
            <sp xml:id="SDZ2-Izredna-42-1999-12-23.sp29">

               <speaker>PREDSEDNIK JANEZ PODOBNIK:</speaker>

               <p>Hvala gospodu Potrču.</p>
               <p>Prehajamo na odločanje o posameznih amandmajih. Torej, najprej dajem na glasovanje
               proceduralni predlog sklepa, da bo skladno z drugo alineo 189. člena poslovnika zbor
               razpravljal in glasoval o vseh tistih členih skupaj, h katerim niso bili vloženi
               amandmaji. Ta predlog dajem na glasovanje. Ugotavljamo prisotnost! (41 prisotnih.)
               Morda sem bil nekoliko prehiter. Ugotavljamo prisotnost za glasovanje o predlogu
               poslovniške narave! (48 prisotnih.)</p>
               <p>Kdo je za tak predlog? Gospod Partljič je odšel. (42 poslancev.) Kdo je proti? (1
               poslanec.)</p>
               <p>Ugotavljam, da smo predlog sprejeli.</p>
               <p>V razpravo dajem amandma za novi 2.a člen. Predlagateljica je poslanska skupina
               Slovenske ljudske stranke. K temu amandmaju je amandma na amandma vložila skupina -
               dveh ali treh? - treh poslancev, Janez Kopač, Janez Per in Feri Horvat. V razpravo
               dajem torej amandma in amandma na amandma za novi 2.a člen. Gospod Pukšič želi
               besedo!</p>
            </sp>
            <sp xml:id="SDZ2-Izredna-42-1999-12-23.sp30">
               <speaker>FRANC PUKŠIČ:</speaker>
               <p>Hvala lepa, gospod predsednik. Poslanke in poslanci! Osebno nasprotujem amandmaju na
               amandma k predlogu zakona o načinu poravnave dospelih terjatev neplačanih obveznosti.
               Sem pa na žalost nekaj takšnega celo pričakoval, po burni razpravi na odboru za
               finance, ko smo sklepali o amandmaju ljudske stranke k predlogu zakona, torej na 2.a
               člen, in ko je bil v odboru izglasovan s 5 poslanci za in 4 proti. Takrat je celo
               direktor davčne uprave zagrozil, da bo zahteval poimenski spisek poslancev, ki so
               glasovali za amandma, in napovedal, da naj grejo ti poslanci pobirati davčne dajatve
               v bodoče. Seveda amandma na amandma, ki je bil torej naknadno dan oziroma katerega
               sem dobil pred 3 minutami na klop, je izničil popolnoma prvotni amandma. In
               brezpredmetno, brezpredmetno je sploh razpravljati v tej smeri, ker pravzaprav ne
               prinaša popolnoma nič novega oziroma zadevo celo poslabšuje. Postavlja se celo
               vprašanje, ali je potrebno oziroma zakaj bi se sploh plačevale dajatve, ki niso bile
               plačane za nazaj, če s tem delavci izgubijo pravzaprav pravice iz
               pokojninsko-invalidskega zavarovanja oziroma od tega nimajo pravzaprav nič.</p>
               <p>In bom rekel, edino pozitivno oziroma tisto, o čemer je bila na odboru razprava, ki
               bi zadevo pripeljala čisteje v ta zakon, je tisto, je tisti drugi del, novi tretji
               odstavek, ki govori, da se določbe prejšnjega odstavka, ta velja za dolžnike, ki
               izpolnjujejo pogoje, to ja, v nobenem primeru pa seveda ne moremo tega amandmaja na
               amandma izglasovati s celotnim besedilom, ki govori, da se v besedilo "za plače" doda
               besedilo "in iz njih zaposleni ne morejo uveljavljati nobenih pravic iz pokojninskega
               in invalidskega zavarovanja." Jaz se opravičujem, vendar ne verjamem, s katerimi
               delavci, ki so v nekem obdobju dobivali osebne dohodke v bonih, torej kaznovani so
               bili že takrat, ko so dobivali osebni dohodek v bonih, zdaj bodo še enkrat kaznovani,
               da iz tega naslova ne morejo uveljavljati nobenih pravic. Ja, kaj bo potem tretja
               kazen sledila za to, ker že takrat niso dobivali osebnih dohodkov v plači. Zato bom
               temu amandmaju, amandmaju na amandma nasprotoval.</p>
            </sp>
            <sp xml:id="SDZ2-Izredna-42-1999-12-23.sp31">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo želi gospod Potrč. Oziroma repliko. In gospod Kopač.</p>
            </sp>
            <sp xml:id="SDZ2-Izredna-42-1999-12-23.sp32">

               <speaker>MIRAN POTRČ:</speaker>

               <p>Hvala lepa. Jaz sem v svojem imenu in v imenu svojih kolegov izrecno podprl vloženi
               amandma Slovenske ljudske stranke in tudi amandma na amandma kolegov Kopača, Pera in
               Horvata. Rad bi povedal še enkrat, da bi bilo koristno, ker sam pač ta problem dobro
               poznam, ker smo se mi v naši poslanski skupini z njim ukvarjali v zadnjem letu in vem
               celo njegovo genezo, pa vas ne bi z njo zdaj moril. Samo prav bi bilo, da ga vsi zelo
               temeljito in koristno preberemo. Zahteve in predlogi zaposlenih in podjetij so vedno
               šle samo zato, ker je del plač, izplačanih v bonih, bil neuveljavljen v pokojninskem,
               zdravstvenem sistemu in ni mogel biti in nikoli, gospod kolega Pukšič, ni bilo
               razprave o tem, da bi se naj ne plačali prispevki in dobile pravice iz pokojninskega
               in invalidskega zavarovanja. Tudi v teh podjetjih o tem ne razmišljajo. In to je bil
               ravno eden od pomembnih argumentov, zakaj bi naj šlo za odpis, ker smo rekli, nobena
               pravica se iz tega ni uveljavila, razen reševal se je najnižji nivo, najnižja raven
               socialne varnosti v nekih relativno težkih časih. In jaz bi svetoval, da v poslanski
               skupini socialdemokratske stranke premislite, ali je res mogoče iz teh argumentov, o
               katerih ste vi govorili, zavračati ta amandma. Mislim, da ni dobro in ne bi bilo
               koristno.</p>
               <p>Formalno gledano pa v predlogu, ki ga dajejo poslanci Slovenske ljudske stranke, piše
               - za mene normalno, ker smo tako ves čas mislili - dolg po tem zakonu iz naslova
               prispevkov od izplačil v bonih v obdobju 1991-1995, če se izplačila v bonih niso
               vštevala v plače. Kaj to pomeni? Če se niso vštevala v plače, potem je jasno, da niso
               bile tudi podlaga, niti takrat v tistem času eventualno za zdravstveno zavarovanje,
               če je bil kdo bolan, in tudi ne morejo biti podlaga za pokojninsko zavarovanje. In
               tule zraven, zdaj potrebno ali ne, ampak zaradi čiste vesti še trije poslanci
               napišejo, da se, ker niso bile v plačah, tudi ne morejo uveljaviti v pokojninskem
               sistemu, kar je normalno in prav.</p>
               <p>Kar zadeva pa drugi pogoj, da mora takšno podjetje izpolniti obveznosti glede
               oškodovanja, pa najbrž vsi soglašamo, da je prav, da je to eden od pogojev, preden bi
               se takšna pravica dala. Tako da dajmo premisliti, preden se odločamo, mislim pa, da
               kaže v državnem zboru ta amandma podpreti. Hvala.</p>
            </sp>
            <sp xml:id="SDZ2-Izredna-42-1999-12-23.sp33">

               <speaker>PREDSEDNIK JANEZ PODOBNIK:</speaker>

               <p>Hvala gospodu Potrču. Replika, gospod Kopač, za njim gospod Demšar.</p>
            </sp>
            <sp xml:id="SDZ2-Izredna-42-1999-12-23.sp34">
               <speaker>MAG. JANEZ KOPAČ:</speaker>
               <p>Hvala za besedo. Saj je v glavnem pojasnil nesporazum že gospod Potrč, ampak ko je
               govoril gospod Pukšič, nisem vedel, ali naj se smejem ali naj bom jezen. Prvi del
               tega amandmaja namreč govori točno to, kar govori amandma poslanske skupine SLS, in
               gospod Pukšič se je tu silno zavzemal za amandma poslanske skupine SLS, amandmaju, ki
               govori točno to isto, v tem prvem delu, ne v tem drugem, mu je pa ostro nasprotoval
               in je rekel, da izniči vse tisto prvo. Skratka, svetoval bi mu, da kdaj prebere
               kakšen zakon, ki ureja pravice iz pokojninskega zavarovanja, da bo vedel, kaj je
               sploh osnova za te pravice - osnova je plača, izplačana v gotovini; plača izplačana v
               bonih, kot je omenil gospod Potrč, nikoli ni bila osnova za pokojnino, in iz teh
               bonov, kar se pokojnine tiče, tudi ni bilo nobenih pravic - in mi, trije poslanci, to
               samo še enkrat povemo. Če je to tak nesporazum, gospod Pukšič - mislili smo, da bomo
               s tem samo še pojasnili, ampak vidim, da tekst, ki je bolj zapleteno napisan, od SLS,
               ste razumeli, teksta, ki je pa bolj enostavno napisan, pa ne razumete. Zato, po mojem
               mnenju, gospod Horvat in gospod Per ne bosta imela nič proti, sam pa sploh ne, da se
               ta prvi del amandmaja črta, če menite, da je nepotreben oziroma bi ga lahko tudi
               umaknili. Mislili smo, skratka, pomagati tistim, ki bolj zapleten tekst težje
               razumejo, ampak smo očitno dosegli točno nasprotno. Hvala.</p>
            </sp>
            <sp xml:id="SDZ2-Izredna-42-1999-12-23.sp35">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo ima gospod Demšar, replika za njim, gospod Henigman. Nesporazum je
               vedno možen, zato si zadeve pač med sebo pojasnjujemo, in prosim, da se med sabo tudi
               spoštujemo pri teh dialogih. Gospod Demšar.</p>
            </sp>
            <sp xml:id="SDZ2-Izredna-42-1999-12-23.sp36">

               <speaker>VINCENCIJ DEMŠAR:</speaker>

               <p>Hvala lepa za besedo. Uvodoma bi rekel, da gre mogoče res za nesporazum, ampak tisto,
               da pa kdo ne razume, je pa drugo poglavje in bom vedno protestiral proti temu, da kdo
               podučuje, "mi razumemo, vi pa ne razumete". Tako se bomo težko o stvareh
               pogovarjali.</p>
               <p>Najprej bi rad spomnil na leto 1990, 1991 - tisti, ki ste bili v kakšni funkciji, se
               boste tega natančno spomnili, kako je to izgledalo. Če vam povem, da je dobilo
               podjetje s 1.500 delavci dopis, mi pa tudi, "elektriko vam bomo odklopili, če ne
               boste plačali računov". Sedaj pa vas vprašam - nekdo je takrat šel mimo tega, ni
               plačal računov za elektriko, plačal pa je prispevke, in ta je sedaj lep in ga ni tu
               notri, nekdo je pa plačal vse ostale stroške in mu je, seveda, za to zmanjkalo. Zato
               se mi zdi, da bi morali biti v tej igri pošteni do konca. Sedaj ne vem, nekateri smo
               to doživljali in smo tehtali, kaj v tej situaciji narediti Veste, 1.500 ljudi bo
               ostalo brez elektrike zjutraj! Kaj bomo pa mi s temi ljudmi počeli? Nekdo drug je
               imel takega botra, da takega dopisa ni dobil - bom konkreten - Alpina ga je pa
               dobila, ampak Alpine ni tu notri. Zato lahko tisti sedaj govorite, "ja,niso bili
               plačani prispevki". Jaz vem, da niso bili plačani, ampak nekdo drug nečesa drugega ni
               plačal, pa je šlo za večje denarje kot za tole. Zato bi vas prosil - po moje je to
               del dolga našega osamosvajanja. Če so nekatera podjetja izgubila toliko premoženja in
               trgov v tisti situaciji, da tega niso mogla plačati, mislim, da je to dolg države kot
               celote do tistih, ki so se znašli v tej težki situaciji.</p>
               <p>Torej, zame je že precej trd ta amandma, ki ga je vložila ljudska stranka. Ta amandma
               bom tudi podprl. Medtem ko to, kar sedaj nekateri pravijo, da bomo tisti, ki težje
               razumemo ali ki ne razumemo, da so nam hoteli pomagati, tega za sigurno ne bom
               podprl.</p>
               <p>Potem imam pa še drugo pripombo. Mi lahko nekoga, ki se pobira, zadavimo in ne bomo
               imeli nobenega dohodka od njega. Ali pa, če vidimo, da nekdo lepo in dobro kaže, mu
               lahko pomagamo, da bomo imeli od njega več kot pa to, v bodočnosti, več kot pa samo
               to, kar bomo v tem primeru odpisali. Zato bi vas prosil za razumnost, za razumnost
               tega dogajanja v tistem času. In hvala bogu, da nekateri vztrajajo in peljejo
               podjetja, da nimamo večjega števila brezposelnih. In ti, ki se trudijo, da imajo
               zaposlene ljudi, da ima tudi država danes dohodek in da normalno funkcionirajo,
               mislim, da je pošteno do njih, da jihv tem prizadevanju tudi podpremo na tak način.
               Hvala lepa.</p>
            </sp>
            <sp xml:id="SDZ2-Izredna-42-1999-12-23.sp37">

               <speaker>PREDSEDNIK JANEZ PODOBNIK:</speaker>

               <p>Hvala lepa. Še dve repliki. Najprej gospod Henigman, nato gospod Rokavec. Razprava?
               Replika, gospod Rokavec, nato pa razprava o amandmaju, gospod Henigman.</p>
            </sp>
            <sp xml:id="SDZ2-Izredna-42-1999-12-23.sp38">

               <speaker>FRANCI ROKAVEC:</speaker>

               <p>Hvala za besedo. Spoštovane poslanke in poslanci! Jaz bi še enkrat pač, mislim, da
               sta že gospod Potrč in pa tudi gospod Kopač pojasnila osnoven pomen amandmaja na
               amandma treh poslanskih skupin.</p>
               <p>Prvi del je izrecno to, kar je govoril tudi gospod Demšar, da se razbremenjuje del
               davčnih bremen podjetij, ki so pač tudi imela največje breme v obdobju osamosvojitve.
               Ampak, drugi del pa mislim, da je tista konkretizacija, kjer mislim, da bi bilo zelo
               škodljivo ga zavrniti, kjer se pa tudi čisti ta del seveda za tista podjetja,
               predvsem za tista podjetja, ki so odpravila vsa odškodovanja po zakonu o lastninskem
               preoblikovanju podjetij. Zato mislim, da je prvi del predvsem konkretizacija
               obrazložitve amandmaja poslanske skupine Slovenske ljudske stranke drugi del pa
               dejansko čiščenje pravic s strani podjetij, ki naj bi bila pač deležna tega dela
               olajšanja bremen po tem zakonu. Hvala lepa.</p>
            </sp>
            <sp xml:id="SDZ2-Izredna-42-1999-12-23.sp39">

               <speaker>PREDSEDNIK JANEZ PODOBNIK:</speaker>

               <p>Hvala lepa. Vaša replika je rodila novo repliko, in sicer gospoda Demšarja.</p>
            </sp>
            <sp xml:id="SDZ2-Izredna-42-1999-12-23.sp40">

               <speaker>VINCENCIJ DEMŠAR:</speaker>

               <p>Jaz mislim, da je moje razmišljanje toliko logično, da vas bom tudi prepričal.
               Poglejte, če bi bilo takrat podjetje plačalo vse stvari, odpustili delavce in bi bili
               delavci prišli pod ministrstvo za delo, bili brezposelni, kolikšen večji dolg bi bil,
               kot to, ko so takrat delali in sami še naprej zaslužili denar? In sedaj bomo seveda
               te delavce prikrajšali za to. Pa ne po njihovi krivdi. Ne po njihovi krivdi. Ali pa
               bi rekel, vodstva podjetja. Vodstvo podjetja je reševalo, kar se je reševati dalo.In
               zdaj bomo te delavce dodatno prikrajšali. Res je, jaz priznam, da niso bili plačani
               prispevki za njih. Ampak, tudi sedaj ko smo sprejemali zakon, gospe in gospodje,
               zakon o pokojninskem in invalidskem zavarovanju, smo tudi to upoštevali. Smo tudi
               sprejeli take, za katere niso bili plačani prispevki, pa bodo lahko uveljavili
               pokojnino. Bodimo v tem pogledu toliko odprti, da vidimo celoto. Enim smo priznali,
               drugim pa ne.</p>
               <p>Še enkrat bi rekel, tisti, tisto vodstvo podjetij, ki se je trudilo in ni dalo ljudi
               na cesto, bo sedaj "štrafano" na ta način, da se bi, ne vem, odpisal samo en del,
               delavci pa nič. Bi lepo prosil in si prikličite v spomin, kako smo sprejemali zakon o
               pokojninskem in invalidskem zavarovanju. Pa jaz nisem bil proti tistemu, toliko da
               boste razumeli. Razen zaradi privilegijev sem govoril, ki pa veste, za katere gre.
               Gre za neke visoke privilegije, ne pa da niso upravičeni do pokojnine. Ampak gre za
               drug izračun.</p>
               <p>Zato gospod Rokavec, ne bo to šlo skupaj. Enemu da, drugemu pa ne. Torej tu, tu pa
               mislim, da je treba biti zelo jasen. In da delate na ta način razlike med enim in
               drugim! Tisti, ki so špekulirali in niso bili delavni pa aktivni v tistem času, in
               tisti, ki so se trudili, da so obdržali delavce in da je podjetje živelo naprej.</p>
            </sp>
            <sp xml:id="SDZ2-Izredna-42-1999-12-23.sp41">

               <speaker>PREDSEDNIK JANEZ PODOBNIK:</speaker>

               <p>Gospod Henigman ima besedo.</p>
            </sp>
            <sp xml:id="SDZ2-Izredna-42-1999-12-23.sp42">

               <speaker>BENJAMIN HENIGMAN:</speaker>

               <p>Hvala za besedo. Spoštovani. Prej se nisem oglašal. Sem se pa na odboru za finance
               toliko bolj. Jaz seveda zakon podpiram. Kar se pa tiče teh amandmajev, menim, da je
               ta amandma ljudske stranke smiseln in ustrezen. Je pa sam po sebi že toliko omejujoč,
               da ne rabimo zraven seveda nobenega drugega amandmaja. Ker najprej govori o tem, da
               gre za tisto razliko bonov oziroma plač do 80 procentov kolektivne pogodbe. Se pravi,
               to je prvi prag, ki je zelo nizek. Drugo pa govori tisto, kar je problem pri našem
               davčnem sistemu, da davkarija ali pa država stare dolgove izterjuje po več letih, pri
               25 odstotni obrestni meri. To pa je obrestna mera, ki jo ne premore nobeno normalno
               poslovodenje, poslovanje, razen igralnic - ne, razen igralnic, pa mogoče še
               nezakoniti posli, mamila, orožje in pa belo blago. Vendar to so nezakonita
               poslovanja, vsi ostali, seveda, teh obresti ne prenesejo. Je pa to seveda sankcija za
               to, da se obresti tekoče plačujejo. Če pa seveda DURS izterjuje obresti za več let
               nazaj, pa s tem povzroči dve stvari. Prvič, da se teh dolgov ne da izterjati v celoti
               in drugič, da nekateri podjetniki oziroma podjetja s pridom izrabljajo luknje v naši
               zakonodaji in ne plačujejo starih dolgov, spravijo podjetje v stečaj, podjetje, ki
               ima nizek kapital, tega ni sposobno vrniti, na drugi strani pa odprejo novo podjetje
               in začenjajo znova, in potem pridemo do postavk, za katere je gospa Kolarjeva rekla,
               da so zabilančne evidence in iz teh zabilančnih evidenc se ne da nič izterjati in to
               je slabost našega davčnega sistema. To je glavni problem.</p>
               <p>Menim pa, da je amandma upravičen, ker to ni problem teh podjetij, ki so leta 1991,
               1992 v bistvu posesala vse, da so lahko sploh preživela in zadržala delavce oziroma
               zaposlene. Zato je prav, da se tak amandma podpre.</p>
               <p>Vesel sem, da je gospod Kopač spremenil stališče kot predsednik odbora in član odbora
               za finance, ker je z vsemi štirimi glasoval proti temu amandmaju, sedaj pa glasuje
               za. Ne vem, kje je razlog, da se je premislil v enem dnevu, mene pa je napadel na
               odboru, da lobiram za podjetja in da bom iz tega še nekaj dobil. Jaz ne bom iz tega
               ničesar dobil. Gledam pa na gospodarstvo, na zdravo gospodarstvo, da se mu poskuša
               pomagati tam, kjer je to realno, pravično in pošteno. Tam, kjer pa ni, se mu pa ne
               pomaga. In bistvo tega je, da se odpiše zamudne obresti, ne odpiše pa se
               revalorizacije. To je bistvo. Pričakujem, da bodo podpisani poslanci ta amandma k 6.
               točki umaknili, vsaj prvi del, vsaj takoje bilo napovedano, ker o tem govori že 2.a
               člen, ta amandma, če resno razmišlja, bodo to umaknili. Drugi del amandmaja, seveda,
               me pa zanima, zakaj bi to povezovali zdaj z lastninskim preoblikovanjem in odpravo
               oškodovanj. Saj te stvari urejamo v drugih zakonih in kdor ni odpravil oškodovanja,
               ni mogel dobiti drugega soglasja, da se je lastninil in je prešel na slovensko
               razvojno družbo oziroma ima druge sankcije iz tega naslova. Seveda pa sprašujem, kaj
               je z ostalimi privatnimi podjetji v tem času, ker verjetno smo imeli že takrat tudi
               ostala privatna podjetja ustanovljena po zakonu o privatizaciji oziroma, kako smo mu
               že rekli, jugoslovanski Markovičev zakon, ki so tudi nekatera izkoriščala te možnosti
               in nimajo z družbeno lastnino ničesar skupnega. Mislim, da je treba vse enakopravno
               obravnavati. Sicer mene osebno ta kriterij, da se oškodovanja odpravijo, ne moti,
               menim pa, da v ta zakon čisto ne spada. Če pa je to, bom rekel, posipanje s pepelom
               na osnovi amandmaja 2.a člena ljudske stranke, potem pa nimam seveda k temu nič
               proti, bojim pa se, da bo nastala zmeda pri podzakonskih aktih, če bo sprejet tak
               dodaten amandma na amandma. Se pravi, ta amandma bom podprl, da se zniža obrestna
               mera, pozivam pa podpisnike, da umaknejo vsaj prvi del, če ni potreben. Hvala
               lepa.</p>
            </sp>
            <sp xml:id="SDZ2-Izredna-42-1999-12-23.sp43">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospod Potrč. To, da se poslanec premisli, je pa nekaj
               normalnega, če tehtno premisli svoje stališče.</p>
            </sp>
            <sp xml:id="SDZ2-Izredna-42-1999-12-23.sp44">

               <speaker>MIRAN POTRČ:</speaker>

               <p>Hvala lepa. V tem primeru bi bila moja zelo iskrena želja, če se da razmišljati o
               tem, ali pomagamo ali ne tem kolektivom. Zelo iskreno bom pred vami povedal: razlog
               za veliko podporo tudi novemu amandmaju treh poslancev je bil z naše strani dan zato,
               ker nič ne škodi, hkrati pa je bil na nek način pogoj za večje soglasje, ker lenekaj
               praktizacije daje, da ne bi bilo vprašanje dveh glasov za ali proti odločilno za to,
               da bi bile rešitve sprejete. Moram reči, da ta trenutek, danes, osebno - lahko sem pa
               grdo kritiziran od vas, od gospoda Demšarja, recimo - ampak res tudi sam ne razumem,
               zakaj se med seboj pogovarjamo o stvareh - če gre samo za to, da bi se dražili, da bi
               bilo težje sprejeto, potem v redu, sicer pa moram reči, da vsebinskega razloga ne
               vidim več. Če se da, dajmo razmišljati o cilju, manj pa o tem, kdo je kaj v tem času
               naredil. Hvala lepa.</p>
            </sp>
            <sp xml:id="SDZ2-Izredna-42-1999-12-23.sp45">

               <speaker>PREDSEDNIK JANEZ PODOBNIK:</speaker>

               <p>Hvala. Tu sem videl kratek dialog med Demšarjem in Rokavcem, in mislim, da sta si
               pojasnila ta nesporazum. Gospod Kopač, replika.</p>
            </sp>
            <sp xml:id="SDZ2-Izredna-42-1999-12-23.sp46">

               <speaker>MAG. JANEZ KOPAČ:</speaker>

               <p>Hvala. Bom čisto kratek in skušal bom res imeti klasično repliko.</p>
               <p>Osebno amandmaja poslanske skupine SLS ne podpiram, tako kot ga nisem na odboru; ga
               pa bom podprl, če bo sprejet amandma na amandma. Zakaj sem mu pa nasprotoval na
               odboru - zato, ker na počez, brez selektivnih kriterijev, tako rekoč nagrajuje tudi
               tiste, ki so državo zavestno ogoljufali. In v kolikor niso odpravili oškodovanj, se
               mi zdi - ne bom sedaj govoril, nemoralno, ampak se mi zdi nespametno jim sedaj dajati
               državne odpustke. Zato menim, da je ta krog treba zožiti na tiste, ki so sicer zaradi
               objektivnih težav na trgu, z izgubo jugoslovanskega trga ali pa zaradi česarkoli
               drugega, imeli te težave, niso pa sočasno imeli tudi špekulacij. Hvala.</p>
            </sp>
            <sp xml:id="SDZ2-Izredna-42-1999-12-23.sp47">

               <speaker>PREDSEDNIK JANEZ PODOBNIK:</speaker>

               <p>Dvignila se je roka gospoda Demšarja. Mislim, da smo si pojasnili, gospod Demšar.
               Imate repliko? (Da.) Izvolite!</p>
            </sp>
            <sp xml:id="SDZ2-Izredna-42-1999-12-23.sp48">

               <speaker>VINCENCIJ DEMŠAR:</speaker>

               <p>To, kar je rekel gospod Kopač - torej, njemu repliciram. Lahko, da se je to zgodilo,
               da so nekateri državo zavestno ogoljufali. Vem pa, da so podjetja, ki tega zavestno
               niso delala in so se trudila, da bi ostala pri življenju, in ni šlo za nobeno
               goljufijo v tistem času. Lahko, da je kaj bilo, tega ne bom trdil, ampak lahko bi vam
               pa naštel podjetja, ki so se zavestno trudila, da so imeli ljudje še delo in vsaj
               nekaj plače.</p>
            </sp>
            <sp xml:id="SDZ2-Izredna-42-1999-12-23.sp49">

               <speaker>PREDSEDNIK JANEZ PODOBNIK:</speaker>

               <p>Ker ni več razprave, prehajamo na odločanje. Proceduralni predlog, gospod Pukšič.</p>
            </sp>
            <sp xml:id="SDZ2-Izredna-42-1999-12-23.sp50">

               <speaker>FRANC PUKŠIČ:</speaker>

               <p>Hvala lepa, gospod predsednik. Ker me je predsednik odbora okvalificiral o
               nepoznavanju materije in bi bilo dobro, da se o njem podučim. Res je, da nisem ne
               predsednik ne član skupščine kapitalskega sklada ali česa podobnega, zato v imenu
               poslanske skupine socialdemokratske stranke zahtevam pol ure odmora za posvetovanje v
               poslanski skupini pred odločanjem o amandmaju. Hvala lepa.</p>
            </sp>
            <sp xml:id="SDZ2-Izredna-42-1999-12-23.sp51">

               <speaker>PREDSEDNIK JANEZ PODOBNIK:</speaker>

               <p>Ura je 11.23. Sejo nadaljujemo ob 11.53. Imam še dober vid, veste, čeprav je kolega
               Hvalica povedal, da so številke premajhne.</p>
               <p>(Seja je bila prekinjena ob 11.23 uri in se je nadaljevala ob 11.59 uri.)</p>
            </sp>
            <sp xml:id="SDZ2-Izredna-42-1999-12-23.sp52">

               <speaker>PREDSEDNIK JANEZ PODOBNIK:</speaker>

               <p>Nadaljujemo s sejo. Ugotavljamo prisotnost! (45 prisotnih.) Ugotavljamo prisotnost!
               Bilo je nekoliko hitro. (55 prisotnih.) Zbor je sklepčen in lahko odloča.</p>
               <p>Ali želi predstavnik poslanske skupne socialdemokratov besedo? Gospod Pukšič!</p>
            </sp>
            <sp xml:id="SDZ2-Izredna-42-1999-12-23.sp53">

               <speaker>FRANC PUKŠIČ:</speaker>

               <p>Predsednik hvala lepa, za besedo. Po posvetovanju v poslanski skupini je seveda tako,
               kot je že bilo z naše strani na začetku povedano razumevanje tega zakona in tudi tega
               amandmaja, ki je prišel kasneje na klopi, amandma na amandma, popolno takšno, kot smo
               ga že predstavili. In definitivno je jasno, da seveda podjetja normalno morajo z
               osebnimi dohodki plačevati tako imenovana bruto osebne dohodke, kjer so seveda zajeti
               vsi prispevki, ki so potrebni.</p>
               <p>Ampak, poglejte. Iz amandmaja na amandma prihajamo v kontradikcijo. Celotni zakon
               omogoča nekaterim podjetjem, da bodo dajatve in prispevke bodo plačala v nekem
               določenem času, če bo amandma k 2.a členu izglasovan, bodo oproščena zamudnih
               obresti. To je res. To pomeni nekega deleža plačila bodo oproščena, bodo pa plačala
               revalorizirane dajatve. Ampak, iz tega naslova, ko bodo podjetja to plačala, ne bodo
               imeli delavci nobene pravice. To pa ni konsistentno. To ne gre enostavno skupaj. Na
               eni strani bodo delodajalci plačali, res, če bo drugi amandma izglasovan, brez
               zamudnih obresti, po tretji strani pa seveda delavci, delojemalci iz tega naslova ne
               bodo imeli nobenih pravic iz pokojninsko invalidskega zavarovanja.</p>
               <p>Zato smo se odločili, da v poslanski skupini podpremo amandma na amandma, v kolikor
               bo predlagatelj, tako kot je napovedal v svoji razpravi, umaknil prvi del amandmaja
               na amandma, to pomeni, ta prvi del. Potem ostane samo drugi del tega amandmaja k 2.a
               členu. Jaz upam, če pa si tega ne razlagamo pravilno, pa naj kdo iz strani vlade
               dodatno zadevo obrazloži. Da je sorazmerni delež plačila k sorazmernemu deležu
               plačila tudi pripada sorazmerni delež pravice, ne pa samo delež plačila, na drugi
               strani pa delavci iz tega naslova ne dobijo nobene pravice. Hvala lepa.</p>
            </sp>
            <sp xml:id="SDZ2-Izredna-42-1999-12-23.sp54">

               <speaker>PREDSEDNIK JANEZ PODOBNIK:</speaker>

               <p>Hvala lepa, kolega Pukšič. Podal je stališče poslanske skupine po premisleku v teh 35
               minutah. Ker je razprava zaključena, prehajamo na odločanje. Na glasovanje dajem
               amandma na amandma za novi 2.a člen; predlagatelj je skupina poslancev, Janez Kopač,
               Janez Per in Feri Horvat. Ugotovimo prisotnost! (55 prisotnih.)</p>
               <p>Kdo podpira amandma na amandma za novi 2.a člen? (37 poslancev.) Je kdo proti? (17
               poslancev.)</p>
               <p>Ugotavljam, da je amandma na amandma sprejet.</p>
               <p>Na glasovanje dajem amandma za novi 2.a člen, ki ga predlaga poslanska skupina
               Slovenske ljudske stranke; matično delovno telo ga podpira. Ugotovimo prisotnost! (58
               prisotnih.)</p>
               <p>Kdo je za ta amandma? (57 poslancev.) Je kdo proti? (Nihče.)</p>
               <p>Ugotavljam, da je amandma izglasovan brez glasu proti; sprejeli smo novi 2.a
               člen.</p>
               <p>Odpiram razpravo o 6. členu in dopolnilu odbora.</p>
               <p>Prehajamo na odločanje. Ugotovimo prisotnost! (53 prisotnih.)</p>
               <p>Kdo je za ta amandma? (39 poslancev.) Je kdo proti? (1 poslanec.)</p>
               <p>Ugotavljam, da je amandma sprejet; spremenili smo 6. člen.</p>
               <p>Smo pri 7. členu in amandmaju odbora: črta se beseda "obročni". Ugotovimo prisotnost!
               (51 prisotnih.)</p>
               <p>Kdo je za ta amandma? (30 poslancev.) Je kdo proti? (2 poslanca.)</p>
               <p>Ugotavljam, da je amandma sprejet.</p>
               <p>Na glasovanje dajem 7. člen v celoti. Ugotovimo prisotnost! (54 prisotnih.)</p>
               <p>Kdo je za 7. člen? (28 poslancev.) Je kdo proti? (2 poslanca.)</p>
               <p>Ugotavljam, da je člen sprejet.</p>
               <p>Smo pri 15. členu in amandmaju odbora. Prehajamo na odločanje. Ugotovimo prisotnost!
               (56 prisotnih.)</p>
               <p>Kdo je za ta amandma? (38 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>Na glasovanje dajem člen v celoti. Ugotovimo prisotnost! (53 prisotnih.)</p>
               <p>Kdo je za člen? (36 poslancev.) Je kdo proti? (3 poslanci.)</p>
               <p>Ugotavljam, da je člen sprejet.</p>
               <p>Prehajamo k 16. členu in amandmaju odbora. Ugotovimo prisotnost! (50 prisotnih.)</p>
               <p>Kdo je za ta amandma? (32 poslancev.) Je kdo proti? (3 poslanci.)</p>
               <p>Ugotavljam, da je amandma sprejet.</p>
               <p>Na glasovanje dajem 16. člen. Ugotovimo prisotnost! (54 prisotnih.)</p>
               <p>Kdo je za 16. člen? (32 poslancev.) Je kdo proti? (1 poslanec.)</p>
               <p>Ugotavljam, da je člen sprejet.</p>
               <p>V razpravo dajem preostale člene, h katerim niso bili vloženi amandmaji. Preostale
               člene dajem na glasovanje. Ugotovimo prisotnost! (54 prisotnih.)</p>
               <p>Kdo je za preostale člene? (35 poslancev. ) Kdo je proti? (5 poslancev.)</p>
               <p>Preostali členi so sprejeti.</p>
               <p>Ali želi kdo razpravljati o naslovu zakona? (Ne želi.) Na glasovanje dajem naslov
               zakona. Ugotavljamo prisotnost! (50 prisotnih.)</p>
               <p>Kdo je za naslov zakona? (43 poslancev.) Kdo je proti? (2 poslanca.)</p>
               <p>Naslov zakona smo sprejeli.</p>
               <p>Prehajamo na <title>tretjo obravnavo </title>predloga zakona. Ugotavljam, da so bili k
               predlogu zakona v drugi obravnavi sprejeti amandmaji k za novi 2.a člen, k 6. členu,
               7., 15. in 16. členu. Ali želi kdo od kvalificiranih predlagateljev vložiti amandma?
               Dr. Jože Zagožen, prosim.</p>
            </sp>
            <sp xml:id="SDZ2-Izredna-42-1999-12-23.sp55">

               <speaker>DR. JOŽE ZAGOŽEN:</speaker>

               <p>Naša poslanska skupina pripravlja amandma za tretjo obravnavo.</p>
            </sp>
            <sp xml:id="SDZ2-Izredna-42-1999-12-23.sp56">

               <speaker>PREDSEDNIK JANEZ PODOBNIK:</speaker>

               <p>Dr. Jože Zagožen, ali bo to mogoče relativno kmalu pripraviti.</p>
            </sp>
            <sp xml:id="SDZ2-Izredna-42-1999-12-23.sp57">

               <speaker>DR. JOŽE ZAGOŽEN:</speaker>

               <p>Ja, ja. Bo.</p>
            </sp>
            <sp xml:id="SDZ2-Izredna-42-1999-12-23.sp58">

               <speaker>PREDSEDNIK JANEZ PODOBNIK:</speaker>

               <p>Hvala lepa. Želi še kdo od kvalificiranih predlagateljev predstaviti amandma? (Ne
               želi.) Prekinjam torej to točko dnevnega reda, v pričakovanju, da bo poslanska
               skupina socialdemokratov vložila amandma, da bi še danes lahko državni zbor
               obravnaval o tem zakonu v tretji obravnavi.</p>
               <p>Prehajamo na prekinjeno <title>13. TOČKO DNEVNEGA REDA, TO JE PREDLOG ZAKONA O
                  SPREMEMBAH IN DOPOLNITVAH STANOVANJSKEGA ZAKONA </title>. V okviru skrajšanega
               postopka smo v tretji obravnavi. Vloženi so naslednji amandmaji</p>
               <p>Za poslansko skupino združene liste, amandma k 3. členu. Besedilo enajstega odstavka
               se nadomesti z besedilom, ki se glasi: "Ne glede na drugo alineo 97. člena se iz
               proračuna Republike Slovenije lastniku stanovanja iz prejšnjega odstavka, povrnejo
               amortizacije in stroški kapitala." Amandma ste prejeli na klop.</p>
               <p>Amandma poslanske skupine socialdemokratov k 4. členu: "Iz proračuna Republike
               Slovenije, se lastniku stanovanja iz prejšnjega odstavka zagotovi razliko stroškov
               kapitala v višini 1,27 procentov od vrednosti stanovanja oziroma stanovanjske hiše
               letno." Tudi ta amandma je na klopi.</p>
               <p>Vlada predlaga amandma k 4. členu in k 5. "Besedi državnega proračuna se nadomesti,
               ki ji zagotovi državni proračun" in 5. člen, "beseda najemnina, doda besede po
               prejšnjem odstavku".</p>
               <p>Poslanska skupina združene liste je vložila identični amandma k 4. členu, kot
               poslanska skupina socialdemokratov. Katera poslanska skupina je prej vložila amandma?
               Ja, združena lista je bila tokrat prva. Ker je bil že ob prekinitvi - in je bil že
               napovedan - v bistvu že pripravljen. Je bil že vložen.</p>
               <p>Torej sedaj sprašujem, ali, preden bomo šli odločat o posameznih amandmajih, ali želi
               kdo? Bom dal takrat tudi besedo o amandmajih. Ampak, ali želi kdo besedo o zakonskem
               predlogu v celoti? V celoti ne želi.</p>
               <p>Prehajamo na razpravo o vloženih amandmajih. Gospod Janko Veber želi besedo. V
               razpravo dajem amandma k 3. členu.</p>
            </sp>
            <sp xml:id="SDZ2-Izredna-42-1999-12-23.sp59">

               <speaker>JANKO VEBER:</speaker>

               <p>Hvala za besedo. Torej, amandma k 3. členu, ki ga vlagamo, je zagotovo eden od
               pomembnejših amandmajev ali pa celo najpomembnejših k temu zakonu. Namreč resnično se
               moramo zavedati, da se v Sloveniji problematika stanovanjske oskrbe na področju
               socialnih stanovanj v zadnjih letih ne rešuje. Naj ponovim dejstva iz nacionalnega
               programa, ki je predviden za drugo obravnavo, kjer zelo jasno govori o tem, da je
               bilo od leta 1991 do leta 1998 pridobljenih le nekaj več kot 900 socialnih stanovanj.
               Potrebe po stanovanjih so pa 7.000 stanovanj. Tudi sam nacionalni program predvideva,
               da bi se letno moralo zagotavljati, če biželeli nekje v 9 letih ujeti potrebo po teh
               stanovanjih, nekje okrog 2000 socialnih stanovanj letno. Dejstvo je, da v proračunu,
               ki ga imamo v obravnavi, je v postavki dokapitalizacije republiškega stanovanjskega
               sklada bilo predvideno v predlogu vlade vsega 273 milijonov tolarjev sredstev za
               dodatne obveznosti, ki jih naj bi ta sklad prevzel za kreditiranje izgradnje
               socialnih stanovanj v občinah. Z 273 milijoni jih ne bomo praktično rešili nič, če
               temu poenostavljeno tako rečem, in seveda rešitve, ki jihponujamo s tem amandmajem,
               bi vendarle vsaj deloma ublažile te posledice, bi vendarle omogočili občinam in
               ostalim lastnikom stanovanj, v katerih stanujejo upravičenci do socialnih stanovanj,
               seveda, da ta stanovanja vzornejše urejajo, da nekaj sredstev iz amortizacije seveda
               omogoča dostojnejše življenje v teh stanovanjih in da seveda tudi sredstva, ki jih že
               do sedaj občine namenjajo za reševanje stanovanjske oskrbe, se oplemenitijo s temi
               sredstvi, ki bi jih dobili s sprejemom tega amandmaja. S tem bi se seveda ublažila ta
               pereča problematika, ki pa se jo očitno zaveda tudi vlada, saj je v predlogu
               nacionalnega programa zapisala, da nadaljevanje takšnih razmer na področju
               stanovanjske oskrbe, predvsem pri zagotavljanju socialnih stanovanj utegne v
               naslednjih letih ogroziti socialni mir v državi. Torej očitno so razmere izredno
               resne in tudi vlada sama na to opozarja v nacionalnem programu in zato nekako ne
               razumemo ali pa tudi ne razumem izrecnemu nasprotovanju tem amandmajem, kot je
               zapisano v obrazložitvi vlade k temu amandmaju, torej gre za izrecno nasprotovanje,
               na drugi strani pa izrecno, zelo resno opozarja, da bo lahko prišlo celo do socialnih
               nemirov zaradi nereševanja socialnih stanovanj.</p>
               <p>Mislim, da se takšnega stanja v Sloveniji vendarle ne zaslužimo in da če se že
               poskušamo vključevati v Evropsko unijo, je tudi to vključevanje na področju
               stanovanjske oskrbe eden od tistih elementov, ki nam zagotovo ne bo v čast, če bomo
               trdili, da gremo v Evropsko unijo s socialnimi nemiri. Socialnih nemirov mislim, da
               si Evropska unija ravno tako ne želi in ta problematika je zagotovo ena od tistih tem
               ali točk, ki bodo zagotovo izpostavljene v naslednjih letih ali naslednjem letu, ko
               se bo potrebno resno pogajati tudi o tem področju, kako imamo to zadevo rešeno v
               Sloveniji.</p>
               <p>Tako, da sprejem tega amandmaja - ponavljam - bi ublažil to problematiko in seveda
               pričakujem od poslancev državnega zbora, in poslank, da bodo vendarle prisluhnili tem
               perečim težavam na tem področju, podprli ta amandma. In ne glede na to, da je
               proračun za leto 2000 že v proceduri, dejstvo je, da ta proračun še ni sprejet,
               dejstvo je, da v tem proračunu ni zagotovljenih zadostnih sredstev za reševanje
               stanovanjske problematike. In v kolikor se sprejme amandma, ki govori o tem, da se
               sredstva za zagotavljanje deleža stroškov, ki nastajajo pri upravljanju s stanovanji,
               lastnikom pri upravljanju s stanovanji povrnejo iz državnega proračuna. Seveda imamo
               možnost to problematiko reševati že v letu 2000. In ne odlagati na leto 2001, 2002
               ali naslednje, ker se bodo razmere v tem času samo poslabšale.</p>
               <p>Mislim pa, da toliko razuma in toliko moči v Sloveniji imamo, da vsaj omilimo že v
               letu 2000 ta problem. In če zapišemo v zakonu, da se zagotavljajo sredstva iz
               državnega proračuna, sem prepričan, da bo vlada poiskala rešitev in zagotovila
               dodatna sredstva za tako imenovano primerno porabo v občinah, na katero pač računa
               ministrstvo, da bodo, torej, skozi katero naj bi občine zagotavljale dodatna
               sredstva. V kolikor ostanemo pri dikciji "primerna poraba" seveda zagotovo ne bo
               prišlo do spremembe pri primerni porabi, kajti breme bo v celoti prenešeno enostavno
               na občine.</p>
               <p>Dejstvo pa je, da povečanje primerne porabe je predvideno v razlagi zakona za 10,6
               odstotka. In v kolikor to zapišemo v proračun, da se ta sredstva zagotavljajo, zelo
               jasno iz državnega proračuna, bo vlada za to poskrbela. V nasprotnem primeru pa
               seveda nimamo popolnoma nobenih zagotovil. Zato predlagam, da ta amandma podprete.
            </p>
            </sp>
            <sp xml:id="SDZ2-Izredna-42-1999-12-23.sp60">

               <speaker>PREDSEDNIK JANEZ PODOBNIK:</speaker>

               <p>Hvala lepa. O tem amandmaju želi razpravljati tudi gospod minister. Prosim, dr.
               Gantar!</p>
            </sp>
            <sp xml:id="SDZ2-Izredna-42-1999-12-23.sp61">

               <speaker>DR. PAVEL GANTAR:</speaker>

               <p>Hvala lepa, gospod predsednik. Spoštovane gospe poslanke in gospodje poslanci. Kot že
               v drugem branju seveda tudi sedaj vlada temu amandmaju nasprotuje, izrecno
               nasprotuje. In menimo - seveda bi s tem direktno v breme državnega proračuna prišlo
               finančno zagotavljanje celovite stanovanjske politike, ki vendarle je v pristojnosti
               občin. S sistemom primerne porabe se pač zagotavlja pomoč občinam, v kolikor tega ne
               bodo mogle izvajati in uveljavljati. In mislim, da je ta sistem seveda korekten in
               pravilen. Menim seveda, da če bi se to zgodilo, potem bi bilo seveda najboljše, v
               skladu z geslom, "kamor je šel štrik, naj gre še bik", prenesti kompletno to oskrbo
               direktno na državo in s tem prerazporediti obveznosti oziroma pristojnosti lokalnih
               skupnosti, kar pa je nesmiselno. Grožnja s socialnimi nemiri, nimam predstavljene
               (Nerazumljivo.) stanovanjskega programa, se mi zdi neutemeljena - stanovanjske
               razmere v Sloveniji niso takšne, da bi na to napeljevale, nasprotno, mislim, da je
               bilo v tem letu storjeno veliko na tem področju. In še naprej, proračun za leto 2000
               zagotavlja milijardo 600 dokapitalizacije stanovanjskega sklada iz bilance A in
               bilance B, in 600 milijonov tolarjev za premiranje nacionalne stanovanjske varčevalne
               sheme. Torej se razmere v prihodnjem letu vendarle pomembno izboljšujejo. Širši
               kontekst razprave bo prav gotovo še potekal pri nacionalnem stanovanjskem
               programu.</p>
               <p>Še enkrat torej pozivam poslanke in poslance, da ta amandma zavrnejo. Hvala lepa.</p>
            </sp>
            <sp xml:id="SDZ2-Izredna-42-1999-12-23.sp62">

               <speaker>PREDSEDNIK JANEZ PODOBNIK:</speaker>

               <p>Replika, gospod Veber, za razpravo ministra.</p>
            </sp>
            <sp xml:id="SDZ2-Izredna-42-1999-12-23.sp63">

               <speaker>JANKO VEBER:</speaker>

               <p>Imam repliko na izvajanje gospoda ministra. Torej, predlog za drugo obravnavo
               nacionalnega stanovanjskega programa, ki ga je državnemu zboru posredovala vlada in
               ga je obravnavala na svoji 130. seji, 21.10.1999, govori, da so razmere na področju
               socialnih stanovanj take, da lahko v bodočnosti pričakujemo socialne nemire. Torej
               gre za dokument, ki ste ga posredovali v parlament, invaše trditve, da so razmere
               urejene, seveda ne držijo.</p>
               <p>Ne drži tudi vaša trditev, da se sedaj kar prelaga reševanje stanovanjske
               problematike na državni proračun. Ta amandma v bistvu povrača samo amortizacijo in
               stroške kapitala, to še vedno niso sredstva, ki so potrebna tudi za izgradnjo, in ta
               bo še vedno občina zagotavljala. Gre samo za delno pomoč lastnikom stanovanj, med
               katerimi so tudi in v največji meri občine, da se jim povrne amortizacija in stroški
               kapitala, samo za en del teh sredstev gre. Morda samo za primerjavo: tudi osnovno
               šolstvo je ravno tako izvirna pristojnost občin in tudi pri osnovnemšolstvu se
               zagotavljajo sredstva iz državnega proračuna, zato da lahko občine ta svoj program
               izvajajo. Torej, ne gre za noben unikum na področju socialnih stanovanj, če
               zahtevamo, da v državnem proračunu zagotavljamo dodatna sredstva zato, ker je ta
               problem pereč, neobvladljiv, občine ga ne morejo obvladovati, žrtve so pa ljudje, ki
               ne pridejo do stanovanj ali pa stanujejo v izredno težkih razmerah - in za to
               gre.</p>
               <p>Tako da če posegamo v proračun na ta način, kot je zapisano v našem amandmaju, se v
               bistvu povrne samo amortizacija in stroški kapitala, samo en del teh stroškov, ne gre
               za neobvladljive zneske; po oceni nacionalnega stanovanjskega programa gre za zneske,
               ki bi v primeru polne uveljavitve cene pomenili nekje okoli 3 milijarde tolarjev
               sredstev. Od kje bodo občine zagotovile ta sredstva? Mislim, da se to vendarle veliko
               lažje predvidi v samem proračunu in da se tudi na tem področju, tako kot zavsa
               ostala, pa naj bo to komunalno področje, naj bo to osnovnošolstvo in še mnoga druga,
               za katera iz državnega proračuna namenjamo dodatna sredstva, kljub temu, da je to
               pristojnost občin. Poleg tega pa lahko tudi ugotavljamo, da se tudi občine odzivajo
               na tiste vire, ki jih sicer država namenja za reševanje drugih problematik, s svojimi
               sredstvi, kljub temu, da to ni njihova lastna oziroma izvirna pristojnost. Tako da
               brez medsebojnega sodelovanja, državnega proračuna in občinskih proračunov, pri
               socialnih stanovanjih ne bo nobenega napredka. Dejstvo pa je, da socialna stanovanja
               ne prinašajo nekega profita, da je to predvsem odgovornost, da je to breme; sociala
               stane in če jo imamo, jo moramo seveda tudi primerno ohranjati na nivoju, ki je
               predvsem nivo dostojnega življenja.</p>
               <p>Tako da še enkrat predlagam, da se ta amandma kljub na izvajanje gospoda ministra
               podpre.</p>
            </sp>
            <sp xml:id="SDZ2-Izredna-42-1999-12-23.sp64">

               <speaker>PREDSEDNIK JANEZ PODOBNIK:</speaker>

               <p>Hvala lepa. Amandma k 3. členu dajem na glasovanje. Ugotovimo prisotnost! (51
               prisotnih.)</p>
               <p>Kdo je za amandma k 3. členu? (18 poslancev.) Je kdo proti? (25 poslancev.)</p>
               <p>Ugotavljam, da amandma ni bil sprejet.</p>
               <p>Prehajamo k amandmajem k 4. členu. Poslanska skupina združene liste in poslanska
               skupina socialdemokratov predlagata identičen amandma. Če bo amandma sprejet, bo
               potem amandma vlade k 4. členu postal brezpredmeten. Gospod Veber želi besedo.</p>
            </sp>
            <sp xml:id="SDZ2-Izredna-42-1999-12-23.sp65">

               <speaker>JANKO VEBER:</speaker>

               <p>Hvala ponovno za besedo. Torej k 4. členu, gre za podoben problem s tem, da tukaj
               rešujemo še dodatni problem, to je pa razlikovanje med lastniki stanovanj. Vlada je
               že v svojem predlogu, v osnovnem predlogu zapisala, da so upravičeni do 1,27% od
               vrednosti stanovanja oziroma stanovanjske hiše letno pri stroških kapitala samo
               lastniki denacionaliziranih stanovanj. Prejeli smo v dosedanji razpravi popravek te
               dikcije vlade v tem smislu, da se iz državnega proračuna namenja teh 1,27% lastnikom
               denacionaliziranih stanovanj. Torej zanimivost je pač seveda tudi naslednja pri tem,
               da vlada očitno pristaja na to, da se iz državnega proračuna zagotavljajo dodatna
               sredstva lastnikom denacionaliziranih stanovanj, občinam in ostalim lastnikom pa ne.
               Ne razumemo, zakaj takšno razlikovanje lastnikov in zaradi tega tudi vlagamo amandma,
               da se lastniki stanovanj v svojih odgovornostih in tudi v sredstvih, ki jih dobivajo
               lahko iz državnega proračuna ali iz občinskega proračuna, glede na nalogo, zakaj se
               ta lastnina uporablja, seveda izenačijo in predlagamo, da se iz proračuna Republike
               Slovenije lastniku stanovanja, torej gre za vse lastnike stanovanja, zagotovi razliko
               stroškov kapitala v višini 1,27% od vrednosti stanovanja oziroma stanovanjske hiše
               letno. Torej očitno ne gre za neko veliko odstopanje od tistega, kar je vlada
               spoznala, da je dobro sprejeti, vendar naš amandma dejansko odpravlja še razliko med
               lastniki. Mislim, da si ne moremo privoščiti tega, da uzakonjamo razliko med lastniki
               stanovanj, v katerih se nahajajo, ali ljudje, ki so upravičeni do socialnih stanovanj
               ali do neprofitnega stanovanja. Vsi stanovalci si zaslužijo podobne razmere, podobna
               vlaganja in ta vlaganja so seveda možna iz državnega proračuna, iz občinskega
               proračuna.</p>
               <p>Tako, da zato, da izenačimo razmere pri lastnikih stanovanj, predlagam, da amandma,
               ki je posredovan k 4. členu, podprete. V razlagi smo poskušali tudi zapisati, da se
               bi mogoče na ta način, vendarle lahko kupilo eno novo stanovanje, kar je tisti obseg
               sredstev, katerih bi naj bi se iz državnega proračuna zagotavljalo za to, za to
               področje. Torej gre za vsega eno dodatno stanovanje, ki bi se iz državnega proračuna
               zagotovilo s sprejemom tega amandmaja.</p>
               <p>In seveda upam, da je to vsaj neka, nek simbolni korak k temu, da se te problematike
               v parlamentu zavedamo in da po izteku tega tisočletja vendar poskušamo popraviti vsaj
               zadnjih deset let, ki te problematike sploh ni reševal, za en droben korak in dober
               uvod v naslednje tisočletje. Hvala.</p>
            </sp>
            <sp xml:id="SDZ2-Izredna-42-1999-12-23.sp66">

               <speaker>PREDSEDNIK JANEZ PODOBNIK:</speaker>

               <p>Hvala lepa gospod Veber. Gospod minister želi besedo.</p>
            </sp>
            <sp xml:id="SDZ2-Izredna-42-1999-12-23.sp67">

               <speaker>DR. PAVEL GANTAR:</speaker>

               <p>Hvala lepa gospod predsednik. Spoštovane gospe poslanke, gospodje poslanci.</p>
               <p>Obema poslanskima skupinama, ki sta vložili enak amandma, bi rad odgovoril najprej na
               vprašanje, zakaj razlikovanje med lastniki denacionaliziranih stanovanj in med
               ostalimi. To predvsem med občinami ali drugimi. Predvsem zaradi tega, ker so sprejeli
               argumente komisije državnega zbora za lokalno samoupravo, ki je trdila, in mi smo to
               sprejeli, da je poravnavo denacionalizacijskih zadev, nesmotrno in "nefer" prenesti
               na občine v tem segmentu. To so sprejeli in smo zato tudi to dikcijo predlagali in
               osvojili. To je glavni razlog. Tega problema občinam ne moremo naprtiti.
               Denacionalizacija v tem pogledu je stvar države in tudi stvar državnega
               proračuna.</p>
               <p>Ostala argumentacija je pa identična, kot sem jo že povedal. Zdaj, sredstva za
               stanovanjsko področje se zagotavlja občinam prek mehanizmov primerne porabe in tu
               noter bodo zagotovljene tudi možnosti za objektno in drugo subvencioniranje socialnih
               stanovanj, kakor se bodo v skladu z novo metodologijo, te najemnine tudi oblikovale
               in prilagajale. In prav gotovo je, da občin ne bomo pustili na cedilu v smislu, da
               bodo imeli manjše socialne najemnine, mi pa ne bomo zagotovili objektnih subvencij.
               Te rešitve seveda jasno, v takšne rešitve jasno da ne bomo šli.</p>
               <p>Še enkrat bi rad poudaril, da je vendarle treba upoštevati sistemsko naravo torej
               zakona, stanovanjskega zakona, in da s tem ne smemo prenašati tako pristojnosti in
               finančnih kompetenc iz enega na drugo raven. In zato seveda vlada predlaga poslancem,
               da zavrne amandma Združene liste socialnih demokratov in mislim tudi identično
               poslanske Skupine socialdemokratske stranke.</p>
               <p>Mimogrede, da se ne bi več oglasil - glede amandmajev vlade k 4. členu, tudi k 5.,
               sta predvsem, sta zgolj redakcijska. Hvala lepa.</p>
            </sp>
            <sp xml:id="SDZ2-Izredna-42-1999-12-23.sp68">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospod Veber.</p>
            </sp>
            <sp xml:id="SDZ2-Izredna-42-1999-12-23.sp69">

               <speaker>JANKO VEBER:</speaker>

               <p>Imam repliko na gospoda ministra in sicer v tem delu, kaj smemo, česa ne smemo. Smemo
               tisto, kar je uzakonjeno. In če nekaj uzakonimo, potem lahko to izvajamo, v kolikor
               tega ne uzakonimo, tega ne smemo početi. Tako, da kar se tega tiče, mislim, da so
               zadeve zelo jasne. In v kolikor se sprejme amandma, se to lahko izvaja, če se tega ne
               sprejme, seveda ostane pri tem, da občine rešujejo naprej te svoje socialne probleme
               tako kot vejo in znajo.</p>
               <p>Je pa minister zamolčal naslednje dejstvo. Mnenje občin, ki je prišlo na zahtevo
               delovnega telesa državnega zbora, ravno tako iz velikega števila občin, sicer iz
               manjšega, kot je bilo mogoče pričakovati, pa vendarle v dovolj velikem številu, da
               lahko razberemo iz teh stališč lokalnih skupnosti oziroma občin, da se nikakor ne
               strinjajo z načinom, ki ga predlaga ministrstvo oziroma ministrstvo v imenu vlade za
               reševanje socialnih in neprofitnih stanovanj. Nalaga dodatne obveznosti, za te
               dodatne obveznosti pa ni nikjer zagotovljenih dodatnih virov. Zato, ker ni
               zagotovljenih dodatnih virov, seveda občine ne morejo prevzeti teh obveznosti. In da
               rešimo ta problem, je pač potrebno v ta zakon zapisati, da se ta sredstva zagotovijo
               iz državnega proračuna. Obliko - ponavljam - kako bo vlada to storila, pa ima zopet
               na razpolago primerno porabo in podobne načine sofinanciranja lokalnih skupnosti,
               oziroma občin. Te možnosti so uzakonjene in seveda ne odstopamo od nobenih zakonskih
               norm, za katere se je tako zavzemal gospod minister oziroma da pač ne smemo
               spreminjati. To, kar se v parlamentu sprejme, uzakoni, velja in nič drugega, gospod
               minister.</p>
            </sp>
            <sp xml:id="SDZ2-Izredna-42-1999-12-23.sp70">

               <speaker>PREDSEDNIK JANEZ PODOBNIK:</speaker>

               <p>Prehajamo na odločanje. Imamo dva amandmaja. Najprej dajem na glasovanje amandma
               poslanske skupine združene liste k 4. členu, ki je tudi identičen amandmaju poslanske
               skupine socialdemokratov. Če bo ta amandma sprejet, ne bomo glasovali o amandmaju
               vlade k 4. členu. Ugotavljamo prisotnost! (54 prisotnih.)</p>
               <p>Kdo je torej za amandma poslanske skupine združene liste k 4. členu? (17 poslancev.)
               Kdo je proti? (27 poslancev.)</p>
               <p>Amandma ni dobil večinske podpore.</p>
               <p>Na glasovanje dajem amandma vlade k 4. členu. Ugotavljamo prisotnost! (52
               prisotnih.)</p>
               <p>Kdo je za ta amandma? (32 poslancev.) Kdo je proti? (3 poslanci.)</p>
               <p>Amandma je sprejet.</p>
               <p>Imamo samo še amandma vlade k 5. členu - V novem drugem odstavku se za besedo
               "najemnine" dodajo besede "po prejšnjem odstavku". Amandma je redakcijske narave.
               Ugotavljamo prisotnost! (47 prisotnih.)</p>
               <p>Kdo je za ta amandma? (29 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>Končali smo glasovanje o amandmajih. Sprašujem sekretariat, ali je bila zaradi
               sprejetih amandmajev porušena medsebojna skladnost določb zakona? (Ni bila.)
               Prehajamo na glasovanje o zakonu v celoti. Na glasovanje dajem predlog zakona o
               spremembah in dopolnitvah stanovanjskega zakona. Ugotovimo prisotnost! (52
               prisotnih.)</p>
               <p>Kdo je za zakon v celoti? (34 poslancev.) Je kdo proti? (11 poslancev.)</p>
               <p>Ugotavljam, da smo zakon sprejeli.</p>
               <p>S tem zaključujem to točko dnevnega reda.</p>
               <p>Amandmaja za tretjo obravnavo 6. točke še ni, smo pa obveščeni, da je tik pred
               vložitvijo.</p>
               <p>Zato prehajamo na <title>15. TOČKO DNEVNEGA REDA - PRVA OBRAVNAVA PREDLOGA ZAKONA O
                  RAČUNSKEM SODIŠČU. </title>Predlog zakona je v obravnavo zboru predložila skupina
               poslancev s prvopodpisanim Ferijem Horvatom. Ali želi predstavnik predlagateljev
               besedo? Gospod Feri Horvat ima besedo.</p>
            </sp>
            <sp xml:id="SDZ2-Izredna-42-1999-12-23.sp71">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Spoštovane kolegice in kolegi, spoštovani
               predsednik računskega sodišča ter gospe in gospodje! V imenu skupine poslancev,
               kolega Špiletiča, kolega Kopača, kolega Žnidaršiča, kolega Gostiša in kolega Kužnika,
               mi dovolite, da predstavim predlog zakona o računskem sodišču Republike Slovenije.
               Poskušal bom biti kolikor se da kratek, čeprav gre za izjemno pomemben zakon.</p>
               <p>Spomnite se, da je bil sedanji zakon sprejet leta 1994, točneje, 20.7., da je
               računsko sodišče Republike Slovenije začelo delovati 1.1.1995, torej deluje ne polna
               štiri leta, in v tem času so nabrane prve izkušnje, tako v računskem sodišču kot v
               odboru za nadzor proračuna in tudi v drugih delovnih telesih državnega zbora, pa tudi
               pri drugih strokovnih vladnih in nevladnih ustanovah. Ugotovili smo, o vseh teh
               segmentih skupaj, da so potrebne spremembe in dopolnitve sedaj veljavnega zakona,
               zato da bi se izboljšal celovit nadzor nad proračunom in javnimi financami. Naj pri
               tem povem, da so tudi tuje ustanove predlagale spremembe tega sedaj veljavnega
               zakona, zlasti delovna skupina oziroma ekspertska skupina Sigma, sestavljena iz
               ekspertov in financirana s strani OECD in Phare, Evropske unije, da je predlagala
               spremembo sedaj veljavnega zakona tudi komisija Evropske unije v svojih poročilih in
               pa tudi posamezne vrhovne revizijske hiše, s katerimi je naše računsko sodišče
               razvilo zelo dobro sodelovanje, so predlagali spremembo, to smo doživljali tudi
               nekateri poslanci, ki smo imeli priliko srečevati predsednike teh ustanov, ko so
               prihajali na obisk v Slovenijo. Državni zbor je lansko leto spomladi sprejel sklep,
               predlagal je predsedniku računskega sodišča, dr. Antončiču, da pripravi teze za
               novelo sedaj veljavnega zakona. Predsednik računskega sodišča je to storil, odbor za
               nadzor proračuna je organiziral javno predstavitev mnenj z zelo močno udeležbo, tako
               številčno kot po kompetentnosti. Vzporedno, kot vemo so kolegi krščanski demokrati
               vložili predlog zakona, ki je bil zavrnjen in potem smo oblikovali strokovno skupino,
               sestavljeno iz poslancev, iz večine poslanskih skupin, iz predstavnikov računskega
               sodišča, vlade in slovenskega instituta za revizijo in pripravljali in pripravili ta
               predlog, ki je sedaj pred vami.</p>
               <p>Dovolite mi samo, da rečem nekaj, izpostavim nekaj najpomembnejših novosti v odnosu
               na dosedanji zakon in da tudi povem, zakaj predlagamo novi zakon namesto sprememb in
               dopolnitev starega zakona. Na projektu se je delalo zelo temeljito, sorazmerno dolgo
               in prišli smo do zaključka, da je potrebno vendarle toliko sprememb, da če bi šli v
               tehnično to obliko, da bi predlagali spremembe in dopolnitve, da bi bila celotna
               materija nepregledna in da jebolj praktično enostavno sprejeti novi zakon.</p>
               <p>Glavne spremembe, ki jih ta novi zakon v odnosu na sedaj veljavni zakon prinaša, če
               bo sprejet takšen kot je predložen z eventualnimi dopolnitvami in spremembami, so
               naslednje. Zakon oziroma predlog zakona jasneje opredeljuje koncept računskega
               sodišča kot najvišjega organa nadzora državnih računov, proračuna in celotne javne
               porabe. Torej kot vrhovno revizijsko ustanovo in ne kot sodišče, ker ta opredelitev
               doslej, čeprav se je mislilo tako tudi in delalo tako, vendar ni bila popolnoma jasna
               in so nekateri tretirali računsko sodišče kot da dela po načelih sodne veje oblasti.
               Drugo. Dan je večji poudarek strokovni krepitvi računskega sodišča. Zato so določeni
               ostrejši pogoji za člane računskega sodišča, ne samo splošno zahtevana stopnja
               izobrazbe, ampak tudi specifična znanja s področja revidiranja javnih financ, kar
               doslej ni bil slučaj. Podan je večji poudarek javnosti dela, tudi glede na pozitivno
               izkušnjo, kajti javnost je dejansko pomagala pri nadzoru zelopomembno, tako delo
               računskega sodišča kot tudi delo našega odbora.</p>
               <p>Predlog zakona predvideva učinkovitejšo organiziranost računskega sodišča in tudi
               določeno poenostavitev. Tudi to je bil en od predlogov, tudi tujih strokovnjakov.
               Namesto 9-ih članov računskega sodišča, ki so popolnoma samostojni in niti tisto
               minimalno, kar bi moralo biti zagotovljeno, da ima predsednik možnost dejansko
               vplivati tudi na organizacijo dela znotraj te ustanove, ni moglo biti zagotovljeno.
               Sedaj predlagamo, da je namesto 9 članov, da so 3-je člani (predsednik in dva
               namestnika), da pa ostane šest vrhovnih državnih revizorjev, ki bodo dejansko kot
               predvsem strokovni delavci imeli status praktično enako visok, kot sedaj člani
               računskega sodišča, vendar je poudarek na strokovnosti.</p>
               <p>Dalje. Natančneje je opredeljena predčasna razrešitev članov računskega sodišča.
               Kajti, vi veste, da smo v enem primeru imeli zaplete tudi v tem državnem zboru pri
               razreševanju enega od članov računskega sodišča. Predlog uvaja institucijo izvedencev
               računskega sodišča, predvsem na podlagi strokovnih referenc, kajti v svojem
               profesionalnem sestavu, računsko sodišče ne more imeti ekspertov iz vseh področij. In
               recimo zelo zahtevni projekti, kot je - dam primer - projekt avtocest, s katerim smo
               se ukvarjali tudi tukaj v državnem zboru, ali za druge take projekte, bi angažiralo
               lahko računsko sodišče izvedence. To delajo tudi tuje revizijske ustanove.</p>
               <p>In pa natančneje je opredeljeno svetovanje, kar je bil tudi problem oziroma je bila
               pomanjkljivost do sedaj veljavnega zakona o računskem sodišču. Natančneje je
               opredeljen postopek revizij, na osnovi mednarodnih revizijskih standardov. Natančneje
               je opredeljen plan revizij, kjer se predvideva tudi upoštevanje predlogov, ki bi jih
               dajali državni zbor, vlada, lokalne skupnosti in drugi. In natančneje so opredeljeni
               sami postopki revizij.</p>
               <p>Novost, ki jo uvaja ta predlog zakona, je revidiranje predračunov za investicijske
               projekte. Jaz bi spomnil spet na problem izgradnje avtocest, ko se je post festum
               ugotavljalo, da bi bilo treba eventualno spreminjati oziroma problematizirati trase
               in podobno. V tujini se to dela predhodno, ko se dela programe in preden se dela
               načrte in preden se gre v velike izdatke. Novost so predvideni tako imenovani
               razčiščevalni sestanki z revidiranci, z namenom, da se čim več stvari razčisti v
               direktni komunikaciji med računskim sodiščem in revidiranimi osebami. In pa da se
               zagotovi po možnosti čim več tekoče odprave nepravilnosti, ne pa da se za vsako
               zadevo, za vsako revizijo pripravlja formalizirana poročila, ki se jih potem pošilja
               vladi, parlamentu in revidirani osebi, postopki so dolgi in tudi dostikrat
               neučinkoviti. In v primerih, ko se v tem postopku, v tem, teh razčiščevalnih
               sestankih, razčistiti zadeve z revidirano osebo. Da revidirana oseba prizna
               ugotovitve računskega sodišča in odpravi nepravilnosti in upošteva priporočila
               računskega sodišča, niti ne bo treba pisati poročil in jih pošiljati naprej državnemu
               zboru, ali pa vladi.</p>
               <p>In pa seveda v tej povezavi in to je ena najpomembnejših sprememb v tem zakonu, ki
               naj zagotovi večjo učinkovitost dela in računskega sodišča in tudi državnega zbora
               pri nadzoru javnih financ, to je uvajanje tako imenovanega odzivnega poročila v
               porevizijskem postopku. Doslej je bil en glavnih problemov porevizijski postopek. Kaj
               se zgodi, ali se ne zgodi po tistem, ko izda računsko sodišče dokončno poročilo. In
               dostikrat smo bili nezadovoljni, da se ni zgodilo ali nič, ali da se je zgodilo
               premalo. In nove določbe v tem poglavju po revizijskem postopku imajo prav ta namen,
               da učinkovitost po opravljeni reviziji, učinkovitost odprave nepravilnosti da to
               zagotovijo v večji meri, kot doslej.</p>
               <p>Zato bo morala revidirana oseba po sprejemu poročila računskega sodišča, pripraviti
               odzivno poročilo po odpravljanju nepravilnosti, o tem, kaj je bilo storjeno, na
               osnovi priporočil računskega sodišča. In kot vidite, lahko v predlogu zakona v
               primeru, da ne da odzivnega poročila, so za to predvidene sankcije. Še več, odzivno
               poročilo je uradna listina in če bodo odgovori v tem odzivnem poročilu s strani
               revidirane osebe netočne, so celo zagrožene kazenske sankcije oziroma je to kaznivo
               dejanje.</p>
               <p>Računsko sodišče po prejemu tega odzivnega poročila oceni to poročilo in ugotovi, ali
               so dejansko bile pomanjkljivosti odpravljene, priporočila upoštevana, potem je zadeva
               v redu. Če ne, potem računsko sodišče pošlje poročilo, zlasti ob ugotovljenih večjih
               nepravilnostih in neodpravljenih nepravilnostih, o tem obvesti potem vlado in državni
               zbor in potem steče postopek nadaljnje obravnave tega poročila.</p>
               <p>In na koncu predvidene so tudi ostrejše sankcije in tudi jasneje opredeljene
               sankcije, kot je bilo, to doslej. Tako prekrški, kot tudi kaznivo dejanje v primeru
               netočnosti oziroma namernega zavajanja v odzivnem poročilu, kar smo prepričani, da bo
               tudi prispevalo, da bo učinkovitejše nadziranje javnih financ. V končnih in prehodnih
               določbah, ki so tudi zelo pomembne, bi omenil samo to, da te določbe predvidevajo
               nadaljevanje mandata predsednika in namestnice predsednica računskega sodišča do
               izteka mandata. Nadaljuje se tudi mandat članov računskega sodišča, vendar ne pod
               imenom člani računskega sodišča, pač pa kot vrhovni državni revizorji, do izteka
               mandata, po sedanjih pogojih, plače in vse drugo, kar imajo, tako da ne bodo
               prikrajšani sedanji člani računskega sodišča. V teh določbah pa so predvideni tudi
               pogoji predčasne razrešitve.</p>
               <p>S tem končujem to predstavitev. Gospod predsednik, če dovolite, ker sem tudi v
               funkciji predsednika odbora...</p>
            </sp>
            <sp xml:id="SDZ2-Izredna-42-1999-12-23.sp72">

               <speaker>PREDSEDNIK JANEZ PODOBNIK:</speaker>

               <p>Tako je, tudi v funkciji predsednika odbora. Prosim, ja.</p>
            </sp>
            <sp xml:id="SDZ2-Izredna-42-1999-12-23.sp73">

               <speaker>FRANC (FERI) HORVAT:</speaker>

               <p>Da zelo na kratko poročam še o poročilu odbora.</p>
               <p>Poročilo ste dobili, in na koncu sta predloga dveh sklepov.</p>
               <p>Prvič, odbor predlaga, da državni zbor po tej obravnavi sprejme sklep, da je predlog
               zakona primerna podlaga za pripravo predloga zakona za drugo obravnavo.</p>
               <p>Drugič, glede na to, da smo do trenutka obravnave tega predloga na odboru dobili
               mnenje sekretariata in pripombe poslanskega kolega Aurelia Jurija, smo dali še drugi
               predlog: "Predlagatelji naj pri pripravi predloga zakona o računskem sodišču za drugo
               obravnavo proučijo in smiselno, v skladu s konceptom zakona, upoštevajo pripombe iz
               mnenja sekretariata za zakonodajo in pravne zadeve ter pripombe poslanca Aurelia
               Jurija" Pri tem pa moram dodati še to, da smo dobili mnenje vlade, žal pozno, šele
               predvčerajšnjim ste ga dobili vsi na klopi, in pri tem mnenju - kolikor ste ga uspeli
               prebrati - lahko vidite, kar je bistveno za prvo obravnavo, da vlada ne nasprotuje
               oziroma da podpira koncept zakona, ima pa nekaj konkretnih pripomb. Nekatere je, po
               taki, hitri oceni, možno upoštevati, nekaterih tudi ne. Zato predlagam, da zbor
               sprejme še dodaten sklep, lahko je to tudi drugi odstavek tega sklepa pod številko 2.
               Sklep oziroma stališče bi se glasilo: "Predlagatelji naj pri pripravi predloga zakona
               o računskem sodišču za drugo obravnavo proučijo in smiselno, v skladu s konceptom
               zakona, upoštevajo mnenje vlade Republike Slovenije o predlogu zakona o računskem
               sodišču."</p>
               <p>Predlagam, da razpravljate - tisti, ki želite - in da predlog v prvi obravnavi
               podprete. Hvala za poslušanje.</p>
            </sp>
            <sp xml:id="SDZ2-Izredna-42-1999-12-23.sp74">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ali želi besedo predstavnik sekretariata za zakonodajo in pravne zadeve?
               (Ne želi.) Ali želi besedo predstavnica vlade? (Ne želi.) Prehajamo na razpravo
               poslanskih skupin. Prvi je prijavljen Janez Janša, v imenu poslanske skupine
               socialdemokratov, nato Miran Potrč, v imenu poslanske skupine združene liste
               socialnih demokratov, ter nato Izidor Rejc.</p>
            </sp>
            <sp xml:id="SDZ2-Izredna-42-1999-12-23.sp75">

               <speaker>JANEZ JANŠA:</speaker>

               <p>Spoštovane kolegice in kolegi, gospod predsednik! Zakon, ki je predlagan, je najprej
               priznanje tega, da je bil zakon o računskem sodišču, ki je bil sprejet pred kratkim,
               pred nekaj leti, nedodelan in nedomišljen, in da bi bilo prav, da pri pripravi novega
               zakona v glavnem sodelujejo tisti, ki enkrat že niso storili veliko napak. Nekaj
               predlagateljev je zagotovo novih, vendar pa predlog zakona o računskem sodišču, ki je
               pred nami, tak kot je, zagotovo ni popoln in ne odpravlja vseh tistih napak, do
               katerih je prišlo, ki so se odkrile v dosedanjem delovanju računskega sodišča.
               Nekatere rešitve, kot že rečeno, v tem zakonu bomo mi podprli, so dobre, so ustrezne
               in stvari popravljajo. Opozarjamo pa na to, da v zakonu mnogih rešitev ni in da je
               tudi v sami obrazložitvi zakona primerjava s podobnimi rešitvami v razvitih državah,
               s katerimi bi se radi primerjali, pomanjkljiva in da manjkajo v teh predlogih mnoge
               rešitve oziroma določbe, ki bi naš sistem vrhovne revizije, vrhovne finančne revizije
               in našo institucijo te vrhovne finančne revizije, se pravi računsko sodišče, naredile
               enako učinkovito, kot je to v primerljivih državah. Vrhovne revizijske institucije
               morajo biti po mednarodnih standardih neodvisne tako od izvršne kot zakonodajne
               oblasti. Ker pa je zakonodajnaoblast eden od glavnih uporabnikov storitev teh
               vrhovnih revizijskih institucij, je sodelovanje med njima običajno zelo tesno, ne
               samo pri preučevanju revizijskih poročil, temveč tudi pri načrtovanju nalog te
               institucije. Nekaj takšnih primerov. Recimo v Združenih državah je vrhovna revizijska
               institucija sicer neodvisna državna agencija, ki pa deluje v praksi kot preiskovalna
               roka kongresa. Večino svojih nalog opravi na pobudo kongresa, z njim usklajuje
               strateško in letno načrtovanje svojih nalog. Enak pomen daje zahtevkom večine in
               manjšine v kongresu. Se pravi, ni važno, ali zahteva večina ali manjšina določeno
               revizijo, enako tretira obe zahtevi. Zahtevke lahko dajejo posamezni odbori v
               kongresu in tudi posamični kongresniki oziroma parlamentarci.</p>
               <p>Podobne rešitve so tudi v mnogih drugih evropskih državah. Vrhovni revizor v Veliki
               Britaniji je po statusu funkcionar spodnjega doma parlamenta in mora pri načrtovanju
               svojega programa dela upoštevati priporočila parlamentarnega odbora za nadzor javne
               porabe.Zahtevke pa mu lahko pošiljajo tudi posamezni člani parlamenta, vendar pa
               vrhovni revizor v končni izbiri in času izvedbe revizijske naloge odloči sam.
               Avstrijski predsednik računskega sodišča je tako kot vrhovni revizor v Veliki
               Britaniji funkcionar parlamenta, je dolžan upoštevati pri svojem delu tako zahtevke
               parlamentarne večine kot tudi manjšine. V avstrijskem parlamentu to manjšino
               predstavlja lahko že najmanj 20 od 183 poslancev, pri tem pa je manjšina omejena le s
               številom zahtevkom, saj mu lahko da le 3 zahtevke hkrati. Zakon, ki je tukaj
               predlagan, ne vsebuje nobenih podobnih instrumentov, mislimo pa, da bi jih moral.</p>
               <p>Dejstvo je, da so primeri držav, ki sem jih navedel in še nekateri in splošna smer
               razvoja državne revizije v svetu, takšni, da utrjujejo vrhovno revizijsko institucijo
               kot samostojno pri strokovnem izvajanju svojih nalog, in sicer tako v predpisih kot
               tudi v praksi. Izjemen poudarek pa daje sodelovanje s parlamenti, kajti parlament je
               v določeni meri tudi institucija, ki izvaja nadzorno funkcijo.</p>
               <p>Dejstvo je, da v Sloveniji pravni status vrhovne revizijske institucije oziroma
               računskega sodišča določa ustava. Naša ustava je relativno skopa, v dveh členih
               govori o tem. V teh členih je zapisano, prvič, da je računsko sodišče podrejeno le
               zakonu, da je najvišji organ nadzora nad državnim proračunom in celotno javno porabo
               in da ga vodijo člani. Torej, ne sodniki. V tem smislu imajo predlagatelji tega
               zakona prav, ko iščejo rešitve v smeri, ki ne uvajajo računskega sodišča oziroma ki
               nedajejo računskemu sodišču klasičnih zakonodajnih oziroma sodnih pristojnosti.
               Vendar pa ta določba ustave, da računsko sodišče vodijo člani, govori o tem, da
               računsko sodišče vodi kolegijski organ, ne pa individualni organ oziroma predsednik,
               kot se skuša sedaj predlagati v tem zakonu.</p>
               <p>Med pomanjkljivostmi predlaganega zakona bi se omejil samo na tiste, na katere ni
               opozorila bodisi vlada bodisi razprava na matičnem delovnem telesu oziroma odboru, ki
               je to predlagal. Prva stvar, na katero opozarjamo, je to, da dvojna revizijska
               pristojnost ostaja nerazrešena tudi v predlaganem zakonu. To je bil problem po
               dosedanjem zakonu in ostaja nerazrešena tudi v tem predlaganem zakonu. V novem zakonu
               ni jasno določeno, kdaj je računsko sodišče pristojno revidirati gospodarsko družbo,
               ki posluje z državnim kapitalom. To je bil doslej problem, ki se je pojavljal. Novi
               zakon tega ne rešuje v tej obliki.</p>
               <p>V zakonu je potrebno tudi jasneje urediti pristojnosti računskega sodišča pri
               revidiranju oseb, ki prejemajo državne subvencije in dotacije ter jamstva oziroma
               garancije za zadolževanje. Tudi na tem področju so mogoče boljše in slabše rešitve.
               Najslabše pa so seveda tiste, ki jih sploh ni. Opozarjamo na to, da državni zbor še
               vedno ni dobil informacije o ugotovitvah računskega sodišča pri revidiranju
               subvencij, ki jih je na primer ministrstvo oziroma minister za delo ali minister za
               gospodarske dejavnosti odobril za prestrukturiranje podjetij.</p>
               <p>Ena od velikih pomanjkljivosti dosedanje zakonske ureditve, pa tudi predlagane
               rešitve, je ta, da ne opredeljuje pogostosti revidiranja posameznih uporabnikov
               javnih sredstev, tudi tistih ne, ki jih je pristojno revidirati le računsko sodišče
               in druge revizije ne poznajo. Zakon to prepušča izbiri oziroma preudarnosti dr.
               Antončiča oziroma tistega, ki vodi računsko sodišče.</p>
               <p>V razvitih državah je praksa praviloma drugačna. Zakon določa pogostost revidiranja,
               še posebej pri tistih uporabnikih javnih sredstev, ki jih lahko revidira samo vrhovna
               revizijska institucija. V našem primeru je to računsko sodišče. Vsakoletno
               revidiranje računovodskih izkazov proračunskih porabnikov je kot temeljna naloga
               državne revizije v glavnem prisotna v večini držav, Finski, Švedski, Veliki Britaniji
               in Nizozemski ter večini drugih članic Evropske unije.Zakon, ki ga sprejemamo oziroma
               s katerim popravljamo obstoječe rešitve, bi moral jasno in nedvoumno določiti
               pogostost revidiranja posameznih proračunskih porabnikov in drugih oseb javnega
               prava. Kajti tega ni mogoče prepustiti diskrecijski pravici računskega sodišča
               oziroma samo ene osebe, kot bo zdaj, če bo takšna rešitev, kot je predlagana,
               sprejeta, to gospod Antončič do konca svojega mandata.</p>
               <p>Od tega, kako pogosto in kdaj se revidirajo določeni porabniki, je seveda tudi
               odvisno v veliki meri, kako takšna revizija vpliva tudi na mnoge stvari in nenazadnje
               na volilne kampanje. V Sloveniji so vsako leto kakšne volitve.</p>
               <p>Po našem mnenju ni sprejemljiva, niti ni potrebno z določbo v 26. členu tega
               predlaganega zakona, da se najava revizijskega pregleda računskega sodišča lahko
               izpodbija. To se nam zdi popolnoma neumestno. Računsko sodišče mora biti po
               mednarodnih revizijskih standardih neodvisno od revidirane enote, drugače to ni
               neodvisna revizija, in mora vnaprej vedeti koga in kdaj je pristojno revidirati. Se
               pravi, na najavo revizije ne bi smelo biti ugovora oziroma pritožbe. V svetu so znane
               tudi nekatere rešitve, o katerih bi veljalo razmisliti tudi v Sloveniji. Recimo v
               Avstriji predsednik računskega sodišča sopodpiše vsako pogodbo, s katero se zadolžuje
               avstrijska država, in s tem svojim podpisom jamči za zakonitost najema posojila. Zdaj
               podobne pristojnosti imajo te vrhovne revizijske institucije tudi v Veliki Britaniji
               in na Irskem. To je dodatna kontrola, ki bi v Sloveniji, še posebej v času, ko se
               zadolžujemo preko vsake mere, prišla zelo prav.</p>
               <p>Zdijo se nam sporne predlagane določbe, nekatere predlagane določbe v 28. členu tega
               zakona, po katerih bi predsednik računskega sodišča sam lahko določene ugotovitve
               označil kot strokovno oporečne, dokončno pa bi o tem sklepal skupaj s svojima
               namestnikoma v tako imenovanem kolegiju računskega sodišča. Sporna in tudi v
               nasprotju z mednarodnimi standardi in spoznanimi rešitvami v svetu pa je vsekakor
               tudi določba, da predsednik računskega sodišča lahko odloči, da računsko sodišče
               poročilo po opravljeni reviziji sploh ne izda. Takšne pristojnosti ta zakon ne bi
               smel dodeljevati nikomur. Računsko sodišče je neodvisno v vsebini svojih revizij,
               zagotovo pa ne bi smelo imeti pristojnosti, še posebej pa ne samo ena oseba, da po
               opravljeni reviziji enostavno odloči, da revizijskega poročila ne izda. Takšnih
               rešitev v svetu ni. Drug problem, ki se je pojavljal ob uveljavljanju državne
               revizije po veljavnem zakonu in ki se ga skuša rešiti v tem predlaganem zakonu, je
               poročanje o revizijskih ugotovitvah. To poročanje je bilo zelo slabo urejeno v sedaj
               veljavnem zakonu, skoraj še slabše pa je predlagano v novem. Splošen razvoj poročanja
               o revizijskih ugotovitvah gre v svetu v smeri, da so posamezna revizijska poročila
               čim prej in brez selekcije dostopna zakonodajni oblasti in tudi javnosti ter
               davkoplačevalcem, ne glede na to, kakšne so v njih ugotovitve, izjema za javnost so
               lahko samo tisti podatki in informacije, ki so v skladu z zakonom zaupne, vsa ostala
               revizijska poročila pa morajo biti javnosti dostopna.</p>
               <p>V predlaganem zakonu je na določenih mestih v presojo samemu računskemu sodišču
               oziroma enemu samemu človeku po novo predlagani ustrojitvi tega sodišča prepuščeno,
               da poljubno odloča o nekaterih zadevah, med drugim, da se sam odloči, v katerih
               primerih gre za majhne in velike nepravilnosti. Zakon ne daje kriterijev za odločanje
               o tem, kaj je majhno in kaj je veliko, katera je manjša nepravilnost, katera je
               tista, ki je večja. V nadaljevanju tega postopka je v tem delu zakon treba
               dopolniti.</p>
               <p>To, kar sem doslej govoril, so pripombe, s katerimi bomo v obliki dopolnjevalnih
               sklepov, upam pa tudi, v veliki meri s sodelovanjem tistih, ki ste ali pa ki so zakon
               pripravljali, skušali besedilo v fazi iz prvega v drugo branje dopolniti. Vendar pa
               mislim, da bi morali imeti o eni od predlaganih rešitev zelo jasno razpravo in
               narediti tudi razmejitev že v tem prvem branju. Gre namreč za tisti del tega zakona,
               ki je, po mojem mnenju, bistveni motiv za to, da se zakon sploh pripravlja - to so
               prehodne določbe. Ob tem bi opozoril na to, da je v tej državi običajno, kadar komu
               kakšni ljudje na kakšnem položaju ali v kakšni instituciji ne odgovarjajo, gre v
               spreminjanje sistemskih zakonov in s tem skuša na vsak način odvzeti ali skrajšati
               mandat ali pa institucijo ukiniti. Tak primer smo imeli, ko je šlo za odstranitev
               gospoda Žarka Petana kot direktorja slovenske televizije. Vse živo se je poskušalo
               spreminjati, akte, statute, in na vsak način skrajšati njegov mandat. Zadeva je
               romala na ustavno sodišče in doživela nekaj odločitev tega organa. V teh odločitvah
               je bilo jasno povedano, da se na tak način mandatov ne sme odvzemati oziroma da je to
               možno samo pod določenimi pogoji. Drug tak primer oziroma podoben primer je ukinjanje
               agencije za plačilni promet, ko Romana Logar in ostali v tej agenciji slovenski
               oblasti niso bili več povšeči, in ker se jih ni dalo zamenjati - mandat so še imeli,
               pa tudi zaupanje javnosti - se je šlo v ukinjanje agencije, in to bistveno prej,
               preden so za to nastali pogoji. To je sedaj še vedno vroč kostanj v slovenski
               politiki, še posebej v slovenskih financah, še posebej, ko ta del, ki si ga sedaj
               podajajo, v zvezi z izvajanjem plačilnega prometa. Neverjetno, kako so nekateri od
               ministrstva do poslancev, ki so prej to zagovarjali, pa tudi nekaterih bančnikov,
               naenkrat spremenili mnenje o tem, kako bi agencija za plačilni promet lahko še naprej
               opravljala del svojih poslov, pa čeprav pod drugim imenom. No, ampak ker se je želelo
               odstraniti nezaželene ljudi, se je šlo v spreminjanje zakona in v sistemske spremembe
               predčasno, nastala je škoda in škoda še nastaja, vendar so se ljudi znebili. Tudi
               zadnji primer spreminjanja zakona o nacionalni televiziji, ko je bilo čez noč
               odpravljeno soglasje k imenovanju nekaterih urednikov, kaže na to, da seveda ni šlo
               za kakšne druge spremembe, ampak da je bil motiv kadrovska sprememba. Tudi tukaj, po
               mojem mnenju, pri tem zakonu, vsaj v teh prehodnih določbah, gre za stvari, ki so
               predlagane v veliki meri s tem motivom. Računsko sodišče, kakršnokoli pač je, je
               vendarle odprlo nekatere teme, opravilo nekatere reviziji, med drugim tudi na
               obrambnem in na šolskem ministrstvu, se je vtaknilo celo v sveti Dars, kjer je očitno
               dregnilo pregloboko in nekatere to moti. Zato je sevedatreba zadevo centralizirati,
               dati možnost vrhovne državne revizije samo zanesljivim kadrom in natančno to je
               predlagano v teh prehodnih določbah zakona o računskem sodišču.</p>
               <p>Računsko sodišče naj bi po novem sestavljali samo trije člani, od katerih ima
               praktično glavno moč v rokah predsednik računskega sodišča, ki ostane isti, kot je,
               se pravi gospod Antončič, član je še njegov namestnik, to je gospa Korpičeva, tudi
               zelo politično in barvno razpoznavna in potem si lahko, pomislite, v prehodnih
               določbah natančno to piše, človek ne more verjeti svojim očem, po tem, kar je
               predlagano, si lahko ta predsednik kar še sam izbere enega namestnika in to bodo
               trije člani. Ustavno zelo vprašljivo, pa tudi, bom rekel, iz drugih, da ne govorim o
               moralnih kriterijih, je zadeva v nebo vpijoča odprta. Takšnih stvari seveda ni možno
               sprejeti.</p>
               <p>Ni res, da kolegijski organ ni učinkovit. Ustavno sodišče dela kot kolegijski organ v
               senatu devetih sodnikov, in to že na prvi stopnji večinoma oziroma že pri vseh
               odločitvah, vsebinskih, ne proceduralnih in zadeva kar funkcionira. Tudi računsko
               sodišče je, kljub temu da zagotovo vsaj mi nismo zadovoljni z njegovim celotnim
               delom, vendarle prišlo do nekaterih ugotovitev in morda prihranilo nekaj
               davkoplačevalskega denarja in zaradi tega se zdaj skuša stvar centralizirati in
               reducirati število računskih sodnikov samo na tri zanesljive. Vemo, kdo je
               predsednik, ta ostane, vemo, kdo je prva namestnica, ta ostane. Politično zelo
               razpoznavno. Nobenega pluralizma ni bilo tukaj pri predlaganemimenovanju, vsaj pri
               teh dveh ne. In lahko vam tudi vnaprej povem, kdo je predviden za drugega namestnika.
               To na računskem sodišču več ali manj vsi vedo. Ker to tisti, ki naj bi po tem zakonu
               to pristojnost dobili, to tudi oznanjajo.</p>
               <p>Skratka, gre za poskus, da se preko navideznih sistemskih sprememb, ki so sicer
               potrebne, vendar v tem predlogu, bom rekel, premajhne, potrebne so še bistveno večje,
               rešiti neko kadrovsko vprašanje ali trn v peti oblasti, ker kakorkoli, očitno so
               nekateri sodniki - enega stesicer vmes zamenjali - v tem času le opravili nekatere
               revizije, ki niso vsem povšeči. In sedaj se skuša to rešiti.</p>
               <p>Torej, naše stališče je, da so nekatere spremembe, ki so v tem zakonu navedene in
               predlagane, potrebne in jih bomo podprli. Za določene potrebne sistemske spremembe
               tukaj ni predlaganih rešitev in jih bomo predlagali. Ko gre za pa te prehodne
               določbe, kjer se skriva ta poskus sovražnega prevzema računskega sodišča, s strani
               samo ene politične opcije, tega seveda ne bomo podprli in bomo temu nasprotovali z
               vsemi proceduralnimi sredstvi.</p>
               <p>Za konec razprave v prvem branju naša poslanska skupina predlaga, da državni zbor
               imenuje komisijo, ki bo skupaj s pravnimi in revizijskimi strokovnjaki za drugo
               branje pripravila zakon, ki bo usklajen s sodobnim razvojem državne revizije v svetu
               in tudi našim pravnim redom, ki ne dopušča takšnih prestrojavanj institucij med
               mandatom, kot je to predlagano v prehodnih določbah.</p>
            </sp>
            <sp xml:id="SDZ2-Izredna-42-1999-12-23.sp76">

               <speaker>PREDSEDNIK JANEZ PODOBNIK:</speaker>

               <p>Hvala lepa. Vaš zadnji sklep je najverjetneje dodatni sklep? Prosil bi, da ga vložite
               pisno. Stališče poslanske skupine združene liste - Miran Potrč.</p>
            </sp>
            <sp xml:id="SDZ2-Izredna-42-1999-12-23.sp77">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi. Položaj vrhovne revizijske institucije, ki
               naj bi ga urejal predlagani zakon, je eno od pomembnejših ali najpomembnejših
               vprašanj gospodarjenja s sredstvi v javni lasti. Vrhovna revizijska hiša ima namreč
               večja ali manjša, bolj jasna ali manj jasna, pooblastila na tem, kako uspešno
               opravlja nadzor nad sredstvi v javni lasti, kako je pri tem samostojna in neodvisna
               in predvsem, ali njene ugotovitve imajo v javnosti, pa tudi v političnih in
               kadrovskih rešitvah ustrezen pomen in vpliv ali ne.</p>
               <p>Dosedanji način ali dosedanje ugotavljanje kvalitete, skrbnosti, gospodarnosti dela z
               javnimi sredstvi se ni pokazalo kot najboljše. Marsikje, pri marsikaterem državnem
               organu in pri drugih uporabnikih, ki razpolagajo z javnimi sredstvi, je bilo
               ugotovljenih, ne samo, kaj formalnih, ampak tudi kaj pomembnih vsebinskih
               neustreznosti in nepravilnosti. Težko bi trdili, da na tej podlagi, posebej na
               podlagi poročil sedanjega računskega sodišča in dela odbora za nadzor proračuna in
               javnih financ v državnem zboru, ugotovitve računskega sodišča niso dosegale
               nikakršnih željenih ciljev. To ni res. Bili bi po mojem neobjektivni in krivični, če
               bi rekli, da v tem času ni bilo storjenega precej, da bi se na ustrezen način
               organiziralo računsko sodišče, da bi na ustrezen način prišlo do večje kvalitete
               notranje kontrole in drugih ravnanj v okviru proračunskih porabnikov, javnih skladov
               in podobno, in ne da bi tudi postala javnost na sploh skrbnejša in bolj kritična do
               gospodarja z javnimi sredstvi.</p>
               <p>Res pa je, da je prav povedati, da se je mnogokrat dogajalo, da so se poskušale
               ugotovitve računskega sodišča zminimizirati in res je, da smo kdaj pa kdaj tudi v
               delu odbora za nadzor proračuna poslanke in poslanci prispevali k temu, da je naš
               kriterij k ugotavljanju ali pa k večji kritičnosti določenih poročil bil tudi
               politično pogojen. Zato se mi zdi, da je prav, da po petih letih dela računskega
               sodišča razmišljamo o novi vsebini zakona.</p>
               <p>V poslanski skupini združene liste ga podpiramo in menimo, da je v osnovi ustrezno
               pripravljen. Zdi se nam pomembno, da je pri njem sodelovala velika večina poslancev,
               članov odbora za nadzor proračuna iz različnih poslanskih skupin in da je na tej
               podlagi zakon pripravljen po temeljiti razpravi. To ne pomeni, da ni vredno
               predlagane rešitve še oceniti in jih dograditi. Bi pa rad poudaril, da je po svoje
               razumljivo in dobro, da so se te zahtevne naloge lotile poslanke in poslanci. Posebej
               je dobro, da se ga ni lotila vlada, ker je pravzaprav temeljni subjekt, ki ga nadzira
               računsko sodišče, hkrati je pa potrebno povedati, da še bolj tipično odnos vlade do
               računskega sodišča kaže dejstvo, da je potrebovalaskoraj pol leta, da je oblikovala
               svoja stališča, svoje pripombe, v nekaterih delih tudi izrazito usmerjanje na, bi
               rekel, zmanjšanje pomena računskega sodišča.</p>
               <p>Če bi v državnem zboru morali tako ažurno reagirati na akte, ki jih prinaša vlada v
               državni zbor in za katere večinoma zahteva, da jih obravnavamo po hitrem in
               skrajšanem postopku, brez da imamo pravico razmisliti, potem bi, če se primerjamo z
               vlado, imeli zakonodajni postopek mnogo počasnejši in usklajevanje zakonodaje z
               Evropsko unijo mnogo mnogopočasnejše, kakršno je. Dajmo tudi v tem primeru vsaj vlado
               opozoriti, naj bo korektna in naj se tudi sama, ker ima prav gotovo mnogo obsežnejši
               aparat in strokovne službe, kot jih imajo poslanske skupine, odzivneje obnaša, kadar
               gre za tako pomembne akte kot je zakon o računskem sodišču.</p>
               <p>V poslanski skupini menimo, da bi ob stališčih, ki so bila imenovana, bilo vredno
               razmisliti še o nekaterih vprašanjih. Najprej menimo, da bi bilo prav ponovno oceniti
               in razmisliti, ali je dovolj ustrezen in dovolj jasno opredeljen celoten postopek
               poimenovanja članov računskega sodišča. V osnovi je najbrž razumljivo in prav ter
               tako je urejeno tudi v nekaterih drugih državah, da ima računski sodnik oziroma
               predsednik računskega sodišča posebno vlogo in posebno odgovornost, oboje, in da tudi
               sam sodeluje pri predlaganju kandidatov za svoje namestnike. Res pa je, da najbrž
               kaže glede na prakso, ki jo imamo v naši državi in ki je ne posebej hvalevredna v
               smislu poudarjanja strokovnosti, saj se nam vsak dan sproti dogaja, da se kadrovanje
               na najpomembnejše funkcije vrši najmanj predvsem po političnih kriterijih in mnogo
               manj po strokovnih kriterijih, kaj in kako storiti, da bi ta del bil v čim manjši
               meri možno uveljaviti. V nasprotnem primeru se bo pač dogajalo to, kar se nam dogaja
               vsak dan, da si vladna koalicija zagotavlja bolj po svojem obrazu in po svojih
               političnih interesih kot po strokovnih kvalitetah na ustrezen način sestavljeno
               računsko sodišče.</p>
               <p>Drugo, kar zadeva postopek razrešitve, se nam zdi, da je zelo koristno, da smo
               poskušali ta postopek precizirati, ker je bil doslej relativno neprecizen in je
               povzročal v konkretnih primerih težave. Svetoval bi pa, da se le dovolj resno
               presodi, ali so določbe, ki o razrešitvi govorijo zdaj, dovolj jasne. Bojim se, da
               sozelo nejasne. Namreč, razlikovanje, ki ga delajo med predsednikom, namestniki,
               predsedniki in potem ostalimi v računskem sodišču so napisane na način, ki pravzaprav
               po eni strani poskuša biti dovolj natančen, po drugi strani pa daje formulacije, ki,
               mislim, niso v celoti jasne. Namreč, kdaj in kako ugotavljati dokaze in odgovornost,
               po kakšnem postopku odločati, kakšno vlogo ima pri tem predsednik državnega zbora -
               ker, recimo, piše, "pred glasovanjem o zahtevi za predčasno razrešitev predsednik
               državnega zbora preveri, ali je zahteva veljavna". Moram reči, dajte, predvsem kolegi
               v sekretariatu za zakonodajo, oceniti, kaj to pomeni, "predsednik državnega zbora
               preverja, ali je zahteva veljavna", ker se najbrž iz tega lahko tudi marsikatero
               vprašanje porodi.</p>
               <p>Tretje. Rad bi samo opozoril, da je zelo bistven v predlogu zakona na novo tudi
               postopek odločanja v računskem sodišču, zato predlagam, da v državnem zboru dovolj
               temeljito ponovno ocenimo, kaj predlagane rešitve pomenijo za učinkovitost dela
               računskega sodišča, na eni strani, in tudi za položaj nadzornega organa v državnem
               zboru, ki bo po predlogih, ki so v zakonu dani, dobil poročila samo v primeru, če ne
               bodo odločitve računskega sodišča tudi v doglednem času izvršene in opozorjene
               nezakonitosti odpravljene. To je lahko zelo dobro, ker imamo sedaj v odboru za nadzor
               proračuna izjemno veliko poročil, ki jih ne uspemo kvalitetno obravnavati, in je
               potem marsikdaj obravnava skupna ali pa dajemo večjo politično težo tam, kjer imamo,
               koalicija ali opozicija večji politični interes, res pa je, da bo teh primerov potem
               bistveno manj.</p>
               <p>Zadnje. Predlagal bi, da se v nadaljnjih razpravah, predvsem tudi v skupini, v
               sodelovanju s sedanjim računskim sodiščem, oceni naslednje vprašanje. Doslej sem
               največ razprav in tudi najbolj nelagodno situacijo članov odbora za nadzor proračuna
               in javnih financ ugotovil in ocenil takrat, kadar je računsko sodišče ob nejasnih
               pravnih predpisih sebi vzelo pravico, ki jo formalno ima, da je med neusklajenimi
               predpisi odločilo, "ta predpis je pravi", in potem ugotovilo, da je ravnanje
               revidiranca pomenilo pač kršitev predpisa. Predlagam, da se taka situacija ponovno
               oceni, tudi prek načina in možnosti, ki jih imajo tu pravosodni organi. Če namreč
               sami ocenijo, da ne želijo ali ne smejo ob koliziji predpisov presojati, kateri je
               pravi ali ne, odložijo zadevo in zahtevajo ustrezno ustavno sodno presojo, da bi
               ugotovili potrebno skladnost zakonodaje z ustavo ali medsebojno skladnost ali
               skladnost podzakonskega predpisa z zakonskimi in podobno, skratka, ne dajejo te
               pravice sami sebi. Mi smo nekaj takih primerov imeli. Tipičen je zadnji primer, na
               katerega jaz ponovno opozarjam, kjer smo s spremembami zakonodaje dejansko ugotovili,
               da je sicer lahko obstojala ob ugotavljanju neustrezna zakonodajnopravna rešitev, da
               pa smo potrdili v celoti s spremembo zakonodaje tisto rešitev, ki je še mesec ali dva
               pred tem bila podlaga, da je računsko sodišče ugotovilo nesmotrno oziroma nezakonito
               uporabo sredstev. Šlo pa je za kolizijo ali za nejasne predpise.</p>
               <p>Mislim, da bi bilo dobro to stvar presoditi, ker bi za nas najbrž bilo
               najpomembnejše, da kadar računsko sodišče res meritorno razsodi, o tem ni več
               razprave, razen jasne želje in zahteve vseh nas, predvsem pa tudi poslancev v
               državnem zboru, da se odpravijo nepravilnosti tam, kjer jih ni, pa tudi sprejmejo
               potem ustrezne kadrovske, politične in podobne sankcije. Predlagal bi, da o teh
               nekaterih vprašanjih še sprejmejo, bi rekel, svojo oceno tudi predlagatelji in
               matično delovno telo. Odvisno od tega, ali bo danes razprava končana ali ne, bo možno
               to v obliki dopolnilnih stališč ali kasneje v amandmajih na ustrezen način
               pripraviti. Hvala lepa.</p>
            </sp>
            <sp xml:id="SDZ2-Izredna-42-1999-12-23.sp78">

               <speaker>PREDSEDNIK JANEZ PODOBNIK:</speaker>

               <p>Hvala, gospodu Potrču, ki je predstavil stališče poslanske skupine združene liste.
               Stališče poslanske skupine slovenskih krščanskih demokratov predstavlja gospod Rejc.
               Sam nimam nobenih signalov, da bi kdor koli predlagal, da se ali ponovno sestane
               delovno telo. Tako so zaenkrat vsi pogoji, da državni zbor odloča v okviru prve
               obravnave. Prosim, gospod Rejc!</p>
            </sp>
            <sp xml:id="SDZ2-Izredna-42-1999-12-23.sp79">

               <speaker>IZIDOR REJC:</speaker>

               <p>Hvala lepa, gospod predsednik. Gospe in gospodje. V naši poslanski skupini imamo kar
               precej povedati v zvezi s predloženim zakonom o računskem sodišču, ki je v prvi
               obravnavi. Bilo je že povedano danes, da smo mi predlagali pred dobre pol leta ali
               eno leto nazaj spremembe in dopolnitve zakona o računskem sodišču, ki pa ste ga tu v
               državnem zboru zavrnili oziroma ga niste spustili skozi proceduro. Izhajali smo iz
               preprostega razloga, da je po štirih letih dela, od leta 1995, pri tem pa je bilo eno
               leto uvajanje, se pravi leta 1994 smo zakon sprejeli tu v parlamentu, da so se na
               osnovi teh štiriletnih izkušenj že pojavila določena vedenja in spoznanja o tem, v
               kateri smeri in kako kvalitetno dela računsko sodišče.</p>
               <p>Strinjam se s tistimi, ki so, ali nekaterimi, ki ste omenili, in tudi mislim, da je
               prav, da se reče tako, da gotovo ne smemo dela računskega sodišča, ki je sedaj v taki
               sestavi, kot je, podcenjevati, imeli pa smo seveda veliko razlogov, da smo tudi dali
               ustrezno kritiko, predvsem na to, da so bili ti, bom temu rekel, revizijski prijemi
               in ti pregledi in rezultati teh revizij premehki, premalo odločni, premalo
               avtoritativni. Ker je govora o računskem sodišču, ki izhaja iz dveh členov ustave,
               potem menim, da nimamo nobene pravice še govoriti, dokler ne bomo to ustavo
               spremenili in dopolnili, da je to vrhovni revizijski organ. Seveda je. Samo temu
               organu se reče računsko sodišče in nikakor drugače.</p>
               <p>No, tudi naprej in tudi, ko smo mi predlagali svoje spremembe in dopolnitve,
               ugotavljamo, da pot, smer, v kateri se zakon sedaj, razvija, v kateri so teze, ki jih
               je predsednik računskega sodišča pripravil, da je smer povsem nekaj drugega, kot je
               bila sedanja smer dela in izvajanja zakona o računskem sodišču, ki je pač
               uveljavljen. Gre za to, da računsko sodišče sprejema neverjetno veliko, bom rekel,
               nalog in veliko obveznosti. In gotovo je v času, ko smo sprejemali zakon o računskem
               sodišču, da smo bili daleč od tega, da bi imeli predstavo, kakšen bo to "glomazen",
               bi rekel, kolos, bi rekel, tisti, ki čakajo na pregled ali pa tisti, ki bi najraje
               videli, da se jih nikoli ne pogleda, ker v tem je problem. Vsi bi morali biti pod
               revizijskimi pregledi, ker je računsko sodišče najvišji organ, bi rekel, kontrole
               izvajanjaproračuna in vsega tega, kar izhaja iz javnih financ. Skratka, gre za
               najbolj temeljit pristop in vpogled v odgovorno razpolaganje z denarjem, ko vemo, da
               gredo že v grozljive, grozljive milijarde in da skoraj nismo mogli verjeti, da bomo
               ob koncu tega tisočletja že imeli številko, ki jo bo čez toliko dni tu v državnem
               zboru treba sprejeti, gre za proračun seveda.</p>
               <p>Naša smer delovanja, smer, bi rekel, iskanja dobrega, boljšega, predvsem pa
               avtoritativnega računskega sodišča, je bila predvsem v tem, da se postopki
               poenostavijo, da se tudi proračun pri pripravi že pogleda, da se predvsem dela v
               smeri, da bo računsko sodišče res avtoriteta, da bo, ne bom rekel strah in trepet, pa
               tudi to, temu se tako reče, da bo tisti, ki bo in kamorkoli bo pogledal in kamorkoli
               bo šel po nekem, gotovo, bi rekel, nekem pravilu, po neki objektivni presoji, da bo
               tam res se nekaj zgodilo in da bo tudi vse to imelo posledici za višjo stopnjo
               spoštovanja in seveda višjo stopnjo odgovornosti. Ker je pa ta, bi rekel, smer, ki je
               sedaj ubrana in izhaja iz tez, ki so bile nam na voljo in seveda katerega podpisniki
               ste v glavnem vsi, naša stranka med temi ni bila, pa menimo, da je to predvsem pot v
               povsem neko drugo smer. Govoriti o tem, da je to vrhovni revizijski organ, to lahko
               je, kot pravim. Je pa seveda še zmeraj to računsko sodišče in nič drugače ni, dokler,
               kot pravim, ne bo spremembe v ustavi.</p>
               <p>Vendar, ravno tisto, kar je bilo v zadnjem času, nas krščanske demokrate potrjuje, v
               prepričanju, da je tudi državni zbor, ko je sprejemal ta poročila ali pa tisti, ki
               smo se ali pa ki ste se ukvarjali z revizijskimi poročili oziroma s poročili, ki jih
               je pripravilo računsko sodišče, da so imeli različna razmišljanja in mnenja. Jasno
               je, da je težko začeti, da je težko ubrati ekipo, da jetežko nastaviti, kot se temu
               reče, intenzivnostno ali pa disciplinsko ali pa recimo nivo, v katerem bo, bi rekel,
               v katerem se vidi vsa resnost, sposobnost kadrovska in seveda znanje, ki je potrebno,
               da pogledaš v nedrje vseh teh porabnikov, ki jih je večtisoč in več tisoč že in
               menim, da je ravno to tisti osnovni, bi rekel, problem.</p>
               <p>Problem je v tem, da se s sedanjim predlogom, ki je v prvi obravnavi, gre v smer, kot
               smo slišali in tudi se da brati, da se pač lahko tudi ugovarja na to, če se računsko
               sodišče spravi nadme, da rečem, mene pa ne itn. Ali pa da se tudi, predvsem poudarek
               je, da se kvaliteta izboljša. Vendar bom temu rekel, v tole ne bom kar tako a priori
               verjel in tudi mi ne verjamemo krščanskih demokratih. Bil je primer pred slabim
               letom, ko je tudi bilo, z žarnico se je posvetilo v določeno področje, bom rekel,
               izgradnjo avtocest ipd., pa seveda to ni bilo marsikomu prav in seveda so se lotili
               nekateri in tudi uspeli, da smo enega računskega sodnika spravili, bom temu rekel,
               proč ali pa iz stroja ven ali pa iz sestava računskega sodišča.</p>
               <p>V tem zakonu, v tem predlogu zakona pa je gotovo prisoten povsem novi koncept, ki kot
               pravim, mene, ali pa nas krščanske demokrate ne prepričuje, da bi, da bi bilo to
               bolje. Menim, da je to bolj pristop nekaj ljudi ali pa tudi predsednika računskega
               sodišča z ostalimi, ki ste mu pač pritegnili, pristop k neki zadevi, ki jo je treba,
               bom temu rekel, bolj obvladati. Ta bolj obvladati pomeni, da se in tudi se vidi v
               tistih proti koncu zakona, ko se bere, v končnih določbah pa sploh, se vidi, da je tu
               problem nastal, da so bili računski sodniki ponekod in včasih preveč samostojni in so
               nekako ušli iz vajeti in seveda so se pojavile revizijska poročila, revizijski
               pregledi, ki so bili, tolkli po nekaterih, ko nekaterim to ni bilo všeč, pa se to ve
               za dve ministrstvi, za katere smo potem dvignili ušesa in seveda debelo pogledali,
               kaj in kako se s temi stvarmi dogaja. Skratka, pot tega zakona je v tej smeri, da se
               te stvari obvladajo in da se vidi tudi v konceptu in v prehodnih določbah, gre v to,
               da se pač tudi sestav počasi zmanjša. Tem seveda ostane ta služba do konca, potem
               kasneje se bodo pa vse drugače stvari dogajale. Menim, da smo dobesedno s tem
               konceptom nezvesti ustavi, prvič to. Drugič pa, da bi bilo potrebno, če se že
               ugotovijo pomanjkljivosti, pa so bile nič v tej smeri, vsaj z naše strani ne, pa z
               moje sploh ne, v tej smeri, da ne sme biti računsko sodišče, ampak samo v tej smeri,
               da mora biti bolj trdo, bolj trdno, bolj avtoritativno, bolj tisto, ki vceplja neki
               red in neko odgovornost. Vemo tudi, da kakorkoli smo spremljali, bom temu rekel,
               prehode raznih gospodov in gospe, ki so prihajali iz tujih dežel k nam in
               pripovedovali o svojih pregledih in bdenjem nad proračuni, vendar moramo vedeti, da
               povsod drugod ali pa v glavnem povsod drugod imajo mnogo daljše izkušnje, mnogo
               daljšo tradicijo, neke svoje poglede, pa tudi najbrž, da v samem proračunskem
               razpolaganju so neke druge kontrole, neke druge preprečitve, da se kaj zgodi in
               podobno. Sami vidimo, da tudi v deželah, kjer se pojavi kakršnakoli zadeva o uporabi
               določenih sredstev, padajo ministri, padajo predsedniki vlad in podobno, pa niso
               zneski tako veliki vis-a-vis dežele, ki ima ogromno bogastvo, pa vis-a-vis denarja,
               ki je bil morda na vprašljiv način pridobljen, da ne govorim, kaj se dogaja v zadnjem
               času, bom temu rekel, v veliki Nemčiji.</p>
               <p>Vendar, kot pravim, problem je v tem, da se vidi in da se ve in da se vonja ta teza v
               zakonu, da je treba to obvladati in da naj se zadeva ne pusti, da ne bi se vedelo,
               kaj bo prišlo ven in seveda naj se te računske sodnike, ki jih je zdaj toliko, kot
               jih je, naj se jih pač zmanjša, naj do konca se ta pesem izpoje, potem se pa z
               revizijskimi prijemi in z vsemi temi, pač tako imenovanimi strokovnjaki, ki so
               gotovolahko strokovnjaki, se potem zadeve peljejo do konca in seveda na koncu se da
               blagoslov, iz katerega se reče, to pa lahko gre ven. Žal, kot pravim, na to mi ne
               pristanemo, na tak koncept. Za nas pomeni to izvodenitev, ne smer v zategnitev in v
               smer, kot se temu reče avtoritete te institucije, ki je gotovo izjemno potrebna in ki
               gotovo, ne morem zdaj reči, ko sem to že povedal, da ni dosti dobrega naredila.
               Zagotovo je veliko dobrega naredila in ne morem kar tako počez stvari ocenjevati.
               Lahko pa iz posameznih primerov vem, kako je bilo, in vedno sem imel, posebno v prvih
               nekaj letih, ugovor na to, smo imeli ugovor na to, kot češ, premalo je resno, premalo
               je odločno, premalo je... ker revizija je le revizija, nimaš kaj, paše, ne paše, to
               je, to ni, pika, ječrno je belo in tu nimaš kaj, ali se boš popravil ali ne popravil,
               to sploh ni vprašanje, če boš, boš, če ne boš, te pa ni. Mislim, to so pač neke
               stvari, ki so zelo nedvoumne in samo po tej poti se lahko gre.</p>
               <p>No, s te strani in na osnovi vsega tega, kar sem že povedal, menim, da pot tega
               novega zakona tudi iz taktičnih strani ni pravilna, ker pravim, če ste bili in smo
               bili nekega dne, ko smo sprejemali zakon, srednje pametni, gotovo ne povsem neumni,
               smo sprejeli zakon, ki je bil narejen po najboljših,bi rekel, vedenjih in znanjih. Na
               osnovi te prakse se je lahko dopolnil v smeri skrajšanja, v smeri poenostavitev, v
               smeri večje avtoritete računskih sodnikov in tako naprej, v tej smeri; ne pa, da
               gremo v smeri nekega drugega iskanja, v katerem se, mislim, ko obrneš okoli, povsem
               nekaj drugega vidi, kot pa piše. In ko to preseješ, ko te besede prekrižaš, ugotoviš,
               da gre za to, da se stvari zmehčajo, da se stvari vzamejo pod kontrolo, seveda, za
               nekatere se ta kontrola, jasno, drži do konca, da teče od vratu in še od marsikje,
               pri drugem pa se reče, dobro, bomo že kdaj prišli. Mislim, takega pristopa oziroma
               takega koncepta zakona mi ne podpiramo. Hvala.</p>
            </sp>
            <sp xml:id="SDZ2-Izredna-42-1999-12-23.sp80">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Rejcu. Ali želi še katera od poslanskih skupin besedo? (Ne želi.)
               Prehajamo na razpravo poslank in poslancev. Spoštovani kolegi, sedaj je pomembno, da
               se odločimo, kako bomo nadaljevali. Pismeno prijavo imamo od gospoda Kelemine. Želi
               še kdo tudi v okviru splošne razprave sodelovati? (Posredovanje iz klopi.) Mislim, da
               smo sklepčni. Kolega Kelemina, imate vi širšo razpravo, koliko časa predvidevate?
               Torej, gospod Kelemina pripravlja nekoliko širšo razpravo. Nerad, vendar predlagam,
               da na tem mestu prekinemo to točko dnevnega reda in potem skupaj še z dvema, tremi
               točkami, ki so nedokončane, sprejmemo sklep, da jih bomo obravnavali na prvi redni
               januarski seji.</p>
               <p>Prekinjam 15. točko dnevnega reda, torej v okviru splošne razprave poslank in
               poslancev (pismeno je prijavljen gospod Kelemina).</p>
               <p>Prehajamo na <title>prekinjeno 6. TOČKO DNEVNEGA REDA. </title>
               </p>
               <p>Kot me je spomnil kolega Bajc, v okviru hitrega postopka smo v tretji obravnavi. V
               tem času je poslanska skupina socialdemokratov vložila tudi amandma k 2.a členu.
               Preden ga dam v razpravo, pa sprašujem, ali želi kdo od poslank in poslancev
               razpravljati o zakonskem predlogu v celoti? (Ne želi.)</p>
               <p>V razpravo dajem torej amandma k 2.a členu, ki se glasi: V prvem odstavku novega 2.a
               člena se za besedami "v plače" črta besedilo "in iz njih zaposleni ne morejo
               uveljavljati nobenih pravic iz pokojninskega in invalidskega zavarovanja". Ali želi
               kdo besedo? (Ne želi.)</p>
               <p>Amandma k 2.a členu dajem na glasovanje. Ugotovimo prisotnost! (50 prisotnih.)</p>
               <p>Kdo je za amandma k 2.a členu? (18 poslancev.) Je kdo proti? (27 poslancev.)</p>
               <p>Ugotavljam, da amandma k 2.a členu ni bil sprejet.</p>
               <p>Končali smo z glasovanjem o vloženem dopolnilu. Na podlagi poslovniških določb
               sprašujem sekretariat, ali je bila zaradi sprejetih amandmajev v drugi obravnavi
               eventualno porušena medsebojna skladnost določb zakona? (Ni bila.) Zakon je usklajen,
               zato ga dajem na glasovanje.</p>
               <p>Na glasovanje dajem predlog zakona o načinu poravnave dospelih neplačanih obveznih
               dajatev. Ugotovimo prisotnost! (53 prisotnih.)</p>
               <p>Kdo je za zakon? (43 poslancev.) Je kdo proti? (4 poslanci.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda. Kolegice in kolegi, ugotavljam, da so
               ostale nedokončane naslednje točke 42. izredne seje: 14. - predlog zakona o spremembi
               in dopolnitvi zakona o jamstvu Republike Slovenije za obveznice, izdane zaradi
               sanacije slovenskih železarn - tretja obravnava. 15. - predlog zakona o računskem
               sodišču, ki je bila že začeta in ni bila zaključena. 16. - predlog nacionalnega
               programa zdravstvenega varstva Republike Slovenije "Zdravje za vse do leta 2000", in
               17. - predlog zakona o javnih naročilih, druga obravnava.</p>
               <p>Na podlagi drugega odstavka 73. člena poslovnika predlagam, da se vse nedokončane
               točke dnevnega reda te izredne seje preložijo na 18. sejo, ki se bo pričela 21.
               januarja 2000. Predlagam tudi zboru, da to odločitev sprejme v paketu - z enim
               sklepom. Najprej sprašujem, ali skupni obravnavi navedenega predloga kdo nasprotuje?
               (Nihče.)</p>
               <p>Dajem torej svoj predlog za preložitev točk v razpravo. Po poslovniku lahko izrazijo
               svoje stališče predstavniki poslanskih skupin, če želite. Ker ni razprave, jo
               zaključujem in dajem svoj predlagani sklep na glasovanje. Ugotavljamo prisotnost! (57
               prisotnih.)</p>
               <p>Kdo je za predlagani sklep? (47 poslancev.) Kdo je proti? (3 poslanci.)</p>
               <p>Ugotavljam, da je predlagani sklep sprejet in s tem zaključujem 42. izredno sejo
               državnega zbora.</p>
               <p>Prosim še za pozornost. V skladu z napovedjo predlagam, da državni zbor nadaljuje s
               17. sejo državnega zbora. Preostali sta nam še dve točki in tudi tam bom predlagal
               enak sklep.</p>
               <p>(Seja je bila zaključena 23. decembra 1999 ob 13.47 uri.)</p>
            </sp>
         </div>
      </body>
   </text>
</TEI>
