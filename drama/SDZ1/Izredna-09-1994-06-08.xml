<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Izredna-09-1994-06-08">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F4E803A3BA0FDECBC1257832004838AB</idno>
               <idno type="URI">F4E803A3BA0FDECBC1257832004838AB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-09-1994-06-08.DZ" n="09">
               <name>Izredna</name>
               <date when="1994-06-08"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-09-1994-06-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">9. izredna seja</stage>
            <stage type="date">(8. junij 1994)</stage>
            <stage type="chairman">Sejo je vodil mag. Herman Rigelnik, predsednik zbora.</stage>
            <stage type="time">Seja se je pričela ob 16.11 uri.</stage>
            <sp xml:id="SDZ1-Izredna-09-1994-06-08.sp1">
               <speaker>PREDSEDNIK MAG. HERMAN RIGELNIK:</speaker>
               <p>Spoštovane kolegice poslanke in kolegi poslanci, gospe in gospodje! Pričenjam 9.
                  izredno sejo Državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
                  poslanke in poslanci: Ciril Pucko, Jurij Malovrh, Borut Pahor, Zmago Jelinčič in
                  Polonca Dobrajc.</p>
               <p>Prosim, da ugotovimo prisotnost v dvorani!</p>
               <p>Ugotavljamo prisotnost v dvorani!</p>
               <p>Ugotavljam, da je navzočih 66 poslank in poslancev. Tako je zbor sklepčen in lahko
                  odloča.</p>
               <p>Na to sejo sem vabil tudi predstavnike Vlade Republike Slovenije; ministra za
                  notranje zadeve, gospoda Ivana Bizjaka in kandidata za ministra za notranje
                  zadeve, gospoda Andreja Štera in jih lepo pozdravljam.</p>
               <p>9. izredno sejo Državnega zbora sem sklical na predlog predsednika Vlade Republike
                  Slovenije, doktorja Janeza Drnovška.</p>
               <p>Za današnjo sejo predlagam naslednji dnevni red:</p>
               <p>Prvič. Obvestilo predsednika Vlade Republike Slovenije o odstopu ministra za
                  notranje zadeve, gospoda Ivana Bizjaka in predlog predsednika Vlade Republike
                  Slovenije za imenovanje gospoda Andreja Štera za ministra za notranje zadeve.</p>
               <p>In drugič. Predlog sklepa v zvezi z nadaljnjim potekom reforme lokalne
                  samouprave.</p>
               <p>Želi v zvezi s predlaganim dnevnim redom kdo besedo? Ker ne želi nihče
                  razpravljati, zaključujem razpravo in dajem na glasovanje predlagani dnevni red.
                  Ugotovimo sklepčnost! <stage xml:id="SDZ1-Izredna-09-1994-06-08.stage5">(66 prisotnih.)</stage></p>
               <p>Kdo je za? <stage xml:id="SDZ1-Izredna-09-1994-06-08.stage6">(64 poslancev.)</stage> Je kdo proti?
                  <stage xml:id="SDZ1-Izredna-09-1994-06-08.stage7">(Nihče.)</stage></p>
               <p>Ugotavljam, da je predlog dnevnega reda 9. izredne seje Državnega zbora
                  sprejet.</p>
               <p>Prehajamo na <title xml:id="SDZ1-Izredna-09-1994-06-08.title1">PRVI DEL PRVE TOČKE DNEVNEGA REDA</title>, to je
                     <title xml:id="SDZ1-Izredna-09-1994-06-08.title2">OBVESTILO PREDSEDNIKA VLADE REPUBLIKE SLOVENIJE O ODSTOPU MINISTRA ZA
                     NOTRANJE ZADEVE, GOSPODA IVANA BIZJAKA</title>.</p>
               <p>Predsednik Vlade Republike Slovenije, doktor Janez Drnovšek je z dopisom obvestil
                  predsednika Državnega zbora, da mu je minister za notranje zadeve, gospod Ivan
                  Bizjak, ponudil odstop, katerega je sprejel.</p>
               <p>Svoje obvestilo je poslal na podlagi stališča Komisije Državnega zbora za
                  poslovnik, ki ste ga prejeli z gradivom za današnjo sejo, in glasi: "Za odstop
                  ministra v smislu 115. člena Ustave Republike Slovenije in 282. člena Poslovnika
                  Državnega zbora, se šteje tudi obvestilo predsednika Vlade predsedniku Državnega
                  zbora, da je sprejel ponujeni odstop ministra.</p>
               <p>Minister za notranje zadeve, Ivan Bizjak me je obvestil, da želi Državnemu zboru
                  podati ustno pojasnilo."</p>
               <p>Prosim gospoda Bizjaka, da vzame besedo in istočasno dajem dodatno pojasnilo; "Na
                  podlagi 18. člena zakona o Vladi ima minister, ki je odstopil, pravico svoj odstop
                  obrazložiti Državnemu zboru."</p>
               <p>Po tej obrazložitvi ni razprave.</p>
               <p>Prosim ministra.</p>
            </sp>
            <sp xml:id="SDZ1-Izredna-09-1994-06-08.sp2">
               <speaker>IVAN BIZJAK:</speaker>
               <p>Spoštovani gospod predsednik, spoštovane poslanke in poslanci! Hvala lepa za
                  besedo. Hvala lepa za možnost, da povem nekaj besed v zvezi z odstopom, ki sem ga
                  ponudil in ki ga je predsednik Vlade tudi sprejel.</p>
               <p>V demokraciji je pač tako, da vsako funkcijo vsakdo opravlja za določen čas, bolje
                  rečeno za omejen čas. Ta čas je lahko nekoliko krajši, lahko je nekoliko
                  daljši.</p>
               <p>Na tem mestu sem bil leto in pet mesecev. To je nekoliko krajši čas, vendar pa to
                  povem zaradi tega, ker dejansko ne želim dramatizirati zadev v zvezi z mojim
                  odstopom in zadev v zvezi z zamenjavo na tem ministrstvu.</p>
               <p>Želel bi pa res predvsem pojasniti nekatere razloge. Mogoče tudi nekoliko širše,
                  kot sem jih pojasnil v pismu, ki sem ga naslovil na predsednika Vlade in ki ste
                  ga, domnevam, tudi vsi prejeli.</p>
               <p>Hkrati bi se vam želel že na začetku zahvaliti za to tolmačenje poslovniških
                  določil, ki je omogočilo, da tukaj ne prihaja do nekega širokega razpravljanja in
                  glasovanja o tem odstopu.</p>
               <p>Odstop sem od vsega začetka štel kot dokončno dejanje, pač pod pogojem, da ga
                  predsednik Vlade sprejme in mislim, da tako tolmačenje poslovnika in takšna
                  procedura omogoča, da se celotno dogajanja izpelje na način, kakor sem ga imel v
                  mislih, ko sem se odločil za ta korak.</p>
               <p>Razloge za odstop sem navedel v svojem pismu. Gre predvsem za dogodek v Celovcu,
                  dogodek, za katerega se sicer ne čutim neposredno krivega, kjer pa, seveda moram
                  oziroma ne morem mimo tega, da gre za delavce Ministrstva za notranje zadeve, da
                  gre za odmeven dogodek in da je pač potrebno v takem času, v takšnem trenutku,
                  zlasti glede na precejšnjo občutljivost političnih dogajanj v Sloveniji v tem
                  času, narediti tudi kakšen korak, ki mogoče ni ravno običaje, vsekakor pa ne
                  vsakdanji.</p>
               <p>Res je, da delavci Ministrstva za notranje zadeve v tem primeru niso uporabljali
                  pooblastil, niti niso bili v službi, vendar pa to ne zmanjšuje teže dogodka,
                  zlasti glede na njegovo odmevnost.</p>
               <p>Zapisal sem tudi in to tudi tukaj ponavljam, da mi je bilo pri mojem delu na tem
                  mestu glavno vodilo: korektnost, zakonitost delovanja policije, da sem se za to
                  zavzemal na vseh področjih in v vsem času svojega dela.</p>
               <p>Mislim, da je to tudi bistveni predpogoj, da se ta država normalno, demokratično
                  naprej razvija. Takšen dogodek, četudi gre za nepremišljeno akcijo posameznikov,
                  je seveda v kričečem nasprotju s tovrstnimi prizadevanji in zdi se mi, da ne sme
                  ostati brez odmeva. Tudi to je bil eden od razlogov, da sem naredil, kar sem
                  naredil.</p>
               <p>Mislim, da je s tem tudi pokazano oziroma s tem želim dati poudarek temu
                  prizadevanju, poudarek nujnosti, da se tudi vnaprej skrbi za to, da bo tako
                  policija kot vse druge tovrstne in podobne službe v tej državi, da bodo
                  funkcionirale zakonito, v skladu s svojimi pristojnostmi in na način, ki je
                  primeren v pravni državi. Brez tega seveda, nas ne čaka nič dobrega.</p>
               <p>Želel sem po drugi strani tudi zaščititi Ministrstvo za notranje zadeve, ki ga
                  vodim, pred stalnim ponavljanjem obtožb, pred morebitno negotovostjo v primeru
                  kakšnih predlogov za razrešitev in pred vsem drugim dogajanjem, ki bi lahko temu
                  sledilo. Gre za hišo, gre za resor, kjer se po moji oceni ni dovoljeno nikomur
                  igrati, ni dovoljeno nikomur tvegati in tu sem imel pred očmi negativne posledice,
                  ki smo jim bili priča v naši bližnji preteklosti v tem kratkem času naše
                  demokracije, kadar je nekdo vztrajal na nekem mestu dlje, kot pa bi bilo to
                  primerno. V vsakem takem primeru je prišlo do izredno negativnih posledic, do
                  številnih prepirov - bom uporabil kar to besedo, do polarizacij, do vseh takšnih
                  pojavov, ki seveda izredno negativno vplivajo na politično in siceršnjo, tudi
                  medčloveško situacijo v tej državi. V policiji, naši, pa tudi drugih, odklonski
                  pojavi so bili, so in tudi bodo. Želim pa poudariti, da smo se v vsem tem času,
                  kar sem bil na tem mestu, s tovrstnimi pojavi izredno odločno soočali. Zato se
                  tudi ne počutim krivega za to, kar se je zgodilo. Soočali smo se na več načinov in
                  želel bi tukaj nekaj o tem povedati. Vsekakor pa je dejstvo, da je vsakodnevno
                  pettisoč uniformiranih policistov in dobrih šesto kriminalistov v neposrednem
                  stiku z državljani, da je ta stik po definiciji in po naravi dela konflikten in da
                  iz tega seveda nastaja tudi mnogo razlogov, mnogo osnov za to, da pride tudi do
                  problematičnih, negativnih pojavov. Tega smo se ves čas zavedali in v to smer je
                  usmerjeno delo v Ministrstvu za notranje zadeve, v to smer so orientirane tudi
                  nekatere službe in tem službam sem dajal ves ta čas velik poudarek. Kot rečeno, te
                  službe obstajajo že od prej in smo jih izredno pazljivo negovali naprej.</p>
               <p>Omenim naj tudi naslednji vidik. Pogosto  sem v svojih javnih nastopih, v medijih
                  pozival državljane pravzaprav, da naj se pritožijo, če so mnenja, da so kršene
                  njihove pravice, da je ravnanje organov za notranje zadeve nepravilno, nezakonito
                  ipd. To je prišlo tako daleč, čeprav sem trdno prepričan, da je bilo to prav, da
                  se je celo eden od območnih policijskih sindikatov obregnil ob to moje pozivanje,
                  ker da negativno vpliva na delo policije. Šel sem takrat, to je bilo v Mariboru,
                  šel sem v Maribor se pogovoriti s temi ljudmi iz sindikata in sem jim razložil, in
                  mislim, da so bili z razlago zadovoljni, da je tudi to nujna zadeva, če želimo, da
                  bodo tisti policisti, ki korektno opravljajo svoj posel, zaščiteni pred napakami,
                  ki jih naredi mogoče majhen del tistih, ki tega dela ne vzamejo tako zares in
                  tako, kot bi se spodobilo. Torej tudi ti pozivi so bili po eni strani namenjeni k
                  izboljšanju kvalitete in zakonitosti in korektnosti dela policije. Po drugi strani
                  pa seveda tudi usmerjeni na to, da se zaščiti policiste, ki pošteno opravljajo
                  svoje delo.</p>
               <p>Omenil bi še eno stvar, ki se mi zdi pomembna na tem področju preprečevanja
                  odklonskih pojavov, preprečevanja konfliktov. V zadnji seriji obiskov po vseh
                  upravah za notranje zadeve, kjer smo se srečali tudi z vsemi komandirji
                  policijskih enot, sem v ospredje postavil ravno to vprašanje, poudaril tudi naloge
                  vseh šefov na vseh nivojih, da sprotno spremljajo delo v njihovi enoti, da sprotno
                  spremljajo tudi delo ljudi, ki so jim podrejeni, da bi kar se da teh negativnih
                  pojavov v naprej preprečili, ne pa, da bi se šele nato soočali z njimi, ko bi že
                  prišlo do nekih odmevnih posledic. Tu smo se pogovarjali tudi o možnih ukrepih, ki
                  so na razpolago v takih primerih in lahko zatrdim, da je bilo mnogo tovrstnih
                  ukrepov, od premeščanja posameznih ljudi iz tistega okolja, kjer so bili v stiku s
                  problematičnim okoljem, kjer bi lahko prišlo do negativnih povezav, da so bili
                  premeščeni v druga okolja in na druga delovna mesta, do tudi drugih ukrepov, ki so
                  seveda v takih primerih na voljo.</p>
               <p>Izredno natančno smo obravnavali, tako pritožbe, kot tudi vse informacije, ki so
                  bile prisotne v medijih, o tovrstnih odklonskih pojavih in na osnovi številnih,
                  obsežnih raziskav smo tudi pač potem izvedli lepo število ukrepov. Tudi ta
                  trenutek je tik pred koncem, tik pred tem, da se dajo nekatere ovadbe, ali pa
                  poročila tožilstvu, še nekaj zadev, zadev, ki so dokaj odmevale v javnosti, ki so
                  bile vedno pripraven, priročen argument za kritike policije, za katere pa seveda,
                  razen delnih odgovorov, ki smo jih lahko dali na osnovi doseženega, dognanega,
                  nismo mogli dati dokončnega odgovora. Mislim, da bo nekaj teh odgovorov v zelo
                  kratkem času znanih pristojnim organom.</p>
               <p>Ne bi vas želel moriti s podatki, vendar pa dovolite, da vsaj nekaj številk le
                  povem. Recimo v letu 1993 je bilo ugotovljeno v 61 primerih, da gre za sum
                  storitve kaznivega dejanja. V letu 1994, do zdaj v 20 primerih za sum storitve
                  prekrška, leta 1993 14, leta 1994, do zdaj 7 takšnih pojavov. Ugotavljamo, da
                  število kaznivih dejanj, za katere so osumljeni policisti, raste iz leta v leto.
                  Zavedamo se tudi sivega področja tukaj. Tistega področja, ki ga ne odkrijemo,
                  kljub bolj ali manj iskreni pomoči recimo medijev, kljub pomoči državljanov in
                  kljub intenzivnemu delu v sami policiji.</p>
               <p>Omenim naj le še to, da je motiv storitve kaznivih dejanj v največjem številu
                  primerov koristoljubje. Tudi ob tem se lahko zamislimo. Želel bi izkoristiti to
                  priložnost tudi zato, da bi opozoril vas, gospe poslanke, gospodje poslanci, na
                  pomen policije za normalno delovanje države. Na to opozarjamo zato, ker tudi ta
                  moj korak ima s tem neposredno povezavo. Ta pomen želim izrecno poudariti. Tega
                  pomena se moramo zavedati in ga ne pozabiti, kljub številnim konfliktnim
                  situacijam, kljub aferam, pri katerih v nekaterih primerih zgleda, kot da ima
                  zraven prste vmes policija. Mislim, da je kritike in pripomb na delo policije ta
                  trenutek v javnosti veliko in v vsakem primeru mislim, da je prav, da je kritika
                  in da so pripombe. Želel bi pa poudariti tudi to, da se soočamo z izredno obsežnim
                  kritikarstvom na račun policije, z destruktivno kritiko, s kritiko, ki pretirano
                  posplošuje in potencira nekatere posamične negativne pojave in želel bi na tem
                  mestu poudariti, ker imam zadnjič v tej funkciji to možnost, da je to dokaj
                  nevaren pojav. S tem si žagamo vejo, na kateri sedimo. Slovenija je še vedno varna
                  država. To je pomemben zaščitni znak za to državo tako na turističnem trgu, kot na
                  še kakšnem drugem. In če bomo tako podcenjujoče delali s tem pomembnim dejavnikom
                  naše varnosti, se bojim, da bomo naleteli na probleme. Iz tega izhaja tudi veliko
                  število pojavov omalovaževanja policistov s strani državljanov, tudi pojavov
                  napadov na policiste, ki so vse bolj pogosti. Iz tega izhaja tudi neko splošno
                  nerazpoloženje, ki se potencira ob posameznih ekcesnih dogodkih in mislim, da
                  ravno zaradi tega ti ekcesni dogodki ne morejo ostati brez nekih konsekvenc.</p>
               <p>Če sedaj o celovških dogodkih na nogometnih tekmah vpijejo državljani, ki se imajo
                  za poštene, na policiste Bizjakovi lopovi, to mene ne žali, ker se zavedam svoje
                  odgovornosti za ta konec in se zavedam, da je prišlo do določenih resnih
                  nepravilnosti. Mislim pa, da je za te ljudi, ki tam opravljajo svoje delo, to
                  izredno žaljivo in da to vpliva bistveno na njihovo motiviranost in to moramo
                  preprečiti. Pri policijskem delu je motiviranost ena od bistvenih gibal, če tega
                  ni, če so ljudje negotovi, če so ljudje morda prestrašeni, ali pa v dvomih ali pa
                  iz kakršnihkoli drugih razlogov niso pripravljeni s skrajnim naporom opravljati
                  svoje funkcije, potem je to problematično. Temu se moramo izogniti.</p>
               <p>Zato želim na tem mestu tudi izreči priznanje slovenski policiji. Ne kar tako na
                  splošno, ampak vsem delavcem organov za notranje zadeve, ki bolj slabo kot
                  neplačani, zavzeto pošteno opravljajo svoje delo. Tega ne govorim zato, ker bom od
                  jutri naprej, tako kot vsak drug državljan prihajal v stik s temi policisti,
                  govorim zato, ker se mi zdi to potrebno izreči, ker čutim, da besed priznanja v
                  tej državi za policijo praktično ni, da je pa obilo kritike, tudi tiste negativne
                  oziroma destruktivne.</p>
               <p>Za konec želim reči to, da upam zatrditi, da smo dosegli nekatere pomembne uspehe
                  na številnih področjih. Zato odhajam z zadovoljstvom nad opravljenim delom, ki sem
                  ga opravljal tudi po načelu, ki se mi zdi, da ga je izrekel moj predhodnik, da naj
                  bo policija takšna oziroma da sem se trudil, da bi bila policija takšna, da bom z
                  njo zadovoljen tudi, ko ne bom več na tem mestu. Mislim, da je bilo uspehov kar
                  nekaj. Tako na področju kriminala, kjer smo prišli precej do konca, ponekod povsem
                  do konca, do nekaterih velikih zgodb, ker je še veliko zadev odprtih, pa se že
                  kažejo resni rezultati in kjer mislim, da smo prispevali svoj delež k temu, da se
                  tudi v teh težavnih tranzicijskih časih zagotavlja neka stabilnost vsaj v tistih
                  mejah, kot jo je mogoče zagotavljati na osnovi obstoječe zakonodaje.</p>
               <p>Ne bom mogoče zatrdil, ampak bi le omenil mnenje enega od mojih sodelavcev, ki je
                  rekel, da smo bili mogoče prepogumni pri nekaterih stvareh. Nismo se ustavljali ob
                  znanih imenih, nismo se ustavljali ob kakšnih drugih negativnih reakcijah javnosti
                  ali čem podobnem. Tudi na področju varovanja državne meje, na področju varovanja
                  javnega reda in miru mislim, da ob vseh nihanjih, ob nekaterih težavah, je delo
                  uspešno potekalo tudi na upravnem področju, kjer so problemi še vedno odprti v
                  zvezi z nekaterimi vprašanji, ki se vlečejo še od osamosvojitve.</p>
               <p>Zelo intenzivno je bilo delo na pripravi nove zakonodaje, tako tiste sistemske, ki
                  bo urejala to področje, pa tudi področne zakonodaje na nekaterih pomembnih
                  področjih, recimo na področju varnosti cestnega prometa, kjer je stvar pred tem,
                  da pride tukaj v vašo proceduro.</p>
               <p>Kar zadeva sistemsko zakonodajo, bi rad še enkrat poudaril, da je izredno
                  pomembno, da se postavijo kar se da jasna pravila igre, ki lahko preprečijo
                  številne problematične situacije, ki smo jim bili priča in ki so tudi dvigovale
                  pritisk v tej državi in povzročale številne razprave in prepire.</p>
               <p>Želim predvsem, da bi se to dalo tudi tam, kjer je pri posamezni zadevi stvar
                  sedaj v neki točki, kjer še ni končnih rezultatov, nadaljevala, nadaljevala brez
                  kakršnikoli zastojev, brez kakršnikoli ovir. Želim, da se nič od tega, kar je bilo
                  začeto tudi kljub tistim ukrepom, ki jih je potrebno izvesti na osnovi sklepov
                  Vlade, ne bi zaustavilo, da se nič ne bi pometlo pod preprogo in mislim, da bo to
                  največji uspeh, če bo to tako tudi šlo.</p>
               <p>V tem duhu želim svojemu nasledniku veliko uspeha pri delu, uspeha v dobro vseh
                  nas in te države. Želim pa poudariti, da se mi zdi izredno pomembno, da se tukaj
                  ta zamenjava izvede čim hitreje, da ne bi prišlo do negotovosti in da ne bi tudi s
                  temi postopki prispevali h kopičenju ali pa vsaj k nereševanju problemov na tem
                  občutljivem področju.</p>
               <p>Čisto na koncu bi se vam zahvalil za sodelovanje v tem času, ko smo bili, jaz na
                  tem mestu, vi tukaj, mislim, da mi je bilo to oziroma poudarjam, da mi je bilo to
                  sodelovanje v veselje in v čast. Mislim, da je bilo dobro, čeprav smo včasih malce
                  polemično razpravljali o kakšnih vprašanjih. Hvala lepa in hvala tudi za
                  pozornost. <stage xml:id="SDZ1-Izredna-09-1994-06-08.stage8">(Ploskanje.)</stage></p>
            </sp>
            <sp xml:id="SDZ1-Izredna-09-1994-06-08.sp3">
               <speaker>PREDSEDNIK MAG. HERMAN RIGELNIK:</speaker>
               <p>Zahvaljujem se ministru Bizjaku za njegove besede.</p>
               <p>V skladu s 125. členom Ustave Republike Slovenije Državni zbor ugotavlja, da je
                  minister, gospod Ivan Bizjak odstopil in mu preneha funkcija ministra za notranje
                  zadeve z današnjih dnem. Do imenovanja novega ministra bo moral opravljati tekoče
                  posle. Gospodu Ivanu Bizjaku, dosedanjemu ministru za notranje zadeve se
                  zahvaljujem za njegov prispevek pri vodenju ministrstva in za sodelovanje pri delu
                  Državnega zbora. V nadaljnjem delu pa mu želim seveda obilo uspeha in tudi
                  osebnega zadovoljstva.</p>
               <p>Prehajamo na <title xml:id="SDZ1-Izredna-09-1994-06-08.title3">DRUGI DEL 1. TOČKE DNEVNEGA REDA</title>, to je na
                     <title xml:id="SDZ1-Izredna-09-1994-06-08.title4">OBRAVNAVO IN GLASOVANJE  O PREDLOGU PREDSEDNIKA VLADE ZA IMENOVANJE
                     GOSPODA ANDREJA ŠTERA ZA MINISTRA ZA NOTRANJE ZADEVE</title>.</p>
               <p>Predsednik vlade dr. Janez Drnovšek je Državnemu zboru predlagal, da za ministra
                  za notranje zadeve imenuje gospoda Andreja Štera. Želi predsednik Vlade Republike
                  Slovenije dr. Janez Drnovšek obrazložiti svoj predlog? Prosim.</p>
            </sp>
            <sp xml:id="SDZ1-Izredna-09-1994-06-08.sp4">
               <speaker>DR. JANEZ DRNOVŠEK:</speaker>
               <p>Gospod predsednik, spoštovane poslanke, poslanci! Predlagal sem novega kandidata
                  za notranjega ministra v skladu s koalicijsko pogodbo s krščanskimi demokrati.
                  Ocenjujem, da je gospod Andrej Šter primeren kandidat, da ima izkušnje in
                  usposobljenost za to mesto in vas prosim, da ta predlog podprete. Hvala.</p>
            </sp>
            <sp xml:id="SDZ1-Izredna-09-1994-06-08.sp5">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa predsedniku Vlade. Predlagani kandidat se je predstavil Odboru za
                  notranje zadeve in odgovarja na vprašanje članov odbora. Predsednik odbora je
                  poslal predsedniku Državnega zbora in predsedniku Vlade Republike Slovenije
                  mnenje, ki ga je odbor sprejel o predlaganemu kandidatu, in sicer je odbor podal
                  pozitivno mnenje o gospodu Andreju Šteru, kandidatu za ministra za notranje
                  zadeve. Želi poročevalec odbora besedo? Prosim gospod Pukl.</p>
            </sp>
            <sp xml:id="SDZ1-Izredna-09-1994-06-08.sp6">
               <speaker>VITODRAG PUKL:</speaker>
               <p>Spoštovani gospod predsednik, spoštovani zbor! Odbor za notranjo politiko in
                  pravosodje je obravnaval predlog predsednika Vlade za imenovanje novega ministra
                  za notranje zadeve gospoda Štera. Obravnava je bila ob predpostavki, to se pravi
                  ob dejstvu, da je odstop ministra Bizjaka dokončen in dejstvo... Če dovolite, bi
                  tudi izrabil priložnost, da se gospodu ministru Bizjaku zahvalim za uspešno in
                  korektno sodelovanje z našim odborom, ki je dejansko pokrivalo resor Ministrstva
                  za notranje zadeve. Bilo nam je vsem v veselje in v zadovoljstvo, pa tudi v
                  uspešnost dela odbora, sodelovati z gospodom ministrom Bizjakom.</p>
               <p>Naš odbor je po predstavitvi kandidata sprejel sklepe, da se kandidat gospod Šter
                  ustrezno predstavil, da je njegova predstavitev bila uspešna in da podpira predlog
                  za imenovanje ministra za notranje zadeve gospoda Štera. Imate pismeno poročilo
                  našega odbora, ki je precej obširno, ker je bila tudi sama predstavitev precej
                  obširna. Sklep o podpori kandidata Štera  za ministra je bil sprejet v odboru
                  soglasno. Opozoril bi samo še oziroma poseben poudarek bi dal na nekatere
                  rezultate te predstavitve, ki so verjetno privedle do tega, da je bila odločitev v
                  odboru soglasna. Namreč predlagani kandidat, gospod Šter je predvsem poudaril, da
                  je pravzaprav poistovetenje resorja notranjih zadev s policijo postala vsebinska
                  tvorba, ki jo družba, javnost in posameznik nikoli ne moreta sprejemati z
                  razumevanjem. Izhajajoč iz tega, predlagani kandidat ne misli biti policijski
                  minister, temveč minister za notranje zadeve, v katerega obseg opravil sodi mnogo
                  več, kot pa tipična policijska dejavnost.</p>
               <p>Predlagani kandidat je poudaril nujno vlogo parlamentarnega nadzorstva nad delom
                  policijskega, to se pravi represivnega dela Ministrstva za notranje zadeve.
                  Predlagani kandidat je tudi opozoril na odnos Vlade do parlamenta v zadevah
                  represije oziroma v zadevah, ki spadajo v resor notranjega ministrstva. Opozoril
                  je, da v vseh evropskih državah, kar je sicer res, predlaga vlada zakone,
                  obravnava in pa sprejema jih seveda parlament in da bi to dejavnost bilo treba
                  koordinirati in seveda, ker je manjko na nekaterih predpisih tudi vsebinsko
                  opredeliti in pospešiti.</p>
               <p>Zlasti bi opozoril na mnenje kandidata, da je potrebno z ukrepi in pa morebitnimi
                  zakonskimi predpisi ali podzakonskimi akti popolnoma razmejiti in ločiti varnostno
                  informativno službo od kriminalistične službe. No, kandidat je zaključil svojo
                  predstavitev z značilnimi besedami "vsaka pravna država izpostavlja zaščito
                  človekovega dostojanstva in varstvo pravic kot najvišji cilj svoje ustavne
                  ureditve. Pravična in pravna država ni tista država, ki varuje pravice, temveč
                  tista država, ki omogoča zaščito teh pravic, kar je tudi vodilo pri delu
                  Ministrstva za notranje zadeve." Z ozirom na taka stališča in na odgovore na
                  konkretna vprašanja, katere lahko zasledite v zapisniku, je pač odbor soglasno
                  sklenil, da podpre kandidaturo tega kandidata. Hvala lepa.</p>
            </sp>
            <sp xml:id="SDZ1-Izredna-09-1994-06-08.sp7">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Pukl. Želi besedo predstavnik sekretariata? <stage xml:id="SDZ1-Izredna-09-1994-06-08.stage9">(Ne
                     želi.)</stage> Želijo besedo predstavniki poslanskih skupin? Ne želijo. Besedo
                  dajem poslankam in poslancem. Ali želi kdo besedo? Ker ne želi nihče razpravljati,
                  zaključujem razpravo. Ali želi morda besedo kandidat za ministra za notranje
                  besede, gospod Andrej Šter? <stage xml:id="SDZ1-Izredna-09-1994-06-08.stage10">(Ne želi.)</stage> V skladu z 2. odstavkom 263.
                  člena Poslovnika Državnega zbora se o imenovanju ministrov glasuje tajno. Tajno se
                  glasuje z glasovnicami in sicer tako, da bomo na glasovnicah obkrožili besedo za
                  ali besedo proti. Kandidat bo izvoljen, če bo za glasovala večina poslancev, ki
                  bodo oddali veljavne glasovnice. Tajno glasovanje vodi predsednik Državnega zbora
                  s pomočjo sekretarke Državnega zbora in štirih poslancev, ki jih izvoli Državni
                  zbor. Predlagam, da mi pri glasovanju pomagajo naslednji poslanci oz. poslanke in
                  poslanci: gospa Metka Karner-Lukač, gospod Stane Frim, gospod Lev Kreft in gospod
                  Anton Peršak. Ali kdo temu predlogu nasprotuje? <stage xml:id="SDZ1-Izredna-09-1994-06-08.stage11">(Ne.)</stage> Če ne, dajem
                  tak predlog na glasovanje. Ugotovimo sklepčnost! <stage xml:id="SDZ1-Izredna-09-1994-06-08.stage12">(69
                  prisotnih.)</stage></p>
               <p>Kdo je za? <stage xml:id="SDZ1-Izredna-09-1994-06-08.stage13">(67 poslancev.)</stage> Je kdo proti?
                  <stage xml:id="SDZ1-Izredna-09-1994-06-08.stage14">(Nihče.)</stage></p>
               <p>Ugotavljam, da je predlog sprejet. V skladu z 2. odstavkom 97. člena Poslovnika
                  Državnega zbora bodo poslancem vročene glasovnice tako, da pride vsak k mizi
                  predsedujočega in pove svoje ime in priimek. Poslanka ali poslanec, ki pomaga
                  predsedniku pri izvedbi glasovanja, izroči glasovnico, sekretarka Državnega zbora
                  pa označi pri imenu in priimku poslanca v seznamu, da mu je bila glasovnica
                  vročena. Glasovali bomo v avli pred dvorano. Prosim poslanke in poslance, da
                  izpolnijo glasovnice oddajo v glasovno skrinjico, ki bo v dvorani na mizi
                  predsedujočega. Glasovanje bo potekalo od 16.45 do 17.00 ure. Sejo bomo
                  nadaljevali ob 17.15 uri. Prehajamo na izvedbo tajnega glasovanja. Prosim
                  poslance, ki mi bodo pomagali, da se zglasijo v sobi 117.  </p>
            </sp>
            <stage type="time">(Seja je prekinjena ob 16.45 uri in se je nadaljevala ob 17.14
               uri.)</stage>
            <sp xml:id="SDZ1-Izredna-09-1994-06-08.sp8">
               <speaker>PREDSEDNIK MAG. HERMAN RIGELNIK:</speaker>
               <p>Ugotovimo sklepčnost! <stage xml:id="SDZ1-Izredna-09-1994-06-08.stage16">(71 prisotnih.)</stage></p>
               <p>Ugotavljam, da je zbor sklepčen in objavljam izide glasovanja.</p>
               <p>Zapisnik o ugotovitvi izida glasovanja za imenovanje ministra za notranje
                  zadeve:</p>
               <p>Glasovanje je potekalo 8. junija 1994 v prostorih Državnega zbora Republike
                  Slovenije. Razdeljenih je bilo 76 glasovnic, oddanih je bilo 76 glasovnic,
                  neveljavne so bile tri, veljavnih je bilo 73 glasovnic. Za je glasovalo 58
                  poslancev, proti pa 15 poslancev.</p>
               <p>Na podlagi tega izida glasovanja je bil za ministra za notranje zadeve imenovan
                  Andrej Šter. Iskrene čestitke gospod Šter.</p>
               <p>Prosim gospoda Andreja Štera, ministra za notranje zadeve, da priseže pred
                  Državnim zborom.</p>
            </sp>
            <sp xml:id="SDZ1-Izredna-09-1994-06-08.sp9">
               <speaker>ANDREJ ŠTER:</speaker>
               <p>Hvala lepa. Morda se mi bo glas malo tresel, ampak obljubljam in zagotavljam, da
                  se mi kot notranjemu ministru ne bo.</p>
               <p>Prisegam, da bom spoštoval ustavni red, da bom ravnal po svoj vesti in z vsemi
                  svojimi močmi deloval za blaginjo Slovenije.</p>
            </sp>
            <sp xml:id="SDZ1-Izredna-09-1994-06-08.sp10">
               <speaker>PREDSEDNIK MAG. HERMAN RIGELNIK:</speaker>
               <p>S tem zaključujem to točko dnevnega reda.</p>
               <p>Prehajamo na <title xml:id="SDZ1-Izredna-09-1994-06-08.title5">2. TOČKO DNEVNEGA REDA - OBRAVNAVA PREDLOGA SKLEPA V ZVEZI Z
                     NADALJNJIM POTEKOM REFORME LOKALNE SAMOUPRAVE</title>.</p>
               <p>Predlog sklepa je pripravila Komisija za lokalno samoupravo in ste ga danes
                  prejeli s sklicem seje. Želi poročevalec komisije besedo? Prosim, gospod Ciril
                  Ribičič.</p>
            </sp>
            <sp xml:id="SDZ1-Izredna-09-1994-06-08.sp11">
               <speaker>DR. CIRIL RIBIČIČ:</speaker>
               <p>Spoštovani! Komisija za lokalno samoupravo je že ob prvi obravnavi, ko je
                  analizirala prvič izide referenduma, posebej poudarjala pomen, da vsi, vključno z
                  Vlado Republike Slovenije, prevzamejo svoj del odgovornosti pri iskanju izhoda iz
                  nastale situacije. Ker je seveda možno to zadolžitev sprejeti samo na Državnem
                  zboru, predlagamo danes sprejem dveh sklepov, na podlagi katerih bi Državni zbor
                  zadolžil Vlado Republike Slovenije, da čimprej pripravi strokovno analizo izidov
                  referenduma, kolikor je mogoče natančno, tudi za sporna referendumska območja in
                  njihove dele in da pripravi predlog rešitev glede nadaljnjega postopka reforme
                  lokalne samouprave.</p>
               <p>Kolikor uspešnejši bomo v samem Državnem zboru pri usklajevanju stališč med
                  poslanskimi skupinami, tem manj pomembna in usodna bo vloga Vlade. Menimo pa v
                  komisiji, da je vendarle prav, da Državni zbor neposredno zadolži Vlado za iskanje
                  izhoda iz te situacije.</p>
               <p>Komisija je v sodelovanju z Vlado sicer že dosegla to, da Vlada, zlasti njena
                  strokovna Služba za reformo lokalne samouprave pospešeno analizira izide in išče
                  izhode tudi v okviru posebne skupine, ki jo vodi gospod Peršak, vendar pa menimo,
                  da je prav, da Državni zbor tudi formalno sprejme ta sklep. Hvala lepa.</p>
            </sp>
            <sp xml:id="SDZ1-Izredna-09-1994-06-08.sp12">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Ciril Ribičič.</p>
               <p>Želi besedo predstavnik sekretariata? <stage xml:id="SDZ1-Izredna-09-1994-06-08.stage17">(Ne želi.)</stage> Želijo besedo
                  predstavniki poslanskih skupin? Ne želijo. Besedo dajem poslankam in poslancem.
                  Kdo želi besedo? Ker ne želi nihče, razpravo zaključujem in prehajamo na
                  glasovanje.</p>
               <p>Dovolite, da ne berem obeh sklepov, ker jih imate pred seboj. Predlagam, da
                  najprej razpravljamo in glasujemo o prvem sklepu.</p>
               <p>Želi kdo besedo? Če ne, dajem prvi sklep na glasovanje. Ugotovimo sklepčnost!
                     <stage xml:id="SDZ1-Izredna-09-1994-06-08.stage18">(62 prisotnih.)</stage></p>
               <p>Kdo je za? <stage xml:id="SDZ1-Izredna-09-1994-06-08.stage19">(55 poslancev.)</stage> Je kdo proti? <stage xml:id="SDZ1-Izredna-09-1994-06-08.stage20">(2
                     poslanca.)</stage></p>
               <p>Ugotavljam, da je prvi sklep sprejet.</p>
               <p>V razpravo in na glasovanje dajem drugi sklep. Želi kdo besedo? <stage xml:id="SDZ1-Izredna-09-1994-06-08.stage21">(Ne
                     želi.)</stage> Ugotovimo sklepčnost! <stage xml:id="SDZ1-Izredna-09-1994-06-08.stage22">(63 prisotnih.)</stage></p>
               <p>Kdo je za? <stage xml:id="SDZ1-Izredna-09-1994-06-08.stage23">(54 poslancev.)</stage> Je kdo proti? <stage xml:id="SDZ1-Izredna-09-1994-06-08.stage24">(1
                     poslanec.)</stage></p>
               <p>Ugotavljam, da je tudi drugi sklep sprejet.</p>
               <p>S tem zaključujem to točko dnevnega reda in 9. izredno sejo Državnega zbora
                  Republike Slovenije. Hvala lepa.</p>
            </sp>
            <stage type="time">(Seja je bila končana 8. junija 1994 ob 17.21 uri.)</stage>
         </div>
      </body>
   </text>
</TEI>