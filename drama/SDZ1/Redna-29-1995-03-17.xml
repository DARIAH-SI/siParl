<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-29-1995-03-17">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">318180333342B269C1257832004838F2</idno>
               <idno type="URI">318180333342B269C1257832004838F2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-29-1995-03-17.DZ" n="29">
               <name>Redna</name>
               <date when="1995-03-17"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-29-1995-03-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 17. MARCA 1995 OB 10.11 URI.)</stage>
            <sp xml:id="SDZ1-Redna-29-1995-03-17.sp1">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice poslanke, spoštovani kolegi poslanci, gospe in gospodje!
                  Pričenjam nadaljevanje 29. seje Državnega zbora Republike Slovenije. Obveščen sem,
                  da so zadržani in se današnje seje ne morejo udeležiti naslednje poslanke in
                  poslanci: Vitodrag Pukl, Mateja Kožuh-Novak, Feri Horvat, Janez Kocijančič, Janez
                  Vindiš, Dragan Černetič, Irena Oman, Dušan Bavdek in Ignac Polajnar od 11. do 13.
                  ure. Vse ostale prosim, da ugotovimo navzočnost v dvorani. Ugotovimo navzočnost!
                  Še vedno ugotavljamo prisotnost v dvorani. Ugotavljam, da je navzočih 64 poslank
                  in poslancev. Zbor je sklepčen in lahko odloča. Na to sejo sem vabil predstavnike
                  Vlade Republike Slovenije in jih lepo pozdravljam.</p>
               <p>Današnje zasedanje bomo pričeli z 9. točko dnevnega reda - to je s predlogom
                  zakona o začasni prepovedi privatizacije pravnih oseb in premoženja v lasti
                  Republike Slovenije - hitri postopek. Nato bomo prešli na obravnavo 22. točke
                  dnevnega reda - na drugo obravnavo predloga zakona o javnih naročilih ter po
                  dnevnem redu dalje.</p>
               <p>Kolegice in kolegi! Prosim vas tudi v imenu vodstva, da danes čimbolj
                  racionaliziramo čas in da delamo do 17. ure in v kolikor bo možno, to sejo tudi
                  zaključimo, odmor pa bo od 13. do 14 ure.</p>
               <p>Proceduralno ima gospod Jelinčič in prosim, da se držimo postopka, kaj je
                  proceduralno.</p>
            </sp>
            <sp xml:id="SDZ1-Redna-29-1995-03-17.sp2">
               <speaker>ZMAGO JELINČIČ:</speaker>
               <p>Lep dober dan, drage kolegice in kolegi! Ne bom izrekel opomina gospodu
                  predsedujočemu, ampak ga bom opomnil, da v izogib kakšnim zapletom, bi ga
                  poprosil, da bere sklepe komisij in pa odborov Državnega zbora, da ne bi prišlo še
                  do kakšnih zastojev tako, kot je prišlo zadnjič. Hvala lepa.</p>
            </sp>
            <sp xml:id="SDZ1-Redna-29-1995-03-17.sp3">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ne vem, zakaj mi izrekate opomin.</p>
            </sp>
            <sp xml:id="SDZ1-Redna-29-1995-03-17.sp4">
               <speaker>ZMAGO JELINČIČ:</speaker>
               <p>Ne izrekam opomina, opominjam, ne morem izreči opomina. Gre za tisto zadevo, ko
                  niste vedeli o sklepu poslovniške komisije, da je razlika med 92. in 93. členom
                  poslovnika, po katerem se pregleduje glasovalna naprava, če se nekdo sklicuje na
                  92. člen oziroma se ne pregleduje, ampak se direktno glasuje ponovno, kadar se
                  nekdo sklicuje na 93. člen poslovnika. Hvala lepa.</p>
            </sp>
            <sp xml:id="SDZ1-Redna-29-1995-03-17.sp5">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. To sejo je vodil gospod Mozetič. Predlagam gospod Jelinčič, da o tem
                  ne bomo...</p>
               <p>Kolegice in kolegi! Prihajamo na <title>9. TOČKO DNEVNEGA REDA - NA PREDLOG ZAKONA
                     O ZAČASNI PREPOVEDI PRIVATIZACIJE PRAVNIH OSEB IN PREMOŽENJA V LASTI REPUBLIKE
                     SLOVENIJE</title>.</p>
               <p>Predlog zakona je v obravnavo zboru predložil poslanec Marjan Poljšak. Želi
                  predlagatelj zakona besedo? Gospod Poljšak, prosim.</p>
            </sp>
            <sp xml:id="SDZ1-Redna-29-1995-03-17.sp6">
               <speaker>MARIJAN POLJŠAK:</speaker>
               <p>Pozdravljeni! Torej glede na navodilo predsedujočega, da je treba racionalno, bom
                  jaz tudi racionalno, se pravi počasi in na kratko orisal predlog tega zakona. Saj
                  važno je samo, da se poglobimo v zadevo, ker zadeva je itak relativno kratka in
                  enostavna. Če se strinjamo, bomo pač sprejeli tak zakon oziroma ga bomo z
                  amandmaji dopolnili.</p>
               <p>V oceni stanja k predlogu zakona o privatizaciji pravnih oseb in premoženja v
                  lasti Republike Slovenije, EPA 879, prva obravnava. To je bilo pred prvo
                  obravnavo, ki smo jo imeli na januarski seji, sedaj je februarska seja, se
                  spomnite. Ta zakon smo sprejeli ob prvi obravnavi na januarski seji, seveda
                  datirano februarja. Vlada Republike Slovenije priznava, da po sedanjih zakonih in
                  predpisih obstaja možnost privatizacije pravnih oseb in premoženja v lasti
                  Republike Slovenije. Nadalje opozarja, da je potrebno zakonsko zagotoviti nemoteno
                  izvajanje javnih služb oziroma dejavnosti v okviru mreže javnih služb.</p>
               <p>Na 47. seji Komisije Državnega zbora za spremljanje nadzora lastninskega
                  preoblikovanja družbene lastnine - dne 12.1.1995 se je to zgodilo, iniciativa za
                  to - je predstavnik Vlade nehote priznal, lahko se je tudi zlagal, to ni važno, da
                  privatizacija na teh področjih že poteka in da zadeve lahko dobijo obliko tako
                  imenovane divje privatizacije. To je privatizacija, pri kateri prihaja do
                  oškodovanja državne lastnine. Torej, to je bil neposreden povod. Seveda pa mi vsi,
                  vsakdo izmed nas, tudi jaz, beremo članke iz časopisov, ki nas opozarjajo, da se
                  ta divja privatizacija dogaja že več kot leto dni. Zato je torej takoj potrebno
                  preprečiti nadaljnje oškodovanje državne lastnine. Recimo drugi dan po tem dogodku
                  smo brali v časopisu, recimo o javnem Holdingu javnih služb, en konkreten primer,
                  pa tudi prej je marsikaj bilo.</p>
               <p>Drži kritika pravnikov. Seveda, pravniki pravijo, ni potrebno. Zakoni vse urejajo.
                  Drži kritika pravnikov, da se divja privatizacija ne bi smela dogajati že po
                  sedanji zakonodaji, zato naj bi bila začasna prepoved privatizacije tako rekoč
                  nepotrebna. Vlada naj bi poskrbela, da se privatizacija ne bi dogajala, pretekla
                  in sedanja praksa pa je drugačna. Spomnimo se, zakon o lastninskem preoblikovanju
                  podjetij je bil sprejet po dveh letih obravnav. Se pravi, to, kar jaz vlagam, to
                  je začasna prepoved privatizacije premoženja v lasti Republike Slovenije je
                  paralelna z zakonom o privatizaciji državne lastnine. Zakon o privatizaciji
                  državne lastnine je velika zadeva. Privatizacija državne lastnine je velika
                  zadeva.</p>
            </sp>
            <sp xml:id="SDZ1-Redna-29-1995-03-17.sp7">
               <speaker>PODPREDSEDNIK VLADIMIR TOPLER:</speaker>
               <p>Prosim, kolegice in kolegi za mir v dvorani!</p>
            </sp>
            <sp xml:id="SDZ1-Redna-29-1995-03-17.sp8">
               <speaker>MARIJAN POLJŠAK:</speaker>
               <p>Ni pomembno, saj mogoče so že vse premislili, pa bodo glasovali za, saj ni
                  pomembno. Zaradi mene lahko tudi klepetate, samo da boste za. Me ne moti. Bom
                  gledal v tiste, ki me poslušajo. Ne bom gledal tiste, dobro. Hvala gospod Jug. Bom
                  videl, kako boš glasoval.</p>
               <p>Se pravi, glejte zakon o lastninskem preoblikovanju podjetij, dve leti se je
                  sprejemal in še potem smo ga popravljali.</p>
               <p>Enako velika in obsežna materija je isto privatizacija državne lastnine. To ne
                  moremo kar tako sprejeti. Kritiki tega, češ to ni potrebno, pravijo, dajmo hitro
                  sprejeti zakon. Ga ne bomo, ga ne moremo. Ne moremo kvalitetnega zakona hitro
                  sprejeti.</p>
               <p>In tedaj, ko se je sprejemal zakon o lastninskem preoblikovanju podjetij oziroma,
                  ko se je izdeloval, medtem se je po Markovičevi zakonodaji, tako pravijo, tako smo
                  pisali, brali itd., dogajala divja privatizacija podjetij. Seveda sedaj se bo
                  delala revizija, toda kdaj bodo te revizije povrnile oškodovanje družbene
                  lastnine.</p>
               <p>To se pravi, če ti rečeš, dobro, saj se bo naknadno vse rešilo, težje je stvari
                  reševati naknadno, najbolj jih je reševati preventivno. Tudi vse privatizacije po
                  Markovičevi zakonodaji bi Demosova vlada morala leta 1990 in 1991 prepovedati;
                  začasna prepoved privatizacije oziroma lastninjenja v podjetjih, prepoved bay pass
                  podjetij itd. Ne pravim, da je to paralela s tistim, ampak to je nekaj takega.
                  Recimo, da obstajajo manjše možnosti divje privatizacije v državni lastnini.
                  Mogoče. Torej divja privatizacija se lahko ali se že dogaja z izgovorom na
                  možnosti na veljavnih zakonih, ostaja logična reakcija in to je logična reakcija.
                  Začasna prepoved privatizacije, potem pa počasi in temeljito pripravimo poseben
                  zakon, tako da bi imel čimmanj pomanjkljivosti in napak.</p>
               <p>Torej, preden začnemo drugo obravnavo, saj to vsi vemo, sem član Komisije za
                  lastninsko preoblikovanje in vemo, kaj imamo v programu. Torej, imamo napisano na
                  papirjih. To marsikdo pozabi, ampak ga tudi ne zanima. Ampak kako je in kako teče
                  procedura? Torej, preden začnemo drugo obravnavo zakona o privatizaciji državne
                  lastnine, moramo opraviti obravnavo lastninjenja po zakonu o lastninskem
                  preoblikovanju podjetij. Recimo, na Komisiji za lastninsko preoblikovanje podjetij
                  smo zahtevali ustrezne podatke, ki jih ima Vlada že dolgo, podatke pa morajo imeti
                  vsi, Vlada in opozicija. Vlada jih ima in mora jih imeti tudi opozicija. Preden
                  gremo v privatizacijo državne lastnine rabimo podatke o uspešnosti privatizacije
                  podjetij po zakonu o lastninskem preoblikovanju podjetij. Rabimo oceno o tem.
                  Izkušnje že imamo, ampak iz tega si bomo naredili izkušnje, na osnovi katerih bomo
                  lahko tudi bolje amandmirali zakon o privatizaciji državne lastnine.</p>
               <p>Nadalje. Razen tega je komisija sprejela sklep, da mora opraviti javno razpravo o
                  privatizaciji državne lastnine - jaz bolj enostavno govorim, da se bolje razumemo
                  - in sprejeti resolucijo. To bo trajalo. To se ne bo kar tako zgodilo in nima
                  smisla, da se hitro zgodi. Najbolje je, da ne reagirajo samo lobiji, ampak tudi
                  razne interesne skupine, kakorkoli, državljanov, ali zainteresiranih organizacij,
                  se angažirajo pri tej javni razpravi in dajo svoj prispevek, zato, da se bo
                  čimmanj napak zgodilo in da ne bo treba popravljati. Zakon o lastninskem
                  preoblikovanju podjetij smo enkrat popravljali leta 1993. Pa še kasneje bi ga
                  morali oziroma smo ga poskušali, pa ni šlo.</p>
               <p>Gotovo, da imamo dva koncepta privatizacije te državne lastnine in se v tem ne
                  razlikujemo. Eni mislijo, da je državno lastnino prodajati samo za gotovino, ali
                  pa za nekaj, kar je ustrezno gotovini in ne za certifikate. Recimo, v tem zakonu o
                  privatizaciji državne lastnine 32. člen piše tako, in to je nedodelano: Plačila
                  delnic, ki so v lasti države, ki se privatizirajo na podlagi delavsko-managerskega
                  odkupa, se lahko opravijo z denarnimi sredstvi, z lastniškimi certifikati.
                  Katerimi lastniškimi certifikati? Se pravi, da eni mislijo, da ne bo nič. Državna
                  lastnina naj bi se samo prodajala. Ne vemo natančno, kako izgleda in kako je
                  nastalo lastninjenje pri podjetjih, po drugi strani ne vemo natančno, ker imamo
                  premalo podatkov, kako bi lastninili državno lastnino. Eni v tem parlamentu
                  zagovarjajo politiko, da se s certifikati ne bi lastninilo državne lastnine. Če bi
                  pa že s certifikati lastninili, kakor mislimo drugi, sedaj pa ne vemo, katerih je
                  več, verjetno bo rezultat moral biti kompromis, potem morajo biti te stvari
                  natančneje določeni, kateri lastniški certifikati. Ali bo dodatna emisija
                  certifikatov za ta namen? Kakšna bo? To morajo biti podatki osnova. Kateri
                  certifikati? In stvar je relativno nedodelana. To se pravi, da se razumemo, da je
                  torej po koncepciji, ki jo imamo eni, sedaj pa ne vemo, ali nas je več kot
                  polovica ali ne, če ponovim, bi državno lastnino tudi lastninili po principu
                  certifikatov, kar je tudi napisano v sedanjem predlogu zakona o privatizaciji
                  državne lastnine. Torej, razprava o tem bo potekala vsaj še pol leta, ali pa
                  mogoče tudi leto dni in ne bo sprejet zakon o privatizaciji državne lastnine,
                  razen posebnih zakonov.</p>
               <p>No, sedaj če grem konkretno na člene, nisem noben pravni strokovnjak, in tisti
                  osnovni zakon, ki sem ga napisal, sem ga napisal tako, kot mi je bila na razpolago
                  literatura in kolikor sem si sam vedel pomagati in sem potem dobil kritiko in na
                  osnovi pripomb, Komisija Državnega zbora za spremljanje in nadzor lastninskega
                  preoblikovanja družbene lastnine je ugotovila, da je potrebno zakon dodelati. Tudi
                  sam sem ugotovil na podlagi tega, kar so mi pokazali in na osnovi mnenja in
                  pripomb Sekretariata za zakonodajo in pravne zadeve in strokovne službe
                  Ministrstva za ekonomske odnose in razvoj sem vložil amandmaje, ki praktično
                  spreminjajo zakon, ki izključujejo tisto, kar je bilo najbolj sporno. Se pravi,
                  sporno je bilo v 2. členu predlaganega zakona. V 2. členu je bilo sporno, da
                  pravne osebe ne smejo razpolagati s sredstvi večjih vrednosti, potem so pa tudi
                  določena na 5 milijonov, to je nesmisel. Isto je pri 3. členu, ki prepoveduje
                  delitev dobička, na kar sem s pomočjo tistih, ki so kritiki, in pripomb, pripravil
                  amandmaje, vložil tudi liste na klop včeraj zjutraj in mislim, da so ti, mislim,
                  ni potrebno, da te zadeve berem. Zadeve so preštudirane. Kdor mi je svetoval, je
                  strokovnjak, tako da ne bi mislili, da je popolnoma moje.</p>
               <p>Predlagam, da se zakon po hitrem postopku sprejme, torej sedaj so v prvi
                  obravnavi, potem, če ima kdo amandmaje, naj vloži, in da ta zakon sprejmemo. Hvala
                  lepa.</p>
            </sp>
            <sp xml:id="SDZ1-Redna-29-1995-03-17.sp9">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Poljšaku kot predlagatelju zakona. Predlog zakona je v
                  obravnavala Komisija za spremljanje in nadzor lastninskega preoblikovanja družbene
                  lastnine kot matično delovno telo. Mnenje bo podal gospod Rejc. Izvolite.</p>
            </sp>
            <sp xml:id="SDZ1-Redna-29-1995-03-17.sp10">
               <speaker>IZIDOR REJC:</speaker>
               <p>Gospod podpredsednik, gospe in gospodje! Lepo vas pozdravljam! Komisija je na
                  svoji 36. seji 27. prejšnjega meseca obravnavala predlog zakona o začasni
                  prepovedi lastninskega preoblikovanja, privatizacije pravnih oseb in premoženja v
                  lasti države. Mi smo seveda v razpravi ugotovili in seveda tudi tu v predlogih
                  sklepov povedali, da smo za to, da gre ta zakon po hitrem postopku. Dalje, da naj
                  Vlada da tudi svoje pripombe, ker smo tudi videli, da je Sekretariat za zakonodajo
                  in pravne zadeve pač zbral določeno vsebino zakona. Tudi Vlada je povedala, da
                  zakon preširoko pokriva in tudi pokriva tista področja, ki jih določeni zakoni že
                  tudi urejujejo. To predvsem velja za privatizacijo pravnih oseb v lasti Sklada
                  Republike Slovenije in pa tudi področje, ki ga pokriva zakon o gospodarskih javnih
                  službah in seveda izhajajoči členi po tem zakonu, ki določajo lastninsko
                  preoblikovanje javnih služb, skladno z zakonom o lastninskem preoblikovanju
                  družbene lastnine. Tudi se vidi, da je prvotna oblika zakona dejansko bila premalo
                  osredotočena na celovite probleme. Kot je tudi gospod predlagatelj Marijan Poljšak
                  povedal, je res tu zakon o privatizaciji pravnih oseb in premoženja prešel prvo
                  obravnavo, vendar seveda ni pričakovati, da bi prav hitro šel v svojo naslednjo
                  drugo in tretjo fazo. Sklep je bil na seji komisije, da naj da Vlada ustrezne
                  amandmaje in da se na osnovi tega tudi ta zakon obravnava po hitrem postopku.
                  Skratka, za hitri postopek smo rekli, da je prav, da je, seveda pa smo pričakovali
                  tudi amandmaje Vlade. Ker pa uradno amandmaji Vlade niso prišli, prišli so samo
                  amandmaji, ki jih je podpisal gospod predlagatelj Marijan Poljšak, pa prosim, da
                  tudi predstavnik Vlade, gospod državni sekretar pove, kako se ti amandmaji
                  usklajujejo z mnenjem Vlade, da bo lahko komisija, če bo potrebno, še zavzela
                  določeno stališče za naslednjo fazo obravnave. Hvala.</p>
            </sp>
            <sp xml:id="SDZ1-Redna-29-1995-03-17.sp11">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ali želi besedo predstavnik sekretariata? <stage>(Ne želi.)</stage>
                  Ali želi besedo predstavnik Vlade? Gospod Rop, prosim.</p>
            </sp>
            <sp xml:id="SDZ1-Redna-29-1995-03-17.sp12">
               <speaker>MAG. TONE ROP:</speaker>
               <p>Spoštovane poslanke, spoštovani poslanci! Vlada je že dala mnenje k predlogu
                  zakona, ki ga je predložil gospod Marijan Poljšak, to je k zakonu o začasni
                  prepovedi privatizacije državne lastnine. Vlada v svojem mnenju zelo jasno
                  nasprotuje zakonu in sprejemu tega zakona in opozarja na številne pomanjkljivosti.
                  Na osnovi sklepov Komisije za spremljanje lastninjenja smo v okviru Ministrstva za
                  ekonomske odnose in razvoj skupaj s predlagateljem zakona izvedli usklajevanja in
                  opozorili predlagatelja na vse pomanjkljivosti zelo natančno. Menim, da so bila ta
                  usklajevanja zelo uspešna. Rezultat je amandma, ki ga imate pred seboj in ki po
                  mojem mnenju in po mnenju Ministrstva za ekonomske odnose in razvoj dejansko
                  bistveno izboljšuje tekst zakona in ga pravzaprav dela sprejemljivejšega. Kljub
                  temu in dejstvu, da s tem amandmajem bistveno izboljšujemo tekst in zmanjšujemo
                  eventualne negativne posledice, pa je vendarle treba opozoriti samo na nekaj
                  stvari. Ta zakon in sprejem tega zakona bo seveda pomenil tudi določene omejitve
                  pri prestrukturiranju gospodarstva. Namreč, treba je povedati, da sprejem takšnega
                  zakona npr. onemogoča dokončno izvedbo brez posebnega soglasja parlamenta npr. v
                  primeru TAM-a, onemogočena je privatizacije Splošne plovbe itn., Železarn Jesenice
                  in podobno. Lahko se bo zgodilo kar nekaj primerov, ko bo potreben relativno dolg
                  čas, da se bo privatizacija v določenih primerih izvedla, kajti potreben bo v
                  vsakem posameznem primeru sprejem posebnega zakona v parlamentu, kar lahko oteži
                  pogajanja z nekaterimi strateškimi investitorji itn. To so nekatere omejitve, ki
                  jih nedvomno prinaša takšen zakon.</p>
               <p>Naše mnenje je seveda, da je razrešitev problemov privatizacije in tudi problemov
                  eventualnih nepravilnosti pri privatizaciji možno celovito, predvsem s sprejemom
                  zakona o privatizaciji državne lastnine, ki mora predvideti sistemsko takšne
                  pogoje, ki bodo omogočali transparentno privatizacijo in kontrolo vseh
                  mehanizmov.</p>
               <p>Skratka, upam, da sprejem, eventualen sprejem tega zakona že zdaj ne bo upočasnil
                  sprejema tistega zakona, ki je prav tako v proceduri in po mojem mnenju tudi
                  relativno že zelo dolgo traja ta čas, ko čakamo na javno razpravo ob tem
                  zakonu.</p>
               <p>Vsekakor bi rad povedal, kljub vsem tem problemom, kljub težavam itn. in kljub
                  dejstvu, da zakon oziroma amandma ni mogel biti posebej obravnavan v okviru vladne
                  procedure, tako da se ni dalo videti vseh eventualnih problemov, ki bi lahko še
                  nastopili, pa bi jih videli po posameznih resorjih, skratka, kljub temu upam, da
                  sprejem tega zakona ne bo upočasnil privatizacije državne lastnine na tistih
                  področjih, kjer je ta koristna in nujna. Tako da bi rekel, da bi v tem momentu in
                  zdaj lahko povedal v imenu Vlade in na osnovi mnenja, da lahko vsekakor sprejmemo
                  stališče, da Vlada podpira vloženi amandma, da pa bi si verjetno želela še nekaj
                  časa pred dokončnim sprejemom celotnega zakona. Hvala.</p>
            </sp>
            <sp xml:id="SDZ1-Redna-29-1995-03-17.sp13">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem predstavnikom poslanske skupine. Gospod Henigman, kot
                  predstavnik Krščanskih demokratov.</p>
            </sp>
            <sp xml:id="SDZ1-Redna-29-1995-03-17.sp14">
               <speaker>BENJAMIN HENIGMAN:</speaker>
               <p>Dober dan vsem skupaj. Hvala za besedo gospod predsedujoči. Poslanska skupina
                  Slovenskih krščanskih demokratov je proučila predlog zakona o začasni prepovedi
                  privatizacije pravnih oseb in premoženja v lasti Republike Slovenije, ki ga je po
                  hitrem postopku v proceduro vložil poslanec Poljšak Marijan.</p>
               <p>Strinjamo se z namenom predlagatelja po preprečitvi morebitnih divjih
                  privatizacij, ki izhajajo iz nesprejema ali pa iz podaljšanja sprejemanja zakona,
                  o katerem je govoril državi sekretar o privatizaciji podjetij oziroma o
                  privatizaciji državne lastnine in podjetij v državni lasti. Ocenjujemo, da ta
                  zakon še nekaj časa ne bo sprejet, zato še enkrat poudarjam, podpiramo hitri
                  postopek pri sprejemanju tega zakona. Hkrati pa ugotavljamo, da je navedeni
                  zakonski predlog v svojem osnovnem tekstu preširok oziroma presplošen ter obsega
                  prepoved privatizacije tudi na področjih, ki so zakonsko že pokrita. Na primer,
                  zakon o gospodarskih javnih službah, Uradni list 32/93, Sklad Republike Slovenije
                  za razvoj, drugi skladi, povezani z zakonom o lastninskem preoblikovanju podjetij,
                  potem odškodninski sklad, ki lahko vpliva tudi na zaviranje denacionalizacije,
                  vprašanje bank, PTT-ja, železarn in podobno.</p>
               <p>Poslanska skupina SKD hkrati ugotavlja, da je zakon, ki bo začasno prepovedal
                  privatizacijo državne lastnine, se pravi pravnih oseb in premoženja v lasti
                  Republike Slovenije, vendarle potrebno sprejeti za tiste segmente, ki zakonsko še
                  niso pokriti s slovensko zakonodajo. V kontekstu tega podpiramo predložene
                  amandmaje k 1., 2., 3. in 4. členu, za katere menimo, da v bistvu definirajo in
                  natančneje določijo smisel zakona in osnovni cilj predlagatelja, ko je zakon
                  predložil v proceduro. Strinjamo se tudi z vsemi stališči Vlade, razen s stališči,
                  da zakon ne podpira oziroma da je računsko sodišče tisto, ki skrbi za
                  preprečevanje divjih privatizacij in oškodovanj. Menimo, da je tudi z
                  obrazložitvijo državnega sekretarja je zakon s potrebnimi amandmaji, priloženimi
                  amandmaji smiselno podpreti, Vlada bi morala pa v sprejemanju tega zakona pokazati
                  nekaj več volje in energije. Kar se pa tiče sklepov komisije za lastninsko
                  preoblikovanje, jih pa v celoti podpiramo in tudi ti sklepi, mislim, da
                  dograjujejo zadevo v tej smeri, da bi bilo zakon smiselno po hitrem postopku
                  sprejeti. Hvala lepa.</p>
            </sp>
            <sp xml:id="SDZ1-Redna-29-1995-03-17.sp15">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Henigman. Besedo dajem gospodu Preglju, Slovenska ljudska
                  stranka.</p>
            </sp>
            <sp xml:id="SDZ1-Redna-29-1995-03-17.sp16">
               <speaker>ŽARKO PREGELJ:</speaker>
               <p>Spoštovani! Slovenska ljudska stranka podpira predlagani zakon. Menimo, da je
                  smiselno in tudi pravilno, da se sprejme. Gre za zakon, ki ima omejen rok veljave,
                  se pravi do sprejema zakona o privatizaciji lastnine, državne lastnine in menimo,
                  da so v tem času, kajti procedura se prej kot v treh mesecih verjetno ne bo uspela
                  zaključiti, lahko zgodi veliko oškodovanj, tokrat ne več družbene, ampak državne
                  lastnine. Zato smo prepričani, da je ta predlog zakona in njegova obravnava po
                  hitrem postopku upravičena. Strinjamo se tudi na podlagi mnenja Sekretariata za
                  zakonodajo, da bi bilo potrebno ta zakon precizirati. Tako podpiramo predlagane
                  amandmaje s strani predlagatelja zakona, ki tudi v pravnem smislu naredijo ta
                  zakon konsistenten.</p>
               <p>Žal ugotavljamo, da dejansko zakoni, ki so bili do sedaj sprejeti, ne pokrivajo v
                  celoti možne privatizacije državne lastnine, zaradi tega je sprejem tega zakona
                  smiseln, ob upoštevanju seveda vseh predlaganih amandmajev. Poleg tega smo mnenja,
                  da ta zakon ne more upočasniti zakona o lastninjenju državnega imetja in ga
                  kvečjemu lahko le pospeši, saj bo interes tako države kot tudi posameznih
                  subjektov, da se čimprej in kvalitetno sprejme ustrezen osnovni zakon o možnostih
                  lastninjenja državne lastnine. Do takrat pa je prav, da se uvede nekakšen
                  moratorij in vse aktivnosti, ki bi tako ali drugače lahko špekulativno bile
                  naravnane, prepreči. Hvala lepa.</p>
            </sp>
            <sp xml:id="SDZ1-Redna-29-1995-03-17.sp17">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Hvalici iz Social demokratske stranke.</p>
            </sp>
            <sp xml:id="SDZ1-Redna-29-1995-03-17.sp18">
               <speaker>IVO HVALICA:</speaker>
               <p>Hvala lepa. Spoštovani! Social demokrati podpiramo predlog zakona o začasni
                  prepovedi privatizacije, bom skrajšal, državnega premoženja, pri čemer pa ne
                  moremo mimo mnenja Vlade z dne 20. februarja, ki izraža za moje pojme nepojmljiv
                  cinizem. Predzadnji odstavek tega mnenja pravi: "Ocena predlagatelja, da sedanje
                  neurejeno stanje omogoča zlorabe na navedenem področju ni utemeljena," kot da ne
                  bi vsak dan brali časopisov in tako dalje, in nadaljuje, "saj so pristojnosti
                  glede upravljanja z državnim premoženjem urejene z veljavnimi zakoni." Kot da ne
                  bi vedeli, kako se to izigrava. Grem naprej; tukaj pravi: "nadzor nad poslovanjem
                  Republike Slovenije oziroma pravnih oseb v njeni lasti pa je v pristojnosti
                  Računskega sodišča Republike Slovenije." Na vsak način gre za nepojmljiv cinizem.
                  Glede na to, da sem slišal iz ust državnega sekretarja, da pa amandmaje, ki jih je
                  predložil predlagatelj, podpira, ti amandmaji namreč bistveno spremenijo ta
                  predlog zakona, pa sprašujem predstavnika Vlade, če s tem, ko podpira predloge teh
                  amandmajev - ki jih tudi mi podpiramo, naša stranka - če s tem umika pravzaprav
                  to, za moje pojme nesprejemljivo ugotovitev v predzadnjem odstavku mnenja, z dne
                  20. februarja.</p>
               <p>Kakor koli že, predlog zakona z amandmaji k 1., 2. in 4. členu, ki ga je podal
                  predlagatelj zakona, Socialdemokrati podpiramo. Hvala lepa. Prosil pa bi
                  predstavnika Vlade za odgovor. Hvala.</p>
            </sp>
            <sp xml:id="SDZ1-Redna-29-1995-03-17.sp19">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. To bomo potem v razpravi odgovorili na vprašanje. Gospod Potrč,
                  Združena lista socialnih demokratov, izvolite.</p>
            </sp>
            <sp xml:id="SDZ1-Redna-29-1995-03-17.sp20">
               <speaker>MIRAN POTRČ:</speaker>
               <p>Hvala lepa. V poslanski skupini Združene liste smo večkrat obravnavali predlog
                  zakona in se odločili z veliko večino, da ga podpremo. Pri tem smo menili, da je
                  prav, da naredimo razloček med našim načelnim odnosom do zakona in nekaterimi
                  konkretnimi rešitvami, ki so bile v zakonu vsebovane. Odločili smo se za podporo k
                  predlogu zakona kot rešitvi, da je potrebno do sprejema zakona o privatizaciji
                  podjetij v državni lasti začasno urediti vprašanja privatizacije lastnine v lasti
                  države iz prepričanja, da bi bilo v tem času iz mnogih razlogov prav, da to idejo
                  sprejmemo. Zakaj smo menili, da je prav? Prvič, zaradi tega, ker nismo prepričani
                  kljub naši želji, da se ta zakon o privatizaciji podjetij v državni lasti sprejme
                  čimprej, da bo sprejet v dveh ali pa treh mesecih. Verjetno bo potrebno le nekaj
                  več časa. Drugo, prav gotovo je nujno potrebno, da bomo v tem času, če bomo hoteli
                  pristopati k urejanju lastništva v teh podjetjih, če bomo hoteli pristopati k
                  sanaciji, če bomo hoteli pristopati tudi k privatizaciji in vključevanju
                  privatnega kapitala v reševanje teh podjetij, bodo nujne privatizacije. Mislimo,
                  da bi jih bilo slabo ustaviti, mislimo pa, da bi jih bilo izjemno slabo zavirati
                  ali pa stalno znova postavljati pod upravičen ali neupravičen vprašaj v vzdušju
                  splošnega nezaupanja, ki se ustvarja v naši državi. To splošno nezaupanje bi
                  namreč lahko imelo za posledico škodo za konkretna podjetja in zato je za nas
                  veliko boljše, da odločitev o konkretni privatizaciji potem sprejme ta Državni
                  zbor in se pač zmanjša. Če se že ne omili, pa se ta občutek nezaupanja vsaj
                  zmanjša, kot pa, če bi to prepuščali sami Vladi, posebej iz razloga, ker je naše
                  mnenje, da se poleg objektivnih problemov in tudi razlogov za ustvarjanje tega
                  nezaupanja ustvarja tudi zavestna družbena klima, kjer želi vsako stvar in tudi
                  vsako pametno odločitev prikazati z najslabših možnih plati, kar je gotovo za
                  splošni odnos slabo. Zato smo bili mnenja, da je prav, da se ta zakon podpre in da
                  se omogoči, da Državni zbor, tako kot je v posamičnih primerih to moral storiti že
                  doslej, pri nekaterih podjetjih pač tam, kjer bo Vlada ocenila, da je
                  privatizacija potrebna, pride s predlogom v Državni zbor in potem Državni zbor o
                  obliki, načinu, o pogojih in podobnem odloči.</p>
               <p>Kar zadeva pa samo konkretno vsebino, smo pa na njo imeli nekatere resne pomisleke
                  in tudi sami menili, da bi morali, če bo predlog zakona v prvi obravnavi sprejet,
                  za kar mi bomo glasovali, vložiti določene amandmaje. Ta temeljna pripomba na
                  konkretno vsebino je bila v naslednjem. Ta zakon pravzaprav ne pove, da je začasen
                  in da velja do časa, dokler ne bomo sistemski zakon o podržavljanju podjetij,
                  privatizaciji podjetij v državni lastnini sprejeli, kar je slabo. Drugo pa, da v
                  svojem 2. členu pravzaprav otežuje ali onemogoča tudi redno poslovanje, ne pa
                  privatizacijo. Verjamem, da smisel predlagatelja to ni bil in iz njegovih
                  amandmajev tudi razberemo, da to ni bil smisel. Nam se je namreč zdelo, da je
                  prav, da se omejuje privatizacija, ne pa redno poslovanje. Seveda, redno
                  poslovanje je pa tudi, bi rekel, najemanje določenih kreditov za tekoče poslovanje
                  in če bi sedaj za vsako od takih stvari morala odločati Vlada, bi bilo najbrž res
                  brez vsake potrebe.</p>
               <p>Glede na to, da je predlagatelj sam, po tem, kar je danes povedal, in potem, kar
                  je povedal tudi predstavnik Vlade v sodelovanju z vladno službo, pripravil
                  amandmaje in te pomanjkljivosti odpravil, mislimo, da je z amandmaji, takšni, kot
                  so vloženi, mogoče zakon brez dodatnih amandmajev, vsaj kar nas zadeva, sprejeti.
                  Ob tem bi želeli glede na vložene amandmaje opozoriti samo na eno stvar. Amandmaje
                  beremo tako, da se, kar zadeva privatizacijo, predvsem pa, kar zadeva vsako
                  odtujitev premoženja v lasti države, seveda ta dikcija nanaša na privatizacijo
                  pravnih oseb, ne pa na siceršnje premoženje države. Mislim recimo na premoženje
                  bivše jugoslovanske armade in podobno. Tukaj niso pravne osebe, tukaj niso
                  podjetja. To je že prava državna lastnina in mislim, da ta zakon tega ne zajema,
                  ker tukaj pa je najbrž koristno za vse nas, da država dezinvestira tiste stvari,
                  ki so za njo obremenjujoče z visokimi stroški in podobno in da najbrž ta zakon ne
                  zajema te materije, ampak zajema podjetja, bivša družbena podjetja, ki so sedaj
                  postala državna last in bi jih na nek način želeli privatizirati. Hvala.</p>
            </sp>
            <sp xml:id="SDZ1-Redna-29-1995-03-17.sp21">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Peršak, Demokratska stranka.</p>
            </sp>
            <sp xml:id="SDZ1-Redna-29-1995-03-17.sp22">
               <speaker>ANTON PERŠAK:</speaker>
               <p>Harmonično z ostalimi strankami bomo tudi mi oziroma podpiramo ta zakon. Razlogi
                  so bili v glavnem že vsi povedani, naj izpostavim samo dva. Eden je ta, ki je bil
                  večkrat poudarjen, to je, da se pač s tem zakonom v čimvečji možni meri
                  preprečujejo špekulacije s to lastnino oziroma nepravno ali pa nepravilno,
                  nepravično odtujevanje te lastnine v zasebne vire itd.</p>
               <p>Drugi je ta, da bo ta zakon mogoče res pripomogel k temu, da se bo malo klima
                  nezaupanja itd. spremenila, ali pa ublažila. Mislimo, da je zakon koristen in ga
                  bomo podprli. Hvala.</p>
            </sp>
            <sp xml:id="SDZ1-Redna-29-1995-03-17.sp23">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo kot predstavnik poslanske skupine besedo? Odpiram splošno
                  razpravo. Že prej se je javil gospod Rop, prosim.</p>
            </sp>
            <sp xml:id="SDZ1-Redna-29-1995-03-17.sp24">
               <speaker>MAG. TONE ROP:</speaker>
               <p>Torej morda nekaj dodatnih pojasnil. Kar se tiče mnenja Vlade Republike Slovenije,
                  na katerega je opozoril gospod Hvalica, bi rad povedal samo to, da je bilo to
                  mnenje napisano ob prvotnem tekstu; ob tem, ko se je ta amandma vložil, bo
                  potrebno seveda novo mnenje in tudi Vlada bo seveda morala odreagirati uradno v
                  svoji proceduri in na to sem opozoril, na ta vloženi amandma. Sem prepričan, da je
                  ta amandma bistveno boljši, vendar bi vseeno opozoril še enkrat, da kljub temu
                  skriva nekatere negativne in škodljive posledice, ki jih je treba pogledati in
                  tudi nekatera vprašanja, ki so se sedaj pojavila, na primer z razpolaganjem
                  siceršnjega premoženja na primer države. Ne mislim tistega, ki je posredno preko
                  pravnih oseb, ampak premoženja, s katerim sicer lahko Vlada po zakonu o
                  izvrševanju proračuna na primer upravlja in ga uporablja, ali pa na primer vojaška
                  stanovanja ali pa karkoli drugega. Te primere je treba preveriti in omogočiti, da
                  država v teh primerih funkcionira. To je prva stvar.</p>
               <p>Druga stvar pa je. Prosil bi, da v proceduri, ki jo boste imeli, omogočite Vladi,
                  da odreagira na vloženi amandma in da vloži svoj amandma. Za to pa je potreben
                  čas.</p>
            </sp>
            <sp xml:id="SDZ1-Redna-29-1995-03-17.sp25">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Sušek. Upam, da je Vlada dobila amandmaje. To je po hitrem
                  postopku. Vlada je to že dolgo vedela in bi prosil, da to čimprej uredite, ker
                  zakon sprejemamo po hitrem postopku. Izvolite, gospod Sušek.</p>
            </sp>
            <sp xml:id="SDZ1-Redna-29-1995-03-17.sp26">
               <speaker>MAKS SUŠEK:</speaker>
               <p>Spoštovane kolegice in kolegi! Osebno sem mnenja, da je ta zakon odraz kompleksne
                  problematike lastninjenja, torej dobrih in slabih strani tega projekta naše
                  družbe. V tem procesu se torej odpirajo velike teme na račun predvsem
                  moraliziranja tega vprašanja. In ravno zaradi tega sem za sprejemanje tega zakona
                  z osnovnim ciljem, ki je bil danes tu že večkrat tudi izražen, da ga z amandmaji
                  izboljšamo predvsem tako, da nikakor ne preprečujemo normalnega razvoja teh
                  podjetij na osnovi nujnih vlaganj, ki so potrebna za modernizacijo proizvodnje,
                  osvajanja novih programov itd. Hvala.</p>
            </sp>
            <sp xml:id="SDZ1-Redna-29-1995-03-17.sp27">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo razpravljati? Gospod Pregelj, prosim.</p>
            </sp>
            <sp xml:id="SDZ1-Redna-29-1995-03-17.sp28">
               <speaker>ŽARKO PREGELJ:</speaker>
               <p>Spoštovani! Želim, da se sedaj takoj razčisti ta dilema, katero sproža državni
                  sekretar, gospod Rop. Namreč, 1. člen, kot je sedaj zapisan, je jasen. Mislim, da
                  ni več možno upoštevati mnenja Vlade, ki govori o mnogih stvareh, ki so se prej
                  nanašale na osnovni 2. člen in ga je sedaj predlagatelj s tem amandmajem na
                  podlagi mnenja Sekretariata za zakonodajo uredil in je popolnoma nedvoumen. Tukaj
                  gre dejansko zgolj za državno lastnino. Prvi odstavek je tukaj jasen. Če menite,
                  da je tukaj sedaj možno kakršnokoli poslabšanje delovanja skladov, kot v svojem
                  mnenju Vlada našteva, mislim, da je prav, da to sedaj gospod Rop jasno pove. Iz te
                  dikcije, ki je sedaj v amandmaju k 1. členu, to več ni res. Vemo, da tako razvojni
                  sklad, kot tudi drugi, v bistvu upravljajo z tistim premoženjem, ki je bilo
                  družbeno in ga sedaj prenašajo na investicijske družbe in to ni državna lastnina,
                  tako da ta pomislek odpade.</p>
               <p>Z nadaljnjim amandmajem k 2. členu so jasno našteti zakoni in podjetja, ki so v
                  lasti države, ki so že urejena na podlagi ustrezne zakonodaje, tako da mislim, da
                  tudi to več ne vzdrži. Sprašujem državnega sekretarja, ali ima še kakšno
                  problematiko v mislih in naj to prosim takoj pove, koncu koncev se lahko spet zelo
                  hitro, verjetno prej kot Vlada, sestane matični odbor, sprejme, ali pa
                  predlagatelj, pripravi ustrezen amandma in pripravimo tak zakon, kot se spodobi.
                  Hvala.</p>
            </sp>
            <sp xml:id="SDZ1-Redna-29-1995-03-17.sp29">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Henigman.</p>
            </sp>
            <sp xml:id="SDZ1-Redna-29-1995-03-17.sp30">
               <speaker>BENJAMIN HENIGMAN:</speaker>
               <p>Hvala za besedo. Čisto na kratko, kar se tiče same procedure sprejemanja zakona.
                  Če bi zadeva danes potekala nekje normalno, lahko mi zaključimo to sejo Državnega
                  zbora danes, seveda razen te točke. Zdaj, jaz sem razumel državnega sekretarja v
                  tem smislu, da so ti amandmaji pripravljeni na Ministrstvu za ekonomske odnose v
                  sodelovanju s predlagateljem. Se pravi, da če je temu tako, potem verjetno ne bi
                  bila potrebna ne vem kakšna velika razprava glede na pravilnost samih amandmajev,
                  zakon je pa smiselno sprejeti po hitrem postopku. Če bomo zdaj to odlagali na
                  naslednjo sejo, bomo izgubili cel mesec dni. Verjetno bi tudi predsednik komisije
                  za lastninsko preoblikovanje lahko sklical sejo, če je potrebno, samo razen teh
                  nekaj amandmajev. Tako da bi prosil detajlnejša pojasnila, kar bi morala Vlada še
                  preučiti pri sprejemanju tega zakona. Hvala.</p>
            </sp>
            <sp xml:id="SDZ1-Redna-29-1995-03-17.sp31">
               <speaker>PODPREDSEDNIK VLADIMIR TOPLER:</speaker>
               <p>Kolegice in kolegi! Jaz bi vas opozoril na 204. člen, kjer piše: Kadar zakon
                  sprejemamo po hitrem postopku, če Državni zbor zahteva, se mora o tem takoj
                  izreči, takoj, matično telo, Vlada, Sekretariat za zakonodajo in pravne zadeve in
                  predlagatelj. Tu je uporabljena besedica takoj in sploh ni razprave o tem, da bomo
                  čakali na Vlado. Vlada je vedela, da to sprejemamo po hitrem postopku in mora biti
                  na to pripravljena. Želi še kdo besedo? <stage>(Ne.)</stage> Razpravo
                  zaključujem.</p>
               <p>Prehajamo na drugo obravnavo. Ker imamo samo pet členov, bomo o vsakem členu
                  razpravljali posebej. Prosim pa tudi, da pokličite v dvorano kolegice in kolege,
                  ki so v avli pred dvorano. Prehajamo na drugo obravnavo, na glasovanje. K 1. členu
                  imamo amandma gospoda Poljšaka. 1. člen se spremeni tako, da se glasi: "Z dnem
                  uveljavitve tega zakona je do sprejema posebnega zakona prepovedana privatizacija
                  pravnih oseb, ki so delno ali v celoti v lasti Republike Slovenije ali lokalnih
                  samoupravnih skupnosti in zavodov, katerih ustanovitelj je Republika Slovenija,
                  ali lokalna samoupravna skupnost. Privatizacija po tem zakonu je odtujitev delnic,
                  deležev in ustanoviteljskih pravic države in njihov prehod v zasebno lastnino
                  ozirom njihov prehod na pravno osebo, ki je vsaj delno v lasti fizičnih ali
                  zasebnih pravnih oseb, in vsaka odtujitev premoženja v lasti države". Želi kdo o
                  tem amandmaju besedo? Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli. S tem smo sprejeli tudi nov 1. člen.</p>
               <p>K 2. členu imamo prav tako amandma: 2. člen se spremeni tako, da se glasi:
                  "Določbe tega zakona se ne uporabljajo za naslednje pravne osebe:</p>
               <p>1. Tiste, ki so v lasti Sklada Republike Slovenije za razvoj na podlagi zakona o
                  privatizaciji pravnih oseb v lasti Sklada Republike Slovenije za razvoj in
                  obveznosti Agencije Republike Slovenije za prestrukturiranje in privatizacijo
                     <stage>(Ur.l. Republike Slovenije, št. 71/94)</stage>.</p>
               <p>2. Tiste, ki opravljajo dejavnosti gospodarskih javnih služb po zakonu o
                  gospodarskih javnih službah <stage>(Ur.l. Republike Slovenije, št. 32/93)</stage>
                  v delu, v katerem se lahko v sladu z določbo 69. člena tega zakona lastninijo po
                  zakonu o lastninskem preoblikovanju podjetij <stage>(Ur.l. Republike Slovenije,
                     št. 55/92, 7/93 in 31/93)</stage>.</p>
               <p>3. Tiste pravne osebe v lasti Republike Slovenije, ki so ustanovljene s posebnimi
                  zakoni." Ugotovimo sklepčnost! Obrazložitev glasu gospod Potrč.</p>
            </sp>
            <sp xml:id="SDZ1-Redna-29-1995-03-17.sp32">
               <speaker>MIRAN POTRČ:</speaker>
               <p>Hvala lepa. Gospod Poljšak, samo nekaj bi vprašal. Ta moment, ko smo dobili in
                  berem, ne vem, ampak v tretji točki piše: "Tiste pravne osebe v lasti Republike
                  Slovenije, ki so ustanovljene s posebnimi zakoni". Ta problem ustanovljene, nisem
                  prepričan, če je pravno dobro formuliran. Ker mi ne bomo največkrat, kadar bomo
                  zakone sprejemali, ustanavljali pravnih oseb, mi jih bomo podržavili, da tako
                  rečem, ali oblikovali drugačne lastniške odnose, pravna oseba bo obstojala. Da ne
                  bi zdaj iz tega razumeli, da res velja samo za tiste, ki jih bomo na novo
                  ustanovili. Če je tukaj mogoče zdaj ali eventualno za tretjo obravnavo razmisliti
                  o kakšni drugi besedi ali kakšni dopolnitvi, bi bilo koristno, se pa zdaj javljam,
                  ker bi rad, da tudi vi razmislite, pa da poveste, ali je bila vaša ideja, tako kot
                  se da dobesedno prebrati, res samo na novo ustanovljene, ali je bila širša, da bi
                  našli skupni jezik? Hvala lepa.</p>
            </sp>
            <sp xml:id="SDZ1-Redna-29-1995-03-17.sp33">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Poljšak.</p>
            </sp>
            <sp xml:id="SDZ1-Redna-29-1995-03-17.sp34">
               <speaker>MARIJAN POLJŠAK:</speaker>
               <p>Prosil bi Sekretariat za pravne zadeve, da obrazloži, ampak, ki so ustanovljene,
                  ki so bile in so ustanovljene. Mislim, če daste amandma na amandma, potem lahko ta
                  zadeva gre skozi. Jaz sem mislil tudi za nazaj. Seveda sem mislil, tako kot ste vi
                  razumeli. To je tudi za nazaj, ne samo za naprej, ampak tudi za nazaj. Ki so bile
                  ustanovljene, če damo samo "ki so bile". Ne vem. Mogoče pravni jezik... Predlagam,
                  da daste amandma na amandma. Ki so bile, ker... Če pridete gor pa poveste svoj
                  oziroma če bi Sekretariat za pravne zadeve... Ne vem, če je nujno napisati. Če se
                  zahteva, se napiše, če se ne zahteva v tretji obravnavi. Hvala.</p>
            </sp>
            <sp xml:id="SDZ1-Redna-29-1995-03-17.sp35">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Henigman, prosim.</p>
            </sp>
            <sp xml:id="SDZ1-Redna-29-1995-03-17.sp36">
               <speaker>BENJAMIN HENIGMAN:</speaker>
               <p>Spoštovani! Tudi sam imam pomislek glede te tretje točke 2. člena. Osebno menim,
                  da je tukaj zakonodajalec oziroma predlagatelj zakona verjetno mislil, da ta zakon
                  ne velja za tiste pravne osebe, kot piše v obrazložitvi, za katere je to
                  lastninjenje določeno oziroma privatizacija določena že v nekem drugem zakonu. Ne
                  gre za status, ali jih je ustanovila Republika Slovenija, ampak da je določeno že
                  z drugim zakonom in bi morali dejansko točno navesti, s katerim, da te pa
                  izvzemamo. Tako, da bi bilo mogoče boljše vzeti dikcijo, to je iz obrazložitve,
                  kjer je privatizacija zakonsko že urejena. Seveda, prva in druga točka morata pa
                  tudi biti, kjer govorimo o Koržetovih podjetjih in o gospodarskih javnih službah,
                  kjer je to že določeno.</p>
               <p>S tem bi mogoče določneje povedali, na katero razliko državne lastnine in podjetij
                  v državni lasti se zakon nanaša; tam, kjer nimamo še zakonskih podlag za
                  privatizacijo. Hvala.    </p>
            </sp>
            <sp xml:id="SDZ1-Redna-29-1995-03-17.sp37">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. želi še kdo besedo? Gospod Potrč, prosim.</p>
            </sp>
            <sp xml:id="SDZ1-Redna-29-1995-03-17.sp38">
               <speaker>MIRAN POTRČ:</speaker>
               <p>Mislim zelo podobno kot je ravnokar povedal svoje mnenje gospod Henigman in da bi,
                  zdi se mi, da bi videli in še kasneje lahko preverili, bil  možen takšen amandma;
                  "tiste pravne osebe v lasti Republike Slovenije, ki se privatizirajo s posebnim
                  zakonom." Mi bomo nek zakon o privatizaciji sprejeli zdaj, včeraj, jutri in za
                  tiste seveda ne bo ta prepoved veljala. Hvala lepa.</p>
            </sp>
            <sp xml:id="SDZ1-Redna-29-1995-03-17.sp39">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Bomo najprej o tem amandmaju. Prosim, da ga potem še vložite. Želi še
                  kdo besedo? V kolikor ne, bomo najprej glasovali o amandmaju na amandma in amandma
                  na amandma se glasi tako: "Tretja točka se spremeni tako, da se glasi: tiste
                  pravne osebe v lasti Republike Slovenije, ki se privatizirajo s posebnimi zakoni."
                  Je tako gospod Potrč? In dajem takšen amandma na amandma na glasovanje.</p>
               <p>Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo amandma na amandma sprejeli.</p>
               <p>Na glasovanje dajem amandma k 2. členu na glasovanje. Ugotovimo sklepčnost!
                     <stage>(53 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli. S tem smo spremenili 2. člen.</p>
               <p>Imamo amandma k 3. členu. Predlagatelj Marijan Poljšak. Člen se črta. Želi kdo
                  besedo? <stage>(Ne.)</stage> In dajem amandma k 3. členu na glasovanje. Ugotovimo
                  sklepčnost! <stage>(56 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli. 3. člen smo črtali.</p>
               <p>K 4. členu imamo amandma. Člen se spremeni tako, da se glasi: "Pravni posli, ki so
                  sklenjeni v nasprotju s prepovedjo iz 1. člena, so nični". Želi kdo besedo?
                  Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli in spremenili tudi 4. člen.</p>
               <p>V razpravo dajem 5. člen, h kateremu nismo imeli vloženega amandmaja. Želi kdo
                  besedo? In dajem 5, zadnji člen na glasovanje. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo člen sprejeli.</p>
               <p>V razpravo dajem naslov zakona in naslov zakona dajem na glasovanje. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo naslov zakona sprejeli.</p>
               <p>S tem drugo obravnavo zaključujem.</p>
               <p>Prehajamo k tretji obravnavi. Želi kdo od kvalificiranih predlagateljev vložiti
                  amandma? Gospod Rop, prosim.</p>
            </sp>
            <sp xml:id="SDZ1-Redna-29-1995-03-17.sp40">
               <speaker>MAG. TONE ROP:</speaker>
               <p>Napovedujem amandma Vlade. Mi se bomo sedaj takoj sestali z ustreznimi
                  ministrstvi, proučili in vložili svoj amandma tako, da bi preprečili eventualne
                  škodljive posledice.</p>
            </sp>
            <sp xml:id="SDZ1-Redna-29-1995-03-17.sp41">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Kolegice in kolegi, predlagam, da to točko prekinemo, in ko bomo
                  dobili amandma Vlade, nadaljujemo z 9. točko dnevnega reda.</p>
               <p>Prehajamo na <title>22. TOČKO DNEVNEGA REDA</title> - to je na <title>PREDLOG
                     ZAKONA O JAVNIH NAROČILIH - DRUGA OBRAVNAVA</title>.</p>
               <p>Predlog zakona je v obravnavo zboru predložila Vlada Republike Slovenije. Želi
                  besedo predstavnik Vlade? Gospod Engelman, prosim.</p>
            </sp>
            <sp xml:id="SDZ1-Redna-29-1995-03-17.sp42">
               <speaker>ANDREJ ENGELMAN:</speaker>
               <p>Bom zelo na kratko. Želel bi samo povedati, da se Vlada strinja oziroma podpira
                  sklepe, ki ste jih dobili z dodatnim poročilom odbora za notranje zadeve, ker
                  menimo, da je to ustrezno za razrešitev, da pridemo čim hitreje do tega zakona.
                  Samo to na kratko. Hvala lepa.</p>
            </sp>
            <sp xml:id="SDZ1-Redna-29-1995-03-17.sp43">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Predlog zakona je obravnaval Odbor za notranjo politiko in pravosodje
                  kot matično delovno telo. Želi poročevalec besedo oziroma poročevalka? Gospa
                  Dobrajčeva, izvolite.</p>
            </sp>
            <sp xml:id="SDZ1-Redna-29-1995-03-17.sp44">
               <speaker>POLONCA DOBRAJC:</speaker>
               <p>Hvala za besedo. Lepo pozdravljeni, kolegice poslanke in poslanci, predsedujoči!
                  Glede na govor predlagatelja vas ne bom zadrževala in bom pač zboru predlagala
                  sklep, ki ga je sprejel matični odbor in sicer, da se predlog zakona o javnih
                  naročilih vrne v prvo fazo zakonodajnega postopka in predlagam, da tudi podprete
                  sklep in če boste sprejeli ta sklep, predlagam, da v nadaljnji razpravi potrdite
                  oziroma sprejmete sklepe in stališča, ki jih je odbor po dvakratni obravnavi
                  sprejel v zvezi s tem zakonskim predlogom. Hvala.</p>
            </sp>
            <sp xml:id="SDZ1-Redna-29-1995-03-17.sp45">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospe Dobrajčevi. Želi besedo predstavnik sekretariata? <stage>(Ne
                     želi.)</stage> Matično delovno telo predlaga, da se o predlogu zakona ponovno
                  opravi prva obravnava in dajem takšen sklep na glasovanje. Glasujemo po sklepu
                  matičnega delovnega telesa, da se ponovno opravi prva obravnava. Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(17
                     poslancev.)</stage></p>
               <p>Ugotavljam, da smo sklep sprejeli.</p>
               <p>Odpiram seveda splošno razpravo - prvo obravnavo in dajem v razpravo stališča in
                  sklepe, ki jih je prav tako predlagalo matično delovno telo. Želi kdo besedo? V
                  imenu poslanske skupine gospod Lenič. Saj se ni noben javil v imenu poslanske
                  skupine. Kot poslancu vam dajem besedo.</p>
            </sp>
            <sp xml:id="SDZ1-Redna-29-1995-03-17.sp46">
               <speaker>JOŽE LENIČ:</speaker>
               <p>Gospod predsedujoči, hvala lepa. Spoštovane dame in gospodje! Na nek način sem
                  vesel, da se je zakon vrnil v prvo obravnavo, kajti skušal bom nadoknaditi tisto,
                  kar bi moral, pa nisem v prvi obravnavi.</p>
               <p>Želel bi, da se k tem stališčem matičnega odbora dodata še dve stališči, in sicer,
                  dovolite mi, da jih najprej preberem, potem bom pa naredil kratko
                  obrazložitev.</p>
               <p>Prvo stališče bi se glasilo: Predlagatelj naj med merila in pogoje za pridobitev
                  posla iz javnega naročila navede tudi strožje okoljevarstvene kriterije.</p>
               <p>Drugo stališče bi se glasilo: Predlagatelj naj v zakonu točno opredeli, kdo bo
                  izdelal okoljevarstvene kriterije, ki se morajo spoštovati pri izbiri
                  najugodnejšega ponudnika.</p>
               <p>Če dovolite, da obrazložim osnovno filozofijo teh predlogov. Osnova filozofija
                  sloni na neki teoriji, ki je trenutno precej popularna, tako v svetu kot tudi pri
                  nas, in sicer to je, da je stanje v okolju na nek način suma življenjskih stilov
                  oziroma življenjskih navad vseh individualnih posameznikov, ki v tej družbi
                  kupujejo proizvode, ali drugače povedano, če bi vsi posamezniki, ki kupujejo
                  karkoli, kupovali ekološko neoporečno oziroma ekološko primerne proizvode, potem
                  bi bilo stanje v okolju bistveno boljše kot je sedaj. Ker moja hipoteza sloni na
                  tem, da je prav država oziroma vsi tisti, od države odvisni subjekti, zelo velik
                  konzumer, zelo velik kupovalec, mi vemo, da je pri nas javna poraba in poraba tudi
                  drugih javnih podjetij zelo enormna in zelo velika, potem mislim, da moramo
                  predvsem to stran, to se pravi tistega, ki troši več, kot pol tistega, kot
                  ustvarimo zavezati, da bo kupoval okolju prijazne proizvode.</p>
               <p>Tukaj v svoji obrazložitvi sem navedel nekaj primerov. Nekateri so morda kar malo
                  trivialni, ampak kljub vsemu dovolite, da jih nekaj navedem. Recimo, objekti
                  oziroma poslovni prostori, ki so v lasti ali najemu države, bi morali biti
                  izgrajeni energetsko učinkovito in okolju prijaznimi materiali.</p>
               <p>Naslednji primer, vsa pisarniška oprema bi morala biti energetsko varčna.
                  Računalniki, kopirni stroji in vse te zadeve. Uporabljali bi se morala energetsko
                  varčna svetila, predvsem na področju javne razsvetljave in tudi druga. Tukaj
                  govorim o tistih stvareh, ki bodo na novo kupljene. Pohištvo bi moralo biti
                  narejeno le iz lesa, ki je bil pridobljen v skladu z okoljevarstvenimi kriteriji.
                  Mislim, da je popolnoma nesprejemljivo, da se v nekem državnem organu pojavljajo
                  pisalne mize iz tropskega lesa ali kaj podobnega, ob trenutnih prizadevanjih cele
                  svetovne javnosti, da bi se preprečilo krčenje tropskega pragozda.</p>
               <p>Recimo, uporabljati bi morali ekološko prijazne barve. Tu mislim predvsem na
                  ogromne količine pri barvanju cestišč, zgradb itd. Moram reči, da ta moj predlog
                  sloni na strategijah skandinavskih držav. Podobne zadeve so uvedli na Danskem,
                  Norveškem. Nekaj podobnega pripravljajo na Nizozemskem, to je pod imenom
                  ".........". Se zavedam, da ta zadeva ni enostavna, predvsem tisti drugi del, ko
                  je treba te standarde pripraviti, ko se je treba o teh stvareh resno pogovarjati,
                  vendar mislim, da je tudi pri nas prišel čas, ko so te zadeve aktualne. Menim, da
                  to kljub vsemu je, to, kar govorim, kljub vsemu na nek način evropska diskusija in
                  zato predlagam, da ta strožja okoli okoljevarstvenega nakupa pri javnih nakupih
                  uveljavimo tudi v Sloveniji. Hvala lepa.</p>
            </sp>
            <sp xml:id="SDZ1-Redna-29-1995-03-17.sp47">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Leniču. Želi še kdo besedo? Gospod Černelič.</p>
            </sp>
            <sp xml:id="SDZ1-Redna-29-1995-03-17.sp48">
               <speaker>FRANC ČERNELIČ:</speaker>
               <p>Hvala lepa, gospod predsedujoči, poslanke in poslanci! Dejansko bi si v naši
                  poslanski skupini, glede na to, da imamo Ministrstvo, ki je izrazito investicijsko
                  usmerjeno in vezano na gradbeno sezono, želeli, da bi bil ta zakon že sprejet in v
                  ustrezni obliki sprejet. Vendar kljub temu podpiramo ta sklep, to se pravi, da se
                  vrne v prvo obravnavo, kar je bilo storjeno, s tem da se ga dopolni.</p>
               <p>Imam seveda zelo problematično misel in sicer, kako bi ta Državni zbor z nekim
                  sklepom pravzaprav za letošnje leto rešil gradbeno sezono. Razpisi bi morali že
                  steči in ne šele tako, kot se sicer to predvideva, ko je sprejeta zakonodaja v
                  smislu oziroma ko je sprejet proračun. Letošnji proračun bo verjetno sprejet maja
                  - junija. Torej, šele po tem času tečejo roki in tako letošnja gradbena sezona, če
                  bi se je striktno držali, v bistvu zamudi in da se ne bi to zgodilo tudi v bodoče,
                  je treba v tem zakonu temeljito razčistiti in predlagati sledeče zadeve. Bom tudi
                  vložil sklepe, torej vgraditi elemente, ki upoštevajo gradbeno sezono za tiste
                  investicije, ki so pač s to gradbeno sezono pogojene. Določila zakona naj bodo
                  pogojena s sprejetjem proračuna do 31.12. tekočega leta za naslednje leto. Potem
                  so seveda lahko razpisi za vse popolnoma enaki, ne glede na to, kako izvajajo
                  posamezna ministrstva dela. Popolnoma jasno je, da je v sedanjem načinu enostavno,
                  bom rekel tistim ministrstvom razdeliti denar tudi, če pridejo do pravice šele
                  31.12., če gre za neko dotacijo, če gre za neko pokritje, bom rekel nekega
                  stroška. Že v oktobru mesecu, pa tudi v septembru in juniju pa ni mogoče začeti
                  pogodbenih aktivnosti razpisa in ostalega, kaj šele gradbene sezone. Zato moramo
                  Slovenci skrbeti za to poskrbeti, da bomo tudi v zakonodaji imeli takšne rešitve,
                  ki bodo dejansko, predvsem za tista dela, ki so vezana na to, da bodo lahko
                  razpisi tekli že praktično od januarja naprej. Torej, če je proračun sprejet prej,
                  ni nobenega problema, če pa ne, pa od januarja naprej s tem, da bi bila vgrajena v
                  členih, ki so sedaj, naj si bo v zvezi s 3. členom, 6. členom ali 7. členom, je
                  treba opredeliti, da je pa veljavnost tega razpisa pa šele takrat, ko je dejansko
                  postavka pokrita s proračunskim delom. To pomeni, da bi v bistvu lahko nek razpis
                  čakal na končno odločitev, vezano na dejansko sprejetje in pokritje finančnega
                  dela. Ampak vse operativne naloge bi se lahko opravile predhodno. To bi bistveno
                  pripomoglo k aktivnostim in v bistvu bistveno pripomoglo k tem efektivnostim in
                  seveda bistveno pripomoglo k cenenosti investicij. Naš cilj pa je, da nimamo
                  dragih investicij, ampak ustrezne investicije, opravljene v najugodnejšem času,
                  kajti samo takrat so te investicije tudi dejansko najcenejše. Prosil bi, če bi
                  dejansko; ne morem predlagati sklepa, ker ne spada k tej točki, ampak bi prosil,
                  če bi predlagatelj zakona oziroma Ministrstvo za finance ali pa ustrezni odbor le
                  ustrezno razmislil, kako bi mogoče na naslednji seji Državnega zbora z eno točko
                  dnevnega reda sprejeli sklep, ali ustrezno določilo ali zakon, da bi se za
                  letošnje leto razpisi lahko začeli na osnovi predvidenih postavk, ki so že vpisane
                  v tem osnutku proračuna. Verjamem, da tukaj ne bo nekih zelo velikih razhajanj,
                  vendar pa; saj pravim, si tega sklepa nisem upal k temu zakonu predlagati, zato ne
                  bo v mojem dopisu, bi pa vsekakor prosil, če se to prouči in da se letošnje leto
                  tudi z vidika gradbene sezone reši.</p>
               <p>Prav tako je treba temeljito proučiti vse te sklope, kot so izvajalci,
                  podizvajalci oziroma na kakšen način se neka velika gradbena investicija izvaja in
                  seveda, da so te stvari premišljeno urejene. Zaenkrat toliko. Hvala lepa.</p>
            </sp>
            <sp xml:id="SDZ1-Redna-29-1995-03-17.sp49">
               <speaker>PODPREDSEDNIK VLADIMIR TOPLER:</speaker>
               <p>Hvala. Želi še kdo besedo? Gospod Pregelj.</p>
            </sp>
            <sp xml:id="SDZ1-Redna-29-1995-03-17.sp50">
               <speaker>ŽARKO PREGELJ:</speaker>
               <p>Spoštovani! Dovolite, da najprej izrazim obžalovanje, da se je predlagani zakon
                  vrnil v prvo obravnavo. Sicer razumem sklep matičnega odbora na podlagi
                  ugotovitve, da predlagatelj ni korektno upošteval stališč in sklepov iz prve
                  obravnave na Državnem zboru, tako da je ta, če lahko tako rečem, kazenski ukrep za
                  predlagatelja sprejemljiv. Dejstvo pa je, da se bo spet zavleklo sprejemanje edino
                  pomembnega zakona, ki lahko z ustreznimi rešitvami bistveno vpliva na to področje
                  oddaje javnih del.</p>
               <p>Strinjam se, kar je moj predhodnik povedal v zvezi s postopkom razpisa. Dejstvo
                  je, da se pri nas zaradi prakse sprejemanja proračuna zelo pozno v pomlad zavleče
                  tudi oddaja del in ravno pri gradbenih delih je to lahko celo izredno zavajajoč
                  moment. Med drugimi bomo verjetno, ko bomo obravnavali poročilo o izvajanju
                  avtocestnega programa ugotovili oziroma kadar bomo ugotavljali realizacijo letnih
                  proračunov na gradbenih področjih bomo zlahka ugotavljali, da realizacija vedno
                  zamuja in se večkrat celo onemogoči ravno zaradi postopkov javnih razpisov.</p>
               <p>Posebno poglavje, ki je mogoče v predlogu zakona premalo obdelano, je poglavje
                  eventualnih posebnosti pri naročilih, ki se financirajo tudi s krediti mednarodnih
                  finančnih institucij. Verjetno vam je znano, da v takih primerih finančna oziroma
                  mednarodna finančna inštitucija, torej tuja banka zahteva in da Vlada ali kdorkoli
                  razpisuje javni razpis za oddajo del, pridobi njeno soglasje. Jasno, da se v
                  tistem trenutku naša zakonodaja primerja z evropsko oziroma svetovno in to
                  opozorilo matičnega odbora, ki je izraženo v 7. točki stališč, mislim, da je zelo
                  upravičeno.</p>
               <p>Opozoril bi na poglavje, ki po mojem ni dovolj dosledno opredeljeno, in sicer
                  nanaša se na postopke po sklenitvi pogodbe o oddaji javnih del oziroma po izbiri
                  najugodnejšega ponudnika. Namreč, celoten sistem pritožb in nadzora itn. se nanaša
                  bolj na korektnost komisije, kot pa na korektnost tistega, ki je naročilo
                  pridobil. Ravno pri izvajanju avtocestnega programa se je v zadnjem tednu tudi
                  uradno ugotovilo, da se javna dela, ki so že oddana, ne uresničujejo in da se
                  tukaj izključna odgovornost pojavlja na strani izbranega ponudnika. Menim, da bi
                  moral ta zakon jasno sankcionirati tudi tako ravnanje izbranega ponudnika, ki
                  kljub temu, da je svojo ponudbo moral finančno zavarovati, kljub vsemu uspeva z
                  različnimi špekulacijami, zavlačevanji in podobnim izsiljevati naročnika predvsem
                  v smislu, da od njega zahteva dodatne ugodnejše ukrepe, na podlagi katerih je v
                  resnici on delo dobil. Gre na primer za zaposlovanje delovne sile. Vemo, da po
                  naši zakonodaji, do sedaj veljavni, mora tuj ponudnik prinesti, pripeljati s sabo
                  svojo delovno silo, ki je običajno, sploh če gre za ponudnika z zahoda, dražja od
                  naše. Drug primer oziroma v kolikor pripelje cenejšo, je problem izdaje delovnih
                  viz in podobnega.</p>
               <p>Drug primer se dogaja, ko je na primer v razpisu ponudbi jasno opredeljeno, kako
                  se bodo zagotovili materiali, strojna oprema in podobno. Spet z zavlačevanjem
                  lahko izbrani naročnik zahteva dodatne olajšave in jih potem običajno, ker je pa
                  imperativ izvedbe del večkrat izredno hud, tudi pridobi. Menim, da je potrebno
                  domačega naročnika pred takim izsiljevanjem zaščititi tudi z ustrezno zakonsko
                  rešitvijo. Sam osebno menim, da to, kar je v členih, ki sledijo poglavju pritožbe
                  zoper sklep in podobno, in poglavju nadzor, da niso dovolj jasno opredeljeni in da
                  ne ščitijo dovolj države oziroma našega naročnika pri oddaji takih del.</p>
               <p>Poglavje zase so tudi ugodnosti za domačega ponudnika, ki naj bi bile tako
                  urejene, da bi mu dale neko možnost pridobitve naročila tudi ob hudi mednarodni
                  konkurenci. Verjetno je krona vseh dogajanj tisto, kar se je pač zgodilo pri
                  oddaji avtocestnega odseka Arja vas - Vransko. Tam je šlo dejansko za izreden
                  manever, če lahko rečem, tako Vlade kot tudi DARS-a, da je po vsej sili uspel
                  oddati delo tujcu in ravno na tem odseku se je začelo najbolj zapletati. Glavni
                  problem, ki kljub vsemu nastaja pri oddaji takih del, je običajno navada, da tuji
                  ponudnik uspe z ugodnejšo, predvsem cenejšo ponudbo pridobiti tako naročilo, nakar
                  pa pri tem, jasno, ker je v resnici dal prenizko ceno, upa na določene ugodnosti,
                  ki mu jih bo država ali drug naročnik dal. Pri tem je bilo do sedaj v navadi, da v
                  kolikor se ni predhodno preverila sposobnost in omejila možnost za tiste, ki
                  sodelujejo pri ugotavljanju sposobnosti za izvajanje posameznih del, ne smejo
                  potem sodelovati kot podizvajalci pri izbranem izvajalcu del. Jasno, da v takem
                  primeru tuj ponudnik računa, da bo uspel zaposliti domačega izvajalca, ki ni uspel
                  na natečaju. Tak odnos je jasno v narodnogospodarskem smislu slab za naše
                  gospodarstvo. Zato je prav, da zakon natančno uredi tudi to razmerje, da predvidi
                  tudi eventualne tako ali drugače podcenjene tuje ponudbe in da jih ustrezno
                  sankcionira. Dosedanja navada, da se najvišja in najnižja ponudba črtata, je sicer
                  mogoče rešitev, ni pa vedno. Kajti tudi tuji ponudniki lahko sistematično na tak
                  način nastopijo in že s pristopom zbijejo navidez ceno in s tem onemogočajo domačo
                  konkurenco. Tako da menim, da kljub temu, da se utegne sprejem tega zakona za
                  določen čas zavleči, je le prav, da še enkrat predlagatelj razmisli o teh ključnih
                  problemih pri oddaji del na podlagi javnih natečajev in da jih poskuša ustrezno
                  rešiti na način, ki bo ustrezno ščitil domačega ponudnika. Hvala lepa.</p>
            </sp>
            <sp xml:id="SDZ1-Redna-29-1995-03-17.sp51">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Pregelj. Želi še kdo besedo? Razpravo zaključujem. Rad bi
                  poudaril, da bomo sedaj glasovali o stališčih in sklepih od točke 1. do 12.
                  Predlagam, da glasujemo v bloku. Prej bomo pa seveda glasovali o dodatnih
                  stališčih. Imam 4, ki sem jih prejel na klop.</p>
               <p>Najprej pa dajem na glasovanje stališče, da je zakon primerna podlaga za drugo
                  obravnavo. Gospod Pregelj, prosim. Proceduralno, izvolite.</p>
            </sp>
            <sp xml:id="SDZ1-Redna-29-1995-03-17.sp52">
               <speaker>ŽARKO PREGELJ:</speaker>
               <p>Se opravičujem. V bistvu bi rad samo vprašal predlagatelja sklepa, kajti sam
                  sklep, tako kot je predlagan, pomeni, da je tak tekst primeren, pa je bilo ravno
                  prej ugotovljeno že s sklepom, da ni bil primeren, zato smo ga nazaj vrnili v prvo
                  branje. Ne, ne, oprostite. Bodimo tukaj jasni, v poslovniku piše, sklep mora biti
                  nekoliko drugačen. Je primerna podlaga s sprejemom stališč odbora. Je nekolikšna
                  razlika. In dajmo v tem smislu tudi to razumeti, da ne bi prišlo do kakršnihkoli
                  nerazumevanj in da se spet zgodi to, kar se je zgodilo v sedanji fazi.</p>
            </sp>
            <sp xml:id="SDZ1-Redna-29-1995-03-17.sp53">
               <speaker>PODPREDSEDNIK VLADIMIR TOPLER:</speaker>
               <p>Gospod Pregelj, vsi zakoni, ki jih dobimo v zakonodajni postopek, so v prvi
                  obravnavi primerna podlaga za drugo obravnavo. Predlagatelj pa mora pri tem, da
                  jih izpopolni, upoštevati vsa stališča in sklepe, ki jih Državni zbor sprejme. Če
                  pa zakon ni primerna podlaga, ga pa moramo izvreči iz zakonodajnega postopka.
                  Mislim, da je dovolj jasno. Ugotovimo sklepčnost! <stage>(42 prisotnih.)</stage>
                  Prosim sekretarja in vodje poslanskih skupin, da opravijo svoje delo pri
                  zagotavljanju sklepčnosti v dvorani. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo stališče sprejeli.</p>
               <p>Sedaj bomo pa najprej o spreminjevalnih in dopolnjevalnih stališčih, nato pa o
                  stališčih, ki jih je predlagal odbor. Imamo stališče gospoda Leniča: "Predlagatelj
                  naj med merila in pogoje za pridobitev posla iz javnega naročila navede tudi
                  strožje okolje-varstvene kriterije". Želi kdo besedo? Gospod Engelman,
                  izvolite.</p>
            </sp>
            <sp xml:id="SDZ1-Redna-29-1995-03-17.sp54">
               <speaker>ANDREJ ENGELMAN:</speaker>
               <p>Glede stališč gospoda Leniča, predloženi sta dve, smatramo, da je prvo ustrezno in
                  se lahko to vgradi, drugo pa mislimo, da ni predmet tega zakona. Namreč, ta zakon
                  ne ureja kriterijev, kaj je okolje-varstveno in kdo bo to delal, ampak iz samega
                  predloga, zakaj urejamo, bi rekel postopek oddaje javnih naročil. To drugo
                  stališče presega materijo tega zakona. Zaradi tega v bistvu predlagamo, da se
                  sprejme samo prvo stališče, drugo se mora pa urediti v drugih ustreznih
                  zakonih.</p>
            </sp>
            <sp xml:id="SDZ1-Redna-29-1995-03-17.sp55">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Šešerko, prosim.</p>
            </sp>
            <sp xml:id="SDZ1-Redna-29-1995-03-17.sp56">
               <speaker>DR. LEO ŠEŠERKO:</speaker>
               <p>Spoštovani! Kar se spomnim intervencij gospoda Engelmana, se ne spomnim nikoli
                  nobene, ki bi bila okolju naklonjena, tako da tudi pri današnji nisem pričakoval,
                  da bo drugačna. Mislim, da je tudi smiselno sprejeti drugo stališče, in sicer
                  zaradi tega, ker pri državnih investicijah je še prav posebej važno, da se
                  okolje-varstveni kriteriji izpostavijo. Poleg tega je pa s tem tudi določena neka
                  pristojnost, ki se bo pri izvajanju natečajev upoštevala. Hvala lepa.</p>
            </sp>
            <sp xml:id="SDZ1-Redna-29-1995-03-17.sp57">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Lenič.</p>
            </sp>
            <sp xml:id="SDZ1-Redna-29-1995-03-17.sp58">
               <speaker>JOŽE LENIČ:</speaker>
               <p>Na nek način, čisto pravno formalno ima gospod Engelman prav, pa če mi dovolite,
                  bom spremenil dikcijo svojega sklepa tako, da bo volk sit in koza cela. Predlagam,
                  da bi se sklep glasil: "Predlagatelj naj v zakonu opredeli možnost, kjer bo s
                  podzakonskim aktom predvidel, da okolje-varstvene kriterije izdela minister,
                  pristojen za varstvo okolja". Na ta način mislim, da bi ugodili tudi volji gospoda
                  Engelmana. Hvala lepa.</p>
            </sp>
            <sp xml:id="SDZ1-Redna-29-1995-03-17.sp59">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Engelman.</p>
            </sp>
            <sp xml:id="SDZ1-Redna-29-1995-03-17.sp60">
               <speaker>ANDREJ ENGELMAN:</speaker>
               <p>Vseeno predlagam, da je mogoče boljša pot, da Državni zbor ob obravnavi tega
                  zakona sprejme sklep, ki zaveže, bom rekel, pristojno ministrstvo, da to uredi in
                  da to ne dajemo v ta zakon. Upam, da bo tudi gospod Šešerko zadovoljen.</p>
            </sp>
            <sp xml:id="SDZ1-Redna-29-1995-03-17.sp61">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Tudi sam mislim, da je najboljše, da sprejmemo dodatni sklep, ne pa,
                  da je to stališče, ki je potrebno upoštevati zakon.</p>
               <p>Na glasovanje dajem prvo stališče, ki sem ga prebral, gospoda Leniča. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo stališče sprejeli.</p>
               <p>O drugem stališču bomo pa glasovali kot o dodatnem sklepu.</p>
               <p>In sedaj gospod Franc Černelič predlaga: "Predlagatelj zakona naj upošteva pogoje
                  gradbene sezone za tista investicijska načrtovanja, ki so za gradbeno sezono
                  pogojena, in v zakonu predvidi možnost razpisov, od meseca januarja tekočega leta
                  dalje."</p>
               <p>Gospod Engelman. Se tudi meni zdi, da ne bo dela, ampak leta, ampak piše dela. Se
                  opravičujem, je bilo tudi popravljeno. Izvolite.</p>
            </sp>
            <sp xml:id="SDZ1-Redna-29-1995-03-17.sp62">
               <speaker>ANDREJ ENGELMAN:</speaker>
               <p>Menim, da je prvi sklep v bistvu materija proračunskega zakona, se pravi zakona o
                  izvrševanju proračuna. Mi smo v letošnjem letu, v letu 1994 en del koraka v to
                  smer naredili s 7. členom. V bistvu ugotavljamo, da bo potrebno v letošnjem letu
                  narediti korak naprej in določiti, tistih 25 povečati. Pred razpravo na seji Vlade
                  ob letošnjem proračunu ne bi želel prejudicirati, bo pa na vsak način Ministrstvo
                  za finance predlagalo povečanje, predvsem na investicijah, ker je jasno, kot ste
                  opozorili, največji problemi so gotovo na cestah, pa tudi predvsem na področju
                  investicij; zaradi tega bo Ministrstvo za finance vsaj za segment investicij
                  predlagalo povečanje.</p>
               <p>Zaradi tega bi predlagal, da se prvi sklep umakne. Drugi se deloma tudi veže na
                  deloma na prvega in tretjega in bi predlagal, da se tudi drugi; tretji sklep pa
                  menimo, da je ustrezen in bi mi v pogojih, ki določajo, kdaj gre lahko javno
                  naročilo, v tistem poglavju pač ponovno proučili in eventualno  predlagali
                  spremembe, skladno s tem sklepom, tako da bi predlagal, da se prvi in drugi ali
                  umakneta ali zavrneta, ker deloma posegata v drugo materijo. Bomo to postorili.
                  Tretji, se mi zdi, da pa je ustrezen. Hvala lepa.</p>
            </sp>
            <sp xml:id="SDZ1-Redna-29-1995-03-17.sp63">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Černelič.</p>
            </sp>
            <sp xml:id="SDZ1-Redna-29-1995-03-17.sp64">
               <speaker>FRANC ČERNELIČ:</speaker>
               <p>Hvala lepa. Gospod Engelman, mislim, da sem zelo mehko dal tekst, predvidi
                  možnost, to se pravi, imate vse mehanizme v rokah. Predvideti je treba možnost, v
                  tem nisem opredelil stroge meje, torej vendar prepuščam vam, da to naredite. Ker
                  pa gre verjetno še za nekaj let nekoliko neusklajenega načina sprejemanja
                  proračuna oziroma teh problemov, menim, da bi bilo prav, da tak sklep, v tej mehki
                  obliki sprejmete in predlagam, da ga potrdimo in ga ne umikam, tako prvega kot
                  drugega ne. Hvala lepa.</p>
            </sp>
            <sp xml:id="SDZ1-Redna-29-1995-03-17.sp65">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Dajem sklep gospoda Černeliča, ki sem ga prej
                  prebral, na glasovanje k prvemu sklepu. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da smo stališče sprejeli.</p>
               <p>Drugo stališče: "Predlagatelj zakona naj opredeli enakost pogojev javnih naročil
                  le v primeru, ko je proračun sprejet do 31. decembra tekočega leta za naslednje
                  leto." Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da stališče ni sprejeto.</p>
               <p>Tretje stališče: "Predlagatelj zakona naj vgradi elemente, ki bodo omogočali
                  pravnomočnost opravljenega razpisa v javnih naročilih po sprejetju proračuna, če
                  je bil razpis prej opravljen in če je v proračunu sprejeta ustrezna finančna
                  pokritost". Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo stališče sprejeli.</p>
               <p>Sedaj pa dajem na glasovanje stališča, ki jih imate v dodatnem poročilu od točke 1
                  do 12, to je stališča odborov. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo stališče sprejeli.</p>
               <p>Sedaj dajem na glasovanje proceduralni sklep: "Predlagatelj pripravi zakon
                  najkasneje za 32. sejo". Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo sprejeli tudi ta sklep.</p>
               <p>V poročilu je še, da bi glasovali o tem, da združimo drugo in tretjo obravnavo,
                  vendar to lahko po poslovniku naredimo pri dnevnem redu, ne moremo pa o tem
                  odločati danes. Gospod Lenič, ali vi želite, da o tem dodatnem sklepu odločamo
                  danes, ali takrat, ko bomo imeli zakon v sprejetju kot celota? Potem. Hvala lepa.
                  S tem zaključujemo to točko dnevnega reda.</p>
               <p>Prehajamo na <title>23. TOČKO DNEVNEGA REDA, to je PRVA OBRAVNAVA PREDLOGA ZAKONA
                     O SPREMEMBAH IN DOPOLNITVAH ZAKONA O REFERENDUMIH IN LJUDSKI
                  INICIATIVI</title>.</p>
               <p>Predlog zakona je v obravnavo zboru predložil poslanec gospod Marijan Poljšak.
                  Želi predlagatelj besedo? Gospod Poljšak, izvolite.</p>
            </sp>
            <sp xml:id="SDZ1-Redna-29-1995-03-17.sp66">
               <speaker>MARIJAN POLJŠAK:</speaker>
               <p>Gospod Jug, pripomba je v redu, ampak so kratki zakoni. Torej prvič je šlo dobro,
                  jaz želim, da bi drugič šlo boljše, še boljše. Torej, lani marca je bil v Državnem
                  zboru Republike Slovenije sprejet zakon o referendumu in o ljudski iniciativi.
                  Prvi praktični preizkus zbiranja predpisanih 40000 podpisov podpore zahtevi
                  volivcev za razpis referenduma se je zgodil lani septembra in oktobra, vsi to
                  vemo. Volivec mora po sedanjem zakonu podpisati obrazec podpore osebno pred
                  pristojnim občinskim organom, ki vodi evidenco volilne pravice. Nastal je kup
                  težav, ki so pripeljale tudi do konfliktnih situacij. Nasploh je podpisovanje, kot
                  smo že večkrat debatirali, potekalo bolj nekulturno kot kulturno in to se za našo
                  demokratično državo tudi ne spodobi. To se pravi, predlagana sprememba se nanaša
                  samo na en člen, to je na 13. člen, ki določa zbiranje podpisov podpore.
                  Predlagana sprememba se zgleduje po praksi, ki je uzakonjena v Švici. Najprej
                  pobudniki pod določenimi pogoji poizkusijo zbrati predpisano število podpisov in
                  šele potem, ko uspejo, državna služba za register prebivalstva preveri podatke in
                  podpise. Volivec da podpis na enostaven, prijeten in kulturen način.</p>
               <p>Torej, če na kratko prikažem samo razliko oziroma če omenim logistiko, težave
                  logistike. Po sedanjem sistemu, torej predlagane spremembe, ena sprememba se
                  nanaša tudi na obrazec. Recimo, če sedaj zbereš 50.000 obrazcev, tako dam
                  primerjavo, je to volumen 0,3 m3, je to volumen, če te obrazce porabiš jih malo iz
                  rok iz roke, ko gredo in jih daš zopet na kup, je to en m3. To je težko 220 kg, če
                  bi zbrali 50.000 takih podpisanih obrazcev. To je samo logistično, da si človek
                  malo pogleda.</p>
               <p>Najprej bom zagovarjal moj predlog, ker potem bom dal nek drug predlog spremembe.
                  Torej, en predlog je, da se spremenijo obrazci. Drugi predlog so razni roki.
                  Recimo, sedaj ni določen rok, v kolikem času, ko ti vložiš zahtevo v Državni zbor,
                  oziroma ni natančno določeno, v kolikem času mora predsednik Državnega zbora
                  razpisati zbiranje oziroma podpisovanje teh obrazcev. V tem je določen rok, v
                  kolikem času mora pobudnik, ko je zbral, če je zbral 40.000 ali več podpisnikov,
                  vložiti to vlogo v Državni zbor. Bistvena sprememba, ki jo predlagam, je ta, da -
                  sedaj obrazci podpisujejo pri občinskem uradniku, ki vodi evidenco volilne pravice
                  - predstavnik pobudnika ali plačana oseba ali prostovoljni aktivist pobudnika
                  zbira podpise. V tem je bistvo razlike.</p>
               <p>Pri mojih predlogih sem se zgledoval po Švici. Ne vem, zakaj pri nas ni bilo
                  dobro. Ne bom komentiral posameznih stavkov, ker gremo pač hitro skozi. Rekli smo,
                  da bomo racionalni. Poudaril bom tisto zadevo, edina opravičljiva pripomba na moj
                  predlog je ta, da ministrstvo ne more preveriti 50.000 podpisov. Če na ministrstvo
                  pride teh 50.000 obrazcev, ali če so obrazci racionalizirani na enem listu papirja
                  A4 formata, je lahko 10 podpisov. To je desetkrat manjši volumen, ampak v glavnem
                  isto delo za uradnika, ki to pregleda. In uradnik pregleda ali na ministrstvu ali
                  če to pregleda uradnik nekje drugje, recimo, na Zavodu za statistiko ali na nekem
                  drugem uradu ali na nekem drugem ustreznem mestu, potem rabi relativno malo časa.
                  Recimo, mi razpravljamo, da se to ne da v sedmih dneh. Vem, da roki niso bistveni,
                  ker se jih lahko podaljša. Potem pa mi nekdo reče, ne vem, koliko minut rabi
                  uradnik za to, da pregleda tak papir. Rabi mogoče 10 sekund in potem to pomnožiš s
                  50.000 in prideš do tega, koliko časa je potrebno. Tu ni kaj sanjariti.</p>
               <p>Edina opravičljiva stvar je, da ne more izvedenec ali ustrezna oseba preveriti
                  50.000 podpisov. Sicer nisem predvidel to v predlogu spremembe zakona, ampak je
                  možno. Dal vam bom predlog iz tehničnega in poslovnega sveta. Recimo, ena firma v
                  Sloveniji kupi 50.000 gospodinjskih strojčkov v tujini. Postavimo pogoj. Mi bomo
                  50.000 strojčkov poljubno vzeli 500 strojčkov in jih bomo pregledali in če jih bo
                  imelo 5 napake, bomo zavrnili celo pošiljko. V tem času sem prišel do takega
                  zaključka. V zakon se lahko vgradi varovalko, ki požene pobudniku strah v kosti,
                  da ne zbira in da prepreči manipulacije. Eden je potem rekel, saj ne more pobudnik
                  zahtevati, da si ti pobudnik in da zbiraš te podpise na eni prireditvi ali pa
                  javno tam na Tromostovju in potem pride nekdo mimo tebe in reče, da bi dal
                  podporo, pa ne moreš od njega zahtevati izkaznico. Praktično sem zbiral podpise.
                  Ni problema. Tisti, ki ima dobro voljo, ti da izkaznico. On se samo podpiše in on
                  reče dobro in vzame papir domov, papir s pobudo, da ve, kaj je podpisal. Ni res,
                  da se ne da. Vse se da. Če pa nekdo noče dati osebne izkaznice za to, da ga
                  preveriš, pa ... Možen je tudi tak način, kakor sem ga jaz predlagal, s tako
                  varovalko, ki je običajna v poslovnem svetu. Če je ena velika pošiljka nekih
                  izdelkov, potem se pregleda določena količina, lahko majhna, lahko tudi manj kot
                  1%, lahko bi se pregledalo, v zakon se lahko vgradi varovalko, da se pregleda
                  dvesto podpisov in če sta dva potvorjena, dvesto podpisov se pa da pregledati. Da
                  se v občinah v nekaj dnevih pregledati. Da se preveriti, ker ti podpisi so
                  deponirani na občinskih organih.</p>
               <p>Na kratko sem pač povedal, da je mogoče narediti tako. Sedaj pa, dobro vem, v
                  življenju in še bolj v parlamentu, človek mora biti za kompromise in sem tudi
                  tukaj in dobro vem, da je zakon ali pa en amandma sprejet, je potrebno, da glasuje
                  za 2/3 prisotnih poslancev. In zato sem se tudi zanimal že na odboru in kasneje in
                  drugače, če je še kateri poslanec za to, da se ta točka oziroma zakon o
                  referendumu izboljša. Soglasje sem dobil  gospoda Potrča, ki se je za stvari
                  zanimal in je tudi za izboljšave in moj predlog je radikalnejši. Sam se z mojim
                  predlogom umikam, razen, če se mi zgodi, da tukaj pride nekdo gor, pa da mi
                  zagotovite dve tretjini podpore. V tem primeru mislim, da je moj predlog bolj
                  radikalen, ampak sam raje tega umikam. Dobili ste tudi pismeno in bom tudi
                  prebral, ker sem dobil soglasje z gospodom Potrčem, kasneje se bo verjetno oglasil
                  tudi gospod Šešerko, da se s tem strinja. Strinjam se z vsako majhno izboljšavo
                  tega zakona, ker imam interes in tudi razumem vsakega, ki ima interes, da se
                  kakšen referendum zgodi, potem sem za vsako, tudi manjšo izboljšavo in ta
                  izboljšava, kolikor je, ob kateri sem se uskladil z gospodom Potrčem, jo bom
                  prebral. Torej, midva predlagava, da k predlogu zakona v prvi obravnavi sprejmemo
                  naslednja stališča. Prvič, predlog zakona o prvi obravnavi se sprejme zato, da
                  prihranimo eno mesto. Drugič, predlagatelj naj za drugo obravnavo predlog zakona
                  pripravi tako, da bo upošteval naslednja stališča.</p>
               <p>Prvič, da se na stroške predlagatelja lahko zbirajo podpisi tudi na javnih
                  prireditvah, ki jih organizira predlagatelj pobude, državni organ pa je dolžan
                  zagotoviti uradno osebo, ki zbira podpise. To je odločna izboljšava prejšnjega
                  zakona.</p>
               <p>Drugič, da se v zakonu natančneje predvidijo nekatere obveznosti državnih organov
                  pri zbiranju podpisov. Jasna označitev podpisnih mest, v naprej določene uradne
                  ure in dnevi, poenostavitev obrazcev za dajanje podpore, obvezno razobešenje
                  pravilno izpolnjenega obrazca na predpisanem mestu, obveznost državnih organov, da
                  obvestijo javnost o podpisnih mestih in uradnih urah, možnost, da podpisane
                  obrazce prevzemajo uradne osebe in jih predajo pooblaščenemu predstavniku
                  pobudnika. Recimo, to temelji vse na izkušnjah. Poglejte, zgodilo se je z dvojnim
                  zbiranjem podpisov. Eni so zbirali za certifikate, eni so pa zbirali za vložitev
                  zakona o spremembah zakona o denacionalizaciji. Težave smo imeli iste. Recimo, to
                  so tiste stvari, ki bi jih želeli izboljšati, recimo tisti, ki smo zbirali podpise
                  v podporo referendumu o certifikatih, kot tisti, ki so zbirali, gospod Šketa,
                  recimo. To so v bistvu prepisane pripombe gospoda Škete, naše so pa enake, ker je
                  vseeno, kakšne barve si, težave imaš iste pri istem zakonu, če imaš svoj cilj,
                  različen cilj.</p>
               <p>Tretjič, da se natančneje določijo roki in postopek prevzema podpisanih obrazcev
                  podpore v Državnem zboru. Torej, roki niso recimo natančno določeni. Mi nismo
                  imeli roka, kdaj moramo vložiti, do katerega časa. Torej, tista stvar kar stoji
                  nekje, recimo naši certifikati, ne uspešna, se nekako ni uradno zaključila. Bila
                  je razprava, ni se pa zaključila, zato je potrebno postaviti roke, to je
                  jasno.</p>
               <p>Četrtič, da se v zakonu predvidi tudi rokovno obveznost Državnega zbora za
                  obravnavo vloženega zakonskega predloga in obveznost Vlade, da do predloga v
                  določenem roku da svoje mnenje, sicer so možna izigravanja. In nadalje. Torej
                  predlagava, da Državni zbor v prvi obravnavi sprejme zakon z ustreznimi dodatnimi
                  sklepi in tako naprej, tudi kar boste dali ostali. Računam, da bodo vaši predlogi
                  in tudi predlogi drugih, in da potem predlagatelj pač, ker je koncept malo
                  drugačen, in ker je nosilec ideje gospod Potrč, predlagam, da je on nosilec v
                  drugi obravnavi in se temu pridružujem, sem zadovoljen z vsako izboljšavo, želim
                  čim boljše. Računam, da se bodo tudi drugi poslanci iz drugih poslanskih skupin
                  pridružili predlogu tega zakona v drugi obravnavi.</p>
               <p>Sedaj pa bom poizkusil pregovoriti in upam, da imate interes. Namreč, temeljni
                  problem pri tem je, kdaj je in zakaj je interes, da se zgodi referendum. Poglejte,
                  zgodil se ni še noben referendum, razen tisti, za katere so bili vsi, 1990, tisti
                  prebiscit oziroma referendum. Ne more vsaka stranka proti referendumu in je lahko
                  samo recimo nekdo, ki računa samo, da se oblast drži in izvaja s pomočjo, torej
                  brez ljudstva, recimo s pomočjo denarja in finančnih elit in grobe oblasti. Vsak
                  politik ali politična skupina, ki je tudi, četudi je danes na oblasti, jutri ne bo
                  na oblasti. Četudi je na oblasti, z enim predlogom v parlamentu ne doseže večine,
                  doseže manjšino. Z enim predlogom, z eno rešitvijo, ki jo ima, ne dobi 30
                  poslancev, da bi to podpisali. Nobena poslanska skupina, LDS ima 30 poslancev. Oni
                  lahko vložijo zahtevo za nek referendum kar na osnovi tega, da se vsi poslanci
                  podpišejo. To je edina skupina. Ta pa ni nagnjena k načinu reševanja stvari na
                  referendumski način. Vse ostale skupine so premajhne in lahko se zgodi, da ima ena
                  skupina, katerakoli, sedaj bom šel recimo po vrsti. Desnica je normalno, kar je na
                  desni, mi smo že v tem, da smo zahtevali referendum, je menda desnica, ali cela
                  desnica resno misli z referendumom. Se pravi, kar je na desni, bi moralo biti
                  zainteresirano za to, da se sprejmejo te minimalne izboljšave. Če razumem,
                  krščanski demokrati, vi imate lahko nek problem, za katerega želite, da se
                  uresniči, ki ga ne morete skozi vladno proceduro, niti sedaj, ko ste v Vladi, niti
                  v kasnejši Vladi recimo, za katerega pa predvidevate, da je pri vas v
                  Sloveniji...</p>
            </sp>
            <sp xml:id="SDZ1-Redna-29-1995-03-17.sp67">
               <speaker>PODPREDSEDNIK VLADIMIR TOPLER:</speaker>
               <p>Gospod Poljšak, dovolite, vi predstavljate zakon kot predlagatelj in bi prosil, da
                  se bolj držite, čeprav je tudi to obrazložitev, ampak zdaj polemizirate s
                  poslanskimi skupinami. Prosim, da govorite o vsebini zakona, ko bo splošna
                  razprava, boste pa lahko tudi o drugem. Vi predstavljajte vsebino kot
                  predlagatelj.</p>
            </sp>
            <sp xml:id="SDZ1-Redna-29-1995-03-17.sp68">
               <speaker>MARIJAN POLJŠAK:</speaker>
               <p>Dobro, jaz poizkušam prepričati, da bi tudi druge stranke, torej skušam
                  prepričati. Torej zadnja stvar je apel, torej to je malo na širše povedano, tisto,
                  kar na koncu vsak predlagatelj pove, prosim, da podprete itn., jaz skušam bolj
                  detajlno to. Jaz mislim, da naj premisli vsaka poslanska skupina, da lahko
                  izboljšava zakona pomeni večjo možnost, da tudi tista, katerakoli stranka, bom
                  rekel, poizkusi z zbiranjem podpisov uveljaviti nek referendum, doseči nek
                  referendum, preko katerega bo uveljavljala določeno politiko, če se seveda večina
                  pri nas v Sloveniji s tem strinja. Hvala.</p>
            </sp>
            <sp xml:id="SDZ1-Redna-29-1995-03-17.sp69">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Poljšak. Predlog zakona je obravnaval Odbor za notranjo
                  politiko in pravosodje. Mnenje bo podal gospod Pukl. Prosim.</p>
            </sp>
            <sp xml:id="SDZ1-Redna-29-1995-03-17.sp70">
               <speaker>VITODRAG PUKL:</speaker>
               <p>Hvala za besedo, gospod predsedujoči. Spoštovani zbor! Odbor za notranjo politiko
                  in pravosodje je predlog tega zakona, ki ga je vložil poslanec Marijan Poljšak,
                  obravnaval že 11.1.1995. Ugotovil je, da gre tu v glavnem za spremembo 13. člena
                  sedaj obstoječega zakona in sicer glede samega načina izvajanja referenduma, to se
                  pravi glede samega načina zbiranja podpisov in realizacije. Po razpravi je bil
                  odbor večinskega mnenja, da je sedanji zakon potrebno popraviti. Tu bi spomnil na
                  razpravo, ki smo jo že imeli na predlog Ljudske stranke, ki je pač predlagala
                  referendum in potem opozorila na napake, ki so se pri tem dogajale, na roke, ki so
                  bili brez krivde predlagatelja prekoračeni in podobno. Naš odbor je menil, da bi
                  ta predlog zakona, kot ga je vložil gospod Poljšak, bilo primerno ustrezno
                  popraviti in dopolniti in bi ga potem naprej obravnavali. Kot predlagatelj je
                  pristopil k predlogu tega zakona, o spremembi zakona o ljudski iniciativi, tudi
                  gospod Miran Potrč in imate njihov predlog z dne 7. februarja 1995, ki predlaga
                  pod 2. sklepe, od arabska ena do arabska tri, pri čemer so zlasti zanimivi sklepi
                  pod arabska dva, kjer govori o načinu zbiranja podpisov o sodelovanju uradnih oseb
                  in podobno. Odbor je ponovno obravnaval ta stališča dne 10.2.1995 in je ob tej
                  obravnavi imel tudi stališče Vlade, pred tem seveda tudi stališče sekretariata.
                  Stališče Vlade je odklonilno. Vlada namreč meni, da taka sprememba načina
                  izrekanja volje na referendumu, ki se sklicuje na švicarski vzorec, uvaja
                  popolnoma nove elemente v veljavni zakon in da neprimerno otežuje oziroma
                  onemogoča nadzor nad tem, ali so udeleženci referenduma tisti, ki so upravičeni do
                  referenduma, to se pravi, nadzor nad zakonitostjo samega dajanja glasov.</p>
               <p>Na podlagi tega je Odbor za notranjo politiko in pravosodje z večinskim
                  glasovanjem odločil, da bo predlagal Državnemu zboru, da zakon ni primerna podlaga
                  za prvo branje in da se ne sprejme. Takšno je stališče odbora in takega
                  sekretariat sprejema. Hvala lepa.</p>
            </sp>
            <sp xml:id="SDZ1-Redna-29-1995-03-17.sp71">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Puklu. Želi besedo predstavnik sekretariata? <stage>(Ne
                     želi.)</stage> Želi besedo predstavnik Vlade? <stage>(Ne želi.)</stage> Želi
                  kdo kot predstavnik poslanske skupine besedo? Kot poslanska skupina? Dajem besedo
                  gospodu Preglju, izvolite.</p>
            </sp>
            <sp xml:id="SDZ1-Redna-29-1995-03-17.sp72">
               <speaker>ŽARKO PREGELJ:</speaker>
               <p>Spoštovani! Poslanska skupina Slovenske ljudske stranke podpira predlog zakona
                  oziroma podpira, da se nadaljuje obravnava tega zakona. Sicer smo mnenja, da bo
                  potrebna širša sprememba sedanjega zakona, ki ureja referendum, toda kljub vsemu
                  menimo, da bi bila zavrnitev tega predloga v tem trenutku neustrezna, kajti smo le
                  v prvi obravnavi in za drugo obravnavo se da s stališči to novelo zakona o
                  referendumu tudi urediti.</p>
               <p>Naša poslanska skupina se je za to odločila na podlagi dokaj slabih izkušenj pri
                  prvem poizkusu pridobivanja potrebnega števila podpisov za izvedbo referenduma.
                  Ugotovili smo, da tak sistem, kot je sedaj v zakonu, v resnici referendum
                  onemogoča. Gre za izredno zapleten in birokratski postopek. Pri tem postopku so pa
                  lahko pod vprašajem tudi varstvo podatkov oziroma manipulacija s temi podatki.</p>
               <p>Zavedati se moramo, da se v resnici pri takšnem načinu kot je zdaj, zbirajo
                  podatki v obliki evidence, da ni jasno, kaj se s temi podatki potem dela. Skratka
                  gre za izredno občutljivo dejanje, ki se ga izvaja po zelo podobnem postopku, kot
                  se izvajajo volitve.</p>
               <p>Pri volitvah vemo, da je anonimnost odločitve posameznega volivca več ali manj
                  zagotovljena, pri referendumu pa ne, zato so možni različni pritiski na vse tiste,
                  ki pridejo s takšno zahtevo na ustrezen državni organ. Rešitev, ki jo ponuja
                  predlagatelj tega zakona, je sicer nekoliko bolj sprejemljiva, tega problema
                  varstva podatkov pa tudi ne rešuje.</p>
               <p>Glede na to, da je bilo sedaj prepuščeno zgolj predlagatelju, kaj bo s temi
                  podatki naredil, se pravi, tisti, ki jih v resnici zbira in da je bilo prepuščeno
                  zgolj državni službi, ki je te podatke evidentirala v računalnik oziroma na
                  ustrezen seznam, menimo, da zakon o referendumu mora natančno urediti tudi varstvo
                  vsakega državljana, ki se odloči, da bo pristopil k takemu postopku.</p>
               <p>Kljub temu, da gre v tem primeru za javno odločitev, je včasih lahko to tako
                  občutljivo, da je posameznik lahko pod določenimi pritiski oziroma, da je lahko
                  predmet različnih manipulacij, kot sem že prej omenil, tako s strani državnega
                  organa, še bolj pa lahko s strani tistega, ki je sploh dal pobudo za zbiranje
                  podpisov za izvedbo referenduma. Osebno sem o tem veliko razmišljal, toda kot
                  poslanska skupina se potem o tem še nismo ničesar dogovorili, tako da zdaj v tem
                  smislu v imenu skupine ne bi več nastopal. Želim pa še enkrat poudariti. Poslanska
                  skupina Slovenske ljudske stranke je mnenja, da je potrebno ta zakon podpreti, da
                  se mora nadaljevati procedura in da mora iti v drugo obravnavo, ker je to področje
                  za razvoj demokracije v naši državi izredno pomembno. Hvala lepa.</p>
            </sp>
            <sp xml:id="SDZ1-Redna-29-1995-03-17.sp73">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo kot predstavnik poslanske skupine? <stage>(Ne.)</stage>
                  Besedo dajem gospodu Potrču. Izvolite.</p>
            </sp>
            <sp xml:id="SDZ1-Redna-29-1995-03-17.sp74">
               <speaker>MIRAN POTRČ:</speaker>
               <p>Hvala lepa. Zavedam se, da je ob mnogih vprašanjih, ki jih obravnavamo v Državnem
                  zboru, morda na videz razprava o tem zakonu in o pobudi, ki jo je dal poslanski
                  kolega gospod Poljšak, za mnoge nezanimiva. Morda celo, da mnogim ustvarja
                  občutek, da bi s sprejemom te pobude pravzaprav postavili v težji in manj pomemben
                  položaj Državni zbor in nas poslance, ki o vseh stvareh najbolj pametno in
                  meditorno odločamo. Rad bi povedal, da imam tri razloge, zaradi katerih menim, da
                  bi bilo prav, da zlahka pobude, ki ni kompletna, tudi z moje strani ne, ki ima
                  določene pomanjkljivosti, ampak ima dober cilj, da takšne pobude ne zavrnemo,
                  ampak da se potrudimo, da v neki mirni razpravi, ki bo kasneje dala različne
                  poglede in različne možne rešitve, do določenih dopolnitev in sprememb tega zakona
                  pridemo.</p>
               <p>Prvi razlog, ki bi ga posebej rad poudaril in želel, da ste mogoče do njega
                  pozorni, je dejstvo, da 3. člen ustave Republike Slovenije pravi, da ima v
                  Sloveniji oblast ljudstvo in da državljanke in državljani to oblast izvršujejo
                  neposredno in z volitvami po načelu delitve oblasti na zakonodajno, izvršno in
                  sodno, kasneje pa govori posebej o zakonodajni iniciativi državljanov, se pravi,
                  nimamo je samo poslanci, ampak tudi državljani, zbrati morajo 5000 podpisov,
                  govori o zakonodajnem referendumu, ki ga tudi ne moremo izsiliti samo poslanci,
                  ampak tudi 40000 volivcev in govori posebej tudi o ustavnem referendumu kot neke
                  vrste nadzornem oziroma potrditvenem referendumu. Želim reči, da naša ustava po
                  mojem zelo utemeljeno izhaja iz predpostavke, da je gotovo Državni zbor kot
                  slovenski parlament najpomembnejši zakonodajni organ in tudi nosilec oblasti v
                  naši državi, da pa ni edini in da se oblast lahko v določenih elementih in pod
                  določenimi pogoji opravlja tudi neposredno in da so v določenih elementih in pod
                  določenimi pogoji, tudi kar zadeva zakonodajno funkcijo, ne samo izvršno in sodno,
                  kjer pride do delitve oblasti, lahko državljani in referendum tisti, ki dajejo
                  obvezne napotke za delo Državnemu zboru, ali pa s svojo odločitvijo spremenijo
                  odločitev, ki jo je Državni zbor sprejel.</p>
               <p>Vem, da je to za mnoge nepomembno govorjenje. Tudi nasmihate se nekateri. To je
                  pač iz predpostavke, nasmihanje namreč, da si domišljamo, da smo mi edini, ki
                  smemo o teh stvareh odločati. Jaz mislim drugače. Kar zadeva to izhodišče, je
                  drugo vprašanje, ali so stvari utemeljene, urejene ali ne. Osebno sem sodeloval
                  pri tem zakonu in bil tudi njegov sopodpisnik, ker smo bili vsi vodje poslanskih
                  skupin in menil sem, da ni slab. In še zdaj menim, da v osnovi ta zakon ni slab,
                  da je uredil nalogo, ki jo je po ustavi moral urediti, in to na dokaj ustrezen
                  način, vendar je kasnejše izvajanje zakona v dveh primerih pokazalo, da bi ga bilo
                  možno ne spremeniti, ampak izboljšati in če ga je možno izboljšati in če
                  ugotavljamo iz praktičnih primerov, da ima nekatere nejasnosti, pomanjkljivosti,
                  stvari, zaradi katerih prihaja do nepotrebnih napetosti med državo in
                  predlagatelji, nekaterih nejasnosti, se mi zdi škoda, da takšne iniciative ne bi
                  sprejeli in našli pametne izboljšave, ki jih bomo skupaj lahko sprejeli pod
                  predpostavko, da je to pomemben institut in da ga kaže urediti čim bolj jasno, da
                  bo takšnih nejasnosti, ali pa možnih zlorab čim manj. Zato osebno nisem bil
                  posebej zadovoljen s stališčem Vlade, ki je rekla, da te potrebe ni, pa tudi ne s
                  stališčem matičnega delovnega telesa, ki je v drugi obravnavi rekel, da naj bo
                  najprej še nekaj referendumov, ki bi pokazali svoje slabosti, kasneje bomo pa to
                  mogoče popravili. Skratka, naj bo še več problemov pri novih referendumih, potem
                  bomo pa mogoče ugotovili, da je treba kakšno reč dopolniti. Mislim, da to ni
                  najbolj pameten pristop in osebno menim, da so razlogi, da že zdaj o teh
                  spremembah razmišljamo.</p>
               <p>Ker sem bil med tistimi, ki se mi je zdelo vredno, da o njih razmišljamo, sem na
                  pobudo poslanskega kolega Poljšaka tudi skupaj z njim pripravil predlog stališč.
                  Imel sem namreč nekatere pomisleke na njegov predlog. Slučajno sem bil nadomestni
                  poslanec, ko je prvič odbor o tem razpravljal. Povedal sem jih in gospod Poljšak
                  je bil pripravljen tudi to, ne kot idealno rešitev, vendar kot boljšo od sedanje v
                  zakonu, sprejeti in tako sva predlog stališč napisala. Osnovna ideja tega predloga
                  stališč seveda je, da se zakon v prvi obravnavi sprejme, ne pa da se v prvi
                  obravnavi zavrne, kar je predlagalo matično delovno telo. In da se potem, ko bomo
                  prvo obravnavo opravili, sprejmejo ta, ki sva jih predlagala z gospodom Poljšakom,
                  ali pa kakšna druga, kjer bo vsak pač sodeloval.</p>
               <p>Tretji razlog, zaradi katerega bi opozoril, da bo Državni zbor v najkrajšem času
                  moral razpravljati o vsebini tega zakona, pa je odločba Ustavnega sodišča, z dne
                  19. januarja 1995. V tej odločbi je namreč Ustavno sodišče glede treh napadenih
                  členov tega zakona, glede enega reklo, da je v skladu z ustavo. In o tistem ne bi
                  govoril. Glede drugega, to je desetega, ki govori o tem, kdaj referendum ni mogoč
                  - hitri postopki, ratifikacije in proračun, je reklo, da ni v skladu z ustavo. In
                  glede petnajstega, ki govori o pravici Državnega zbora, da v sporu o jasnosti
                  vprašanja, ki ga dajo predlagatelji in njegovim mnenjem, da je vprašanje nejasno,
                  ali zavajajoče, da je v skladu z ustavo pod pogojem, da se zoper tako odločitev
                  Državnega zbora zagotovi sodno varstvo. Če to sodno varstvo ni zagotovljeno, potem
                  v skladu z ustavo ni in da mora Državni zbor v šestih mesecih to rešitev
                  popraviti, da bi bil v skladu z ustavo ta 15. člen zakona, sicer bo protiustaven.
                  Tudi to je tretji razlog, ker bo Državni zbor slej ko prej moral govoriti in
                  mislim, da bo naš samo skrajno formalistični pristop, če bomo rekli, zato, ker pač
                  niso vse stvari jasne, zavrnimo ta predlog, bomo pa čez mesec ali dva, ko bo
                  predlagatelj nekdo drug, pa ugotovili, zdaj pa v določenih vprašanjih razpravljati
                  moramo.</p>
               <p>Tudi to vam dajem v razmislek in predlagam, da v prvi obravnavi zakon sprejmemo.
                  Če ga bomo sprejeli, predlagam sam tudi dopolnilno stališče, ki se nanaša prav na
                  obveznosti iz ustavne odločbe, da se predvidi tudi ustrezno sodno varstvo zoper
                  odločitev Državnega zbora iz 15. člena zakona zaradi njegove uskladitve z odločbo
                  Ustavnega sodišča in da bi bila to tudi obveza za pripravo v drugi obravnavi.
                  Hvala.</p>
            </sp>
            <sp xml:id="SDZ1-Redna-29-1995-03-17.sp75">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Lukačeva.</p>
            </sp>
            <sp xml:id="SDZ1-Redna-29-1995-03-17.sp76">
               <speaker>METKA KARNER-LUKAČ:</speaker>
               <p>Spoštovane gospe in gospodje! Zakon o referendumu in ljudski iniciativi, katerega
                  imamo in sedaj velja, je v celoti neustrezen v tem delu, ki v bistvu onemogoča, da
                  bi državljani sploh lahko vplivali na spremembo oziroma sprejem zakonodaje po
                  njihovi volji in ga je potrebno spremeniti. O pomanjkljivostih obstoječega zakona
                  smo že razpravljali na eni od predhodnih sej, in sicer je razprava trajala cel
                  dan, zato ne bi vseh teh pomankljivosti, ki smo jih takrat natančno navedli,
                  ponavljala.</p>
               <p>Sedanji zakon ima v bistvenih delih vse elemente, kako bi rekla, neke prevare, da
                  imajo ljudje možnost, da uresničijo svojo voljo in vplivajo na zakonodajo,
                  dejansko pa je popolnoma neizvedljiv. Torej ponujamo državljanom nekaj, česar ni
                  mogoče realizirati.</p>
               <p>Ob takem zakonu, kot je sedaj, bodo naši volivci še naprej prisiljeni prenašati
                  zakonske rešitve, ki izražajo izključno interese koalicijskih strank, državljanom
                  pa mnogokrat krojijo in grenijo življenje.</p>
               <p>Če bi državljani že sedaj mogli vplivati na zakonodajo, čeprav zakon imamo že
                  nekaj časa, gotovo ne bi, na primer prevzemali javnega dolga, ki je nastal na
                  osnovi zgrešenih poslovnih odločitev posameznih gospodarstvenikov zaradi
                  prisvajanja in prerazporejanja družbene lastnine sebi v prid, recimo. Gotovo se ne
                  bi odločili za ukinitev nadzora nad porabo javnih financ in ne bi dali nadzor
                  instituciji, ki pomeni sedaj le poštni predal ali pa, ki je v predzarodnem stanju.
                  Gotovo se ne bi odločili, da se recimo za gospodarski kriminal kaznuje samo tiste
                  do ranga referentov ali pa inženirjev, dočim tisti, ki so pa najbolj odgovorni za
                  to, pa izhajajo iz tega procesa z visokimi odpravninami ali prerazporeditvami na
                  boljša delovna mesta. Gotovo ne bi dovolili, da bi tako lahkotno pridobivali
                  slovenska državljanstva, kot se je to zgodilo, pa še mnoge take stvari. To je zelo
                  smiselno. Hočem pokazati pri tem, kako pomemben je ta zakon.</p>
               <p>Mi imamo z zakonom dovolj izkušenj, kako ga je mogoče realizirati v praksi in zelo
                  sveže spomine. Veste, ko je več kot 20.000 državljanov oziroma volivcev doživljalo
                  posebno kalvarijo po navodilih represivnega organa, oprostite, da sem uporabila ta
                  izraz, ki vam ni všeč, ampak tako ga državljani čutimo, ki je naredil vse, da bi
                  otežil izražati voljo volivcev in da bi v bistvu tudi vplival na izid rezultatov.
                  Piko na i pa so k temu dodale še uradne osebe na podpisnih mestih, ki so, recimo,
                  navodila ministrstva tolmačile tako, kakor so bile pač razpoložene do teh
                  sprememb.</p>
               <p>Poleg tega moram povedati še, da je ministrstvo po lastni volji dnevno vrtelo
                  marjanco, glede na to, kako so se dogodki odvijali.</p>
               <p>Nadaljnja zadeva in slabost tega zakona je evidentiranje volivcev z vnosom v
                  računalnik, je star socialistični ostanek in mi se ga moramo otresti in tokrat bi
                  te spremembe tudi ta način evidentiranja morale rešiti. Razlika med preteklim
                  obdobjem in pa sedanjih, torej tako kot smo izvajali zbiranje teh podpisov je v
                  tem, da se prej računalnik ni uporabljal, da so se prej polnili dosjeji. Kdo od
                  državljanov naj verjame, da se na podlagi teh računalniških evidenc ne bodo
                  polnili novi dosjeji? Nobene zagotovitve ni. Kdo od državljanov naj verjame, da se
                  bodo ti podatki brisali? Nihče ne more verjeti.            </p>
               <p>Potem kako naj bi ta zakon omogočil drugače, kot je predlagal npr. gospod Poljšak,
                  mislim, da so te rešitve dobre, da bi izražali tudi svojo voljo bolni, oslabeli in
                  pa invalidne osebe.</p>
               <p>Sedanje rešitve v zakonu so takšne, kot da prekriva njihov obstoj, da jih negira,
                  kot da jih sploh ni. Sploh ne računamo na te kategorije državljanov, ali pa tako
                  kot da ne spadajo v neko kreativno družbo, da nimajo lastne potrebe pri
                  soodločanju o zakonodaji, ali pa tako kot da je to izključno pravica za zdrave, ki
                  lahko pridejo v prostore Ministrstva za notranje zadeve.</p>
               <p>Mislim, da poslanci, ki spoštujemo naše volivce, vsakega posamezno kot osebnost in
                  ne zgolj kot številko za volilni glas, bomo predlagane spremembe podprli oziroma
                  vsaj podprli zakon v prvi obravnavi, v drugi in tretji obravnavi pa imamo še
                  dovolj časa, da izpilimo vse tiste pomanjkljivosti, ki so evidentne in ki jih
                  poslanec Poljšak in z vloženimi amandmaji ni bilo mogoče najbolje rešiti.</p>
               <p>Poleg tega mislim, da je pomoč volivcev pri sprejemu te zakonodaje, ki jo
                  parlament sprejema, še kako potrebna. Posebno za to, da bodo pomagali očistiti
                  slovenski prostor v smislu vzpostavitve nove moralne družbene kvalitete, ki ne bo
                  temeljila na neki prevari, demagogiji in preseženi skrbi za sebe. Zato bi morali
                  državljane vse več vključevati v zakonodajno participacijo. Slovenija je tako
                  majhna država, da je to možno izvesti brez vsakršnih težav, posebno, če jo
                  primerjamo v primerjavi z drugimi velikimi državami, kjer je ta način že utečen,
                  predstavlja skoraj eno samo družino in ni razlogov, da se ta družina ne bi mogla
                  zmeniti, kaj pravzaprav hoče. Seveda bi se pa temu moral podrediti tudi parlament.
                  Poglejte, včeraj smo sprejemali, dobro, saj je bila prva obravnava, sveženj
                  zakonov o šolski zakonodaji. To je tipičen primer, o katerem bi morali povprašati
                  državljane vsaj za tista osnovna izhodišča, kakšno šolstvo si pravzaprav želijo.
                  Meni je vseeno kakšno. Takšno, ki si ga želi večina, takemu bi se morali
                  podrediti.</p>
               <p>Za pripravljeno spremembo se poslancu Poljšaku zahvaljujem, in sicer zato, ker se
                  je nekako senzibiliziral za potrebe državljanov po zakonodajni participaciji.
                  Zahvaljujem se mu, da je to storil pred menoj. Glede rešitev, ki jih poslanec
                  Poljšak ponuja, povzema rešitve, ki so poznane v švicarski zakonodaji. Mislim, da
                  bi tudi mi morali težiti k temu, da čimprej postanemo Švica in da tudi na tem
                  področju čimprej uveljavimo tisto stopnjo demokracije, ki bo vključevala tudi
                  posameznega volivca, da bo lahko, da bo ta Državni zbor sprejemal zakonodajo, ki
                  bo po volji volivcev, kajti ti imajo vedno prav, ne mi. Mi se postavljamo čisto v
                  napačen položaj, da imamo mi prav, volivci imajo prav.</p>
            </sp>
            <sp xml:id="SDZ1-Redna-29-1995-03-17.sp77">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Šteru.</p>
            </sp>
            <sp xml:id="SDZ1-Redna-29-1995-03-17.sp78">
               <speaker>ANDREJ ŠTER:</speaker>
               <p>Hvala. Spoštovani predsedujoči, poslanke in poslanci! Nisem se mislil oglasiti,
                  ampak zoper diskvalifikacije, ki jih je gospa poslanka uporabila, moram
                  protestirati. Ne mislim pa z njimi polemizirati in se ne mislim več pojavljati za
                  tem odrom na to točko zato, ker je ta zbor vodil obširno debato o vprašanjih, ki
                  so zajemala tudi področja, o katerih ste, gospa Lukačeva, govorili. Moram pa reči,
                  da kakorkoli bo to področje urejeno, če bo dano kakršnokoli pooblastilo
                  Ministrstvu za notranje zadeve, da opravlja določene postopke v zvezi s tem, bomo
                  spoštovali zakonsko ureditev, kot smo jo tudi že do zdaj. Je pa naloga, ki se
                  glasi, približno takole: zagotoviti je treba, da bo možno dokazati, da je podporo
                  določenemu vprašanju dalo natančno 40000 in 1 volivec ali več oziroma, da ni bilo
                  teh volivcev 39999 ali manj in to se da ugotoviti tako, da o tem ni spora. Načine,
                  kako se to da ugotoviti, pa seveda svet pozna, na nas pa je, ali tisto, kar svet
                  pozna, tudi uporabimo. Še enkrat pa moram reči, da so obtožbe seveda stvar, s
                  katerimi se tukaj lahko srečujemo, predlagam pa, da to opravimo takrat, ko bo
                  točka dnevnega reda zajemala tudi to možnost. Hvala.</p>
            </sp>
            <sp xml:id="SDZ1-Redna-29-1995-03-17.sp79">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Mozetič in potem gospod Šešerko.</p>
            </sp>
            <sp xml:id="SDZ1-Redna-29-1995-03-17.sp80">
               <speaker>MIROSLAV MOZETIČ:</speaker>
               <p>Hvala za besedo. Drage kolegice, dragi kolegi! Sedaj, ko je minister tako lepo
                  povedal nekatere stvari, je težko še kaj povedati, ampak ne bom polimiziral,
                  čeprav bi na nek način rad polimiziral zato, da bi vsaj v slovenske Brazde prišlo,
                  ampak ne glede na to. Povedal bom samo to. Moje mnenje je takšno, pa mislim, da
                  tudi kolegu iz poslanske skupine, da je prav, da ta zakon v tej fazi podpremo, da
                  podpremo tudi ta stališča, ki sta jih dala sedaj sopredlagatelja Marjan Poljšak in
                  Miran Potrč, in da s to zadevo začnemo. Brez velike debate o tem, kaj je po
                  ustavi, tam je nesporno, kaj je, dejansko se je pa pokazalo, da je ta izvedba tega
                  zakona, ne da je neizvedljiv, ampak, da je zelo težko izvedljiv, in da v določenih
                  primerih morda celo preprečuje to pravico, ki jo državljani imamo po ustavi. S
                  tega vidika mislim, da je prav, da se ta zadeva v tej prvi fazi sprejme, da se
                  podprejo ta stališča, in da se potem tudi določene pomisleke, ki so še zmeraj,
                  tudi kar zadeva morda to stališče pod točko 1, da bi se na kakršnikoli javni
                  prireditvi ta zadeva zbirala. Tudi to je za razmisliti, ali na vsakršni
                  prireditvi, ali se naj tudi na veselicah zbira ali samo na nekih prireditvah, ki
                  imajo recimo politični značaj, ne pa neke prireditve, kjer povabiš vrsto ljudi, pa
                  potem za steklenico piva dobiš podpis. Skratka sam, in mislim, da tudi naša
                  skupina to zadevo, kot je s tem predlogom od 7. februarja od obeh sopredlagateljev
                  podpiram.</p>
            </sp>
            <sp xml:id="SDZ1-Redna-29-1995-03-17.sp81">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Šešerko, izvolite.</p>
            </sp>
            <sp xml:id="SDZ1-Redna-29-1995-03-17.sp82">
               <speaker>DR. LEO ŠEŠERKO:</speaker>
               <p>Spoštovani gospod podpredsednik, spoštovani zbor! Po razpravi, ki je bila na tem
                  mestu, domnevam, da ima ta zakon možnost, da je sprejet v prvi fazi oziroma prvi
                  obravnavi in moram povedati, da sem tega vesel. Dejstvo je, da je zakon sedaj tak,
                  in to je tudi ugotovljeno v samem poročilu odbora, da obstajajo določene
                  nerazjasnjenosti in težave in da je pričakovati, da če bi se po tem zakonu zgodile
                  še nadaljnje iniciative za zbiranje podpisov za referendum, to se da videti tudi
                  iz poročila odbora, potem je pričakovati, da bodo te iniciative neuspešne. Sam
                  mislim, da to ni dobro, in da to za značaj demokratične oblasti v Sloveniji ni
                  koristno. Tudi odločitev Ustavnega sodišča v tem smislu je konstruktivna in
                  prispeva k temu, da poskušamo rešiti ta vozel. Menim tudi, da dejstvo, da je
                  gospod Poljšak prvotni predlagatelj, ne vztraja pri nobeni od prvotnih idej, kako
                  v detajlu urediti ta zakon, da je to zelo produktivno, in da to omogoča, da
                  sprejmemo v drugi in v tretji obravnavi ta zakon v takšni obliki, ki bo
                  zadovoljevala 2/3 tukaj prisotnih poslancev, in ki bo tudi omogočila, da bo v
                  nadaljevanju v resnici možno v Sloveniji izvesti referendume. Tudi mislim, da je
                  stališče ministra, da je potrebno neizpodbitno in jasno ugotoviti, da je vsaj 40
                  tisoč državljanov podprlo takšno iniciativo, da je to v redu, ampak o tem, kako
                  naj se to naredi, o tem pa lahko razpravljamo do druge obravnave, na drugi
                  obravnavi, eventualno tudi še na tretji obravnavi. Zato se pridružujem temu, da
                  podpremo v tej fazi ta zakon in predlagam dodatno alineo k stališčem kolegov
                  Marjana Poljšaka in Mirana Potrča, ki bi se glasila: "Predlagatelja za drugo
                  obravnavo zakona predlagata podaljšanje roka zbiranja podpisov po vzoru
                  švicarskega zakona o referendumu. Moja ocena namreč je, da je eden od vzrokov za
                  težave pri zbiranju podpisov relativno kratek rok 3 mesecev. Sem menja, da se temu
                  parlamentu ni treba bati iniciativ in referendumskih rešitev in da je ureditev po
                  švicarskem vzoru v tem detajlu - ne mislim v drugih detajlih, ker mislim, da si
                  lahko Slovenija naredi svoj zakon o referendumu, ampak glede dolžine zbiranja pa
                  mislim, da moramo biti bolj širokogrudni in da bo to za modre odločitve dolgoročno
                  najbolj koristno. Hvala.</p>
            </sp>
            <sp xml:id="SDZ1-Redna-29-1995-03-17.sp83">
               <speaker>PODPREDSEDNIK VLADIMIR TOPLER:</speaker>
               <p>Hvala. Ali želi še kdo razpravljati? Prosim, gospod Geržina.</p>
            </sp>
            <sp xml:id="SDZ1-Redna-29-1995-03-17.sp84">
               <speaker>MIROSLAV GERŽINA:</speaker>
               <p>Hvala za besedo, gospod podpredsednik. Spoštovani! Glede tega zakona imam deljene
                  občutke, tudi mnenja. Dober je in slab. Po tem, kar se je dogajalo zdaj že v dveh
                  primerih, ko so se zbirali podpisi, bi osebno rekel, da na ta način, ko to
                  sprejmemo s temi dodatnimi amandmaji, oziroma z amandmajem, da lahko olajšamo tudi
                  pot Trojanskemu konju v demokracijo. Namreč, danes je bilo rečeno in jaz se
                  strinjam s tem, da je iniciativa volivcev možna in v tistem delu, kjer je bilo
                  danes govorjeno, oziroma že večkrat, da se je onemogočilo do skrajnosti recimo,
                  ali zaradi malomarnosti, ali z določenim namenom zbiranje podpisov, v tem delu
                  podpiram zadevo, da se jo olajša, da se lahko zbira podpise. Vendar v drugem delu,
                  ko se govori, naj se širšemu krogu državljanov in volivcev omogoči pripeljati eno
                  določeno zadevo v parlament, tu imam pa določene pomisleke. Zakaj? Namreč, že tu v
                  parlamentu, ko parlament deluje, mislim, da vsi natančno vemo, da gre za to, kdo
                  komu soli pamet, bom rekel po domače, kdor ve ravno eno nianso več kot nekdo drugi
                  in ga prepriča, da ima on prav. Zdaj pa državljani, ki preko medijev in mediji
                  vemo, kako to zadevo morajo spremljati, oni se tudi prodajajo - mogoče sem se
                  napačno izrazil, naj mi novinarji ne zamerijo, naj drugače zapišejo, namreč, oni
                  morajo naklado dvigati, poleg tega, da ustvarjajo tudi javno mnenje in s tem, ko
                  oni naklado dvigajo, nekoliko popačijo javno mnenje in s tem popačenim javnim
                  mnenjem lahko gremo tudi do državljanov in normalno nekdo pride, ki ima manjšino v
                  parlamentu in reče: "Zdaj bom pa jaz prepričal te ljudi in pridem v parlament s to
                  idejo." S tega stališča sem nekoliko skeptičen o tem. Ko sem poslušal te razprave,
                  je tisto, kar je pozitivno v tem zakonu, nekako "prevagalo" in zato kljub temu z
                  mešanim občutkom in s skepso podpiram spremembo tega zakona, da se dejansko tudi v
                  tem segmentu, pri zbiranju in dajanju javnih pobud omogoči in pospeši
                  demokratizacija v naši družbi.</p>
            </sp>
            <sp xml:id="SDZ1-Redna-29-1995-03-17.sp85">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Poljšak.</p>
            </sp>
            <sp xml:id="SDZ1-Redna-29-1995-03-17.sp86">
               <speaker>MARIJAN POLJŠAK:</speaker>
               <p>Dal bi kratko repliko kolegu Mirotu. Malverzacija, manipulacija, prevare - te
                  stvari se lahko vedno dogajajo na različne načine pod raznimi etiketami. To ni
                  problem. Ampak problem, ki si ga ti navedel, se ne strinjam s tvojo razlago. Ti si
                  rekel, da lahko manjšina nekaj stori, ker dejansko volivci tega nočejo, ali na nek
                  drug način. Problem je naslednji - recimo, da je v parlamentu pet strank, tri
                  stranke volivcem nekaj obljubijo, potem pa volivci gledajo, zakaj se to ne zgodi.
                  Recimo, da se zgodi, da je ena stranka tako dobra, da resno misli s svojo
                  predvolilno obljubo. V parlamentu je ne more izpeljati, ker drugi dve stranki sta
                  samo obljubljali, večina volivcev pa je za tisto rešitev. Potem tista stranka
                  lahko uporabi ta institut, da predlog, pa tudi ne izbere 30 poslancev. Ne more
                  zbrati 30 podpisov poslancev, da bi izvedla referendum, zato gre v zbir na 40
                  tisoč podpisov, ki jih recimo dobi in stvar izpelje. Kaj pa izpelje, tisto, kar je
                  obljubila; politične stranke, ki imajo v parlamentu recimo 60%. Tudi to varianto
                  je treba vzeti v poštev.</p>
            </sp>
            <sp xml:id="SDZ1-Redna-29-1995-03-17.sp87">
               <speaker>PODPREDSEDNIK VLADIMIR TOPLER:</speaker>
               <p>Hvala. Ali želi še kdo besedo? Gospod Ribičič.</p>
            </sp>
            <sp xml:id="SDZ1-Redna-29-1995-03-17.sp88">
               <speaker>DR. CIRIL RIBIČIČ:</speaker>
               <p>Imam repliko v zvezi s tem, v kolikor je lahko referendum ali pa zbiranje podpisov
                  za referendum neke vrste trojanski konj. Po naši ustavi je seveda jasno, da
                  odločajo o zadevah, ki so v pristojnosti Državnega zbora, poslanci sami. Jasno pa
                  je, da odločajo o tem kot predstavniki ljudstva, ne posameznih delov ljudstva,
                  ampak ljudstva kot celote. In če tretjina poslancev, ali 40 tisoč podpisov, v
                  nekaterih drugih primerih so pa drugačni pogoji - če se v skladu s pogoji, ki jih
                  ustava določa, to sproži, se da osnova za to, da se ugotovi, ali ima prav tista
                  večina poslancev v parlamentu, ali pa večina ljudi meni drugače. Seveda je pri tem
                  možno manipuliranje, ampak tega manipuliranja ni kaj veliko manj, ko gre za
                  odločanje poslancev. Tudi poslanci smo pod vtisom takšnega in drugačnega vpliva
                  medijev itd. Moje mnenje je, da ni možno ob spremembah tega zakona razpravljati o
                  jasnih ustavnih načelih, po katerih poslanci odločamo v imenu vseh ljudi, ti
                  ljudje pa imajo možnost, da to preverijo in korigirajo v tistih primerih, kadar
                  večina ljudi meni drugače. In sprožiti referendum je pač oblika preverjanja, ali
                  je poslanska volja skladna z voljo večine ljudi in je s tega vidika pač eden
                  najbolj demokratičnih institutov za takšno kontrolo, ne pa nek nevaren trojanski
                  konj, ki ne bi bil skladen s to demokracijo. Hvala.</p>
            </sp>
            <sp xml:id="SDZ1-Redna-29-1995-03-17.sp89">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Geržina.</p>
            </sp>
            <sp xml:id="SDZ1-Redna-29-1995-03-17.sp90">
               <speaker>MIROSLAV GERŽINA:</speaker>
               <p>Hvala lepa. Repliko gospoda Poljšaka razumem in sprejemam, težje pa sprejemam
                  repliko dr. Ribičiča. Namreč, on je bil član ene stranke, ki je imela monopol nad
                  tem in da on govori o demokratičnosti, o tem mislim, da je malo sprenevedanja. Saj
                  sem rekel. Imam pomisleke, ampak kljub temu podpiram in to oba podpirava, veva pa
                  za kaj gre. Hvala lepa.</p>
            </sp>
            <sp xml:id="SDZ1-Redna-29-1995-03-17.sp91">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo? Gospod Ribičič. In prosim, da se držimo dnevnega reda in
                  tudi malo racionalnosti.</p>
            </sp>
            <sp xml:id="SDZ1-Redna-29-1995-03-17.sp92">
               <speaker>DR. CIRIL RIBIČIČ:</speaker>
               <p>Vesel bi bil, gospod podpredsednik, če bi to opozorilo naslovili na mojega
                  predhodnika, ki je v razpravo vpletel pripadnost k določeni politični stranki in
                  preteklosti. Seveda bi bilo tudi o tem zanimivo razpravljati. Vsaj 10 let so stare
                  razprave o tem, kako uvesti politični referendum v prejšnji politični sistem.
                  Končno sem sodeloval in marsikdo drug pri pripravi tistega najpomembnejšega
                  referenduma, ki je temeljni kamen države, v kateri sedaj skupaj živimo. Ne poznam
                  pa nobene poslovniške določbe, ki bi mi onemogočala zaradi preteklosti sodelovanje
                  v razpravi, ko gre za vprašanje, kaj je ta trenutek demokratično in kaj ni. Zato
                  pri teh argumentih vztrajam in prosim kolego Geržino, če želi diskvalificirati
                  mojo razpravo, naj to poskuša narediti na ta način, da bo navedel protiargumente,
                  ne pa posegov v preteklost. V kolikor pa že posega v preteklost, pa prosim
                  argumentirano, v katerem primeru sem nasprotoval referendumskemu ugotavljanju
                  volje ljudi v preteklem sistemu. Hvala lepa.</p>
            </sp>
            <sp xml:id="SDZ1-Redna-29-1995-03-17.sp93">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Ribičič. Moje opozorilo ni bilo namenjeno vam, ampak sem želel
                  opozoriti, da se ne bi oddaljevali od točke dnevnega reda in odpirali drugih
                  političnih razprav. Želi še kdo besedo? Razpravo zaključujem in prehajamo na
                  odločanje. Odločali bomo o sklepu. Odločamo z navadno večino. Proceduralno, gospod
                  Moge.</p>
            </sp>
            <sp xml:id="SDZ1-Redna-29-1995-03-17.sp94">
               <speaker>RUDI MOGE:</speaker>
               <p>Hvala za besedo. Predsedujoči, poslanska skupina LDS prosi za pol ure odmora pred
                  odločanjem, ker bi radi še nekatere stvari razčistili.</p>
            </sp>
            <sp xml:id="SDZ1-Redna-29-1995-03-17.sp95">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Še gospod Podobnik se je javil. Ima tudi proceduralno. Dal pa bom
                  odmor, o tem ne bomo odločali. Ampak gospod Podobnik še želi.</p>
            </sp>
            <sp xml:id="SDZ1-Redna-29-1995-03-17.sp96">
               <speaker>JANEZ PODOBNIK:</speaker>
               <p>Hvala lepa, gospod predsedujoči. Imam proceduralni predlog, da se v odmoru sestane
                  kolegij predsednika Državnega zbora in da na tej seji obravnava problematiko
                  gladovne stavke Sergija Vladislava Majhna iz Maribora. Zakaj to predlagam? Danes
                  je petek, danes končujemo sejo Državnega zbora, ali ob treh ali ob petih popoldne.
                  In drugič, dobil sem informacijo, da na današnjem srečanju med gospodom Majhnom in
                  gospo Meto Zupančič ni prišlo do nobenega dogovora oziroma nasprotno, da je
                  ministrica odklonila možnost kakršnegakoli razgovora in kakršnihkoli možnosti
                  dogovora. Ker menim, da je ogroženo življenje gospoda Majhna, predlagam, da se
                  torej sestane kolegij predsednika Državnega zbora in sprejme tudi eventualno
                  odločitev o izredni seji Državnega zbora. Hvala lepa.</p>
            </sp>
            <sp xml:id="SDZ1-Redna-29-1995-03-17.sp97">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Seveda jaz takšne odločitve ne morem sprejeti. Kolegice in kolegi,
                  predlagam, da sejo nadaljujemo. Še vi, ampak gospod Mozetič, ne more počakati, da
                  najprej rešimo eno proceduralno vprašanje? Predlagam, da sejo nadaljujemo ob 14.
                  uri. O tej zadevi se seveda odloča KVIAZ, bom pa sklical na vašo željo kolegij. Bo
                  ga sklical gospod predsednik, seveda pa ne moremo zdaj tu v parlamentu določiti
                  točko dnevnega reda, ki sploh ni proceduralna, ampak je vsebinska zaradi druge
                  zadeve. Izvolite, gospod Mozetič.</p>
            </sp>
            <sp xml:id="SDZ1-Redna-29-1995-03-17.sp98">
               <speaker>MIROSLAV MOZETIČ:</speaker>
               <p>Ker sem izvedel, da bomo delali do 17. ure, bi rad, da bi bili potem vsi, ne samo
                  eni in isti notri. Sem tudi proti temu, da delamo do 17. ure. Saj nimam več časa
                  biti doma nikoli, cel teden smo tukaj in je bilo danes govora, da delamo, no, naj
                  bo zdaj do 15. ure, največ do 15. ure, prosim lepo. Moram iti tudi otroke
                  pogledati.</p>
            </sp>
            <sp xml:id="SDZ1-Redna-29-1995-03-17.sp99">
               <speaker>PODPREDSEDNIK VLADIMIR TOPLER:</speaker>
               <p>Gospod Mozetič predlaga, da sejo nadaljujemo samo do 15. ure. Dajem predlog na
                  glasovanje. Ugotavljamo navzočnost in vas opozarjam, kolegice in kolegi, vsi smo
                  bili tisti, ki smo odločili tako obširen dnevni red in sedaj je samo na nekaterih,
                  da to izpeljemo. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da je sklep sprejet.</p>
               <p>Glede na poslansko skupino odrejam odmor, sejo nadaljujemo ob 14. uri.</p>
            </sp>
            <stage type="time">(Seja je bila prekinjena ob 12.48 uri in se je nadaljevala ob 14.05
               uri.)</stage>
            <sp xml:id="SDZ1-Redna-29-1995-03-17.sp100">
               <speaker>PODPREDSEDNIK VLADIMIR TOPLER:</speaker>
               <p>Ugotavljamo prisotnost oziroma navzočnost v dvorani! Za popoldanski del seje se je
                  opravičil, poleg ostalih, ki so bili opravičeni v dopoldanskem delu, še gospod
                  Sašo Lap. Prosim, da vsi potrdite prisotnost v dvorani. <stage>(45
                     prisotnih.)</stage> Ugotavljamo navzočnost! Ugotavljam, da je navzočih 48
                  poslank in poslancev. Proceduralno gospod Podobnik. Lepo prosim, da se res držimo,
                  da se proceduralno nanaša na postopek, ki je sedaj v teku. Izvolite gospod Janez
                  Podobnik.</p>
            </sp>
            <sp xml:id="SDZ1-Redna-29-1995-03-17.sp101">
               <speaker>JANEZ PODOBNIK:</speaker>
               <p>Spoštovani gospod podpredsednik! Če mi boste dovolili, bom ponovil svoj
                  proceduralni predlog, da se sestane kolegij predsednika Državnega zbora še pred
                  zaključkom današnje seje. Zadevo oziroma predlog utemeljujem s tem, da je
                  življenje gospoda Majhna ogroženo in drugo, da je informacija vsaj po današnjem
                  srečanju med pravosodno ministrico Zupančič in gospodom Majhnom...</p>
            </sp>
            <sp xml:id="SDZ1-Redna-29-1995-03-17.sp102">
               <speaker>PODPREDSEDNIK VLADIMIR TOPLER:</speaker>
               <p>Gospod Podobnik, to je že vsebina. Ne morem vam dati, da o tem razpravljate
                  naprej.</p>
            </sp>
            <sp xml:id="SDZ1-Redna-29-1995-03-17.sp103">
               <speaker>JANEZ PODOBNIK:</speaker>
               <p>Predlagal bi samo, če lahko o tem glasuje Državni zbor, to je...</p>
            </sp>
            <sp xml:id="SDZ1-Redna-29-1995-03-17.sp104">
               <speaker>PODPREDSEDNIK VLADIMIR TOPLER:</speaker>
               <p>Ne. Ne moremo o tem glasovati. To ni v moji pristojnosti. O tem odloča predsednik
                  Državnega zbora. Z vsem spoštovanjem sem tudi sam zato, da se ohrani vsako
                  človeško življenje, vendar Državni zbor je mesto, kjer se delajo pač druge stvari.
                  Izvolite gospod Školč.</p>
            </sp>
            <sp xml:id="SDZ1-Redna-29-1995-03-17.sp105">
               <speaker>JOŽEF ŠKOLČ:</speaker>
               <p>Hvala lepa. Rad bi pojasnil samo dve stvari. Pred nekaj minutami sem dobil na mizo
                  zahtevo za sklic kolegija predsednika Državnega zbora in tisto, kar bi rad v tem
                  trenutku rekel je, da se mi zdi popolnoma nepotrebno, da se recimo tukaj preko
                  Državnega zbora sklicuje kolegij v trenutku, ko je predsednik v Državnem zboru, ko
                  se ve, kje se ga da dobiti, in ko zelo natančno veste, da če je podan korekten
                  predlog, o katerem je mogoče govoriti na kolegiju, da vsakič kolegij tudi skliče.
                  Kolegij sem v bistvu tudi dolžan sklicati v trenutku, ko zahteva to eden od članov
                  kolegija, da ne bo nesporazumov. Kolegij bom sklical ob 16. uri popoldne, pod
                  pogojem, če bomo dobili od predlagatelja material, o katerem se je mogoče na
                  kolegiju odločati. Drugače se mi zdi, da se mi zapletamo tukaj v stvari, kot se
                  zapleta sam Državni zbor. Samo volja, da se določene stvari rešijo, ni zadosti.
                  Potrebno je tudi znanje in potrebno je tudi imeti pristojnosti, da se te stvari
                  urejajo in bi zelo iskreno prosil predlagatelja, da do 15. ure, do katere pač teče
                  delo Državnega zbora, poda predlog, o katerem bodo lahko kolegij, ki sodelujejo v
                  kolegiju odločali in ob tretji uri, če bomo material, o katerem lahko kolegij
                  odloča, dobili, potem zaradi drugih obveznosti sklicujem pač kolegij ob 16. uri.
                  Hvala lepa.</p>
               <p>Mislim, da nima smisla, da razpravljamo o teh rečeh. Kolegij bo sklican ob 16.
                  uri, če bomo material dobili, če pa ne, pa ne.</p>
            </sp>
            <sp xml:id="SDZ1-Redna-29-1995-03-17.sp106">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Janez Podobnik, vsebinske razprave ne bom več dovolil na to
                  temo. Proceduralno imate, izvolite. Ampak prosim, da se ne dotikamo vsebine.</p>
            </sp>
            <sp xml:id="SDZ1-Redna-29-1995-03-17.sp107">
               <speaker>JANEZ PODOBNIK:</speaker>
               <p>V imenu predlagatelja bom do 15. ure pripravil potrebno gradivo in sklepe. Gradivo
                  pa imate vsi. Več kot dovolj ga imate vsi. Bom ga pa pripravil, in tudi sklepe, o
                  katerih naj bi sklepal kolegij. Menim pa, da brez izredne seje Državnega zbora ta
                  problem ni možno razrešiti. Hvala.</p>
            </sp>
            <sp xml:id="SDZ1-Redna-29-1995-03-17.sp108">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Podobnik. Predlagal bi, da se to dogovorite s predsednikom, ne
                  pa s predsedujočim. Mi pa smo pri glasovanju o sklepu, da Državni zbor Republike
                  Slovenije predloga zakona o spremembah in dopolnitvah zakona o referendumu in
                  ljudski iniciativi ne sprejme. Sprašujem pa gospoda Mogeta, ki je zahteval odmor,
                  ali želi podati pojasnilo po odmoru. Izvolite.</p>
            </sp>
            <sp xml:id="SDZ1-Redna-29-1995-03-17.sp109">
               <speaker>RUDI MOGE:</speaker>
               <p>Predsedujoči, hvala lepa za besedo. Poslanska skupina LDS je svoja stališča o tem
                  zakonu uskladila med seboj in smo pripravljeni na glasovanje.</p>
            </sp>
            <sp xml:id="SDZ1-Redna-29-1995-03-17.sp110">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. O tem sklepu glasujemo z navadno večino. Gospod Poljšak, obrazložitev
                  glasu. Izvolite.</p>
            </sp>
            <sp xml:id="SDZ1-Redna-29-1995-03-17.sp111">
               <speaker>MARIJAN POLJŠAK:</speaker>
               <p>Obrazložitev glasu je samo zato, da ne bi prišlo do pomote. Poglejte, glasovati je
                  treba proti, da gre ta zakon naprej. Hvala.</p>
            </sp>
            <sp xml:id="SDZ1-Redna-29-1995-03-17.sp112">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage>(59 prisotnih.)</stage> Kolegice in
                  kolegi, prosim, da poslušate. Sklep sem prebral. Državni zbor Republike Slovenije
                  predloga zakona o spremembah in dopolnitvah zakona o referendumih in o ljudski
                  iniciativi ne sprejme.</p>
               <p>Kdo je za? <stage>(25 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da sklep ni sprejet.</p>
               <p>To točko prekinjam, ker se mora sestati matično delovno telo in predlagati
                  stališča in sklepe, ki jih bomo sprejeli v prvi obravnavi, takrat pa bomo
                  glasovali z dvotretjinsko večino.</p>
               <p>Prehajamo na <title>NASLEDNJO TOČKO DNEVNEGA REDA - PREDLOG ZAKONA O
                     DRUŠTVIH</title>.</p>
               <p>Predlog zakona je v obravnavo Državnemu zboru predložila Vlada Republike
                  Slovenije. Obravnavali ga bomo v drugi obravnavi. Želi predstavnik Vlade besedo?
                  Gospod minister Šter.</p>
            </sp>
            <sp xml:id="SDZ1-Redna-29-1995-03-17.sp113">
               <speaker>ANDREJ ŠTER:</speaker>
               <p>Hvala, gospod podpredsednik. Spoštovani! Gospod predsedujoči, gospe in gospodje
                  poslanci! Dovolite mi, da v kratkem predstavim aktivnosti predlagateljev v zvezi s
                  pripravo predloga zakona o društvih za vašo drugo obravnavo.</p>
               <p>Državni zbor je na 22. seji dne 22.junija lani obravnaval predlog zakona o
                  društvih v prvi obravnavi in ugotovil, da je predlagano besedilo primerna podlaga
                  za pripravo predloga zakona za drugo obravnavo. V zvezi s posameznimi določbami pa
                  ste prejeli stališča in sklepe, s katerimi ste predlagatelju naložili, da nekatera
                  vprašanja ponovno prouči in poišče ustrezne rešitve. Najpomembnejša vprašanja bi
                  vam rad naštel iz teh sklepov.</p>
               <p>To je vprašanje razlikovanja društev, ki delujejo v javnem interesu od
                  ljubiteljskih društev. To je omogočiti društvom, da se pod posebnimi pogoji
                  ukvarjajo tudi z gospodarsko dejavnostjo in to je slednjič ureditev
                  lastninsko-pravnih razmerij v društvih, ki razpolagajo z družbeno lastnino. Pri
                  iskanju ustreznih rešitev je predlagatelj sodeloval s predstavniki različnih
                  ministrstev, Pravno fakulteto v Ljubljani in službo Vlade Republike Slovenije za
                  zakonodajo. Predlagatelj je sledil vašemu stališču, da naj v zakon vgradi razloček
                  med zgolj ljubiteljskimi društvi in društvi, ki delujejo tudi v javnem interesu. V
                  drugem odstavku 3. člena je tako določil, da se društvu v skladu s posebnimi
                  predpisi lahko podeli status društva, ki deluje v javnem interesu, če njegovo
                  delovanje presega interese njegovih članov in deluje v javno korist. S takšno
                  določbo je predlagatelj omogočil, da si posamezna društva lahko pridobijo poseben
                  status, vendar pa je zaradi pestrosti področij, na katerih društva delujejo,
                  določitev kriterijev in pogojev za pridobitev takšnega statusa prepustil področni
                  zakonodaji. Ministrstva, ki so pristojna za področje, na katerem društva delujejo,
                  bodo ob upoštevanju predpisanih pogojev in kriterijev ter na podlagi poročil o
                  delovanju posameznega društva najlažje ocenila, kateremu društvu bodo priznala
                  takšen poseben status. Takšno rešitev je že predvidel zakon o uresničevanju
                  javnega interesa na področju kulture, nekatere določbe pa vsebuje tudi zakon o
                  gasilstvu. Glede na to, da se pripravljajo zakon o športu, zakon o turizmu, zakon
                  o invalidskih organizacijah in da bo potrebno sprejeti oziroma spremeniti tudi
                  predpise o lovstvu in ribištvu, bo mogoče v teh zakonih določiti tudi pogoje in
                  kriterije za uveljavljanje posebnega statusa društev, ki delujejo na navedenih
                  področjih.</p>
               <p>Predlagatelj je tudi dosledno sledil stališčem o opravljanju gospodarske
                  dejavnosti v društvih. Ker zakon o gospodarskih družbah omogoča društvom, da za
                  opravljanje pridobitne dejavnosti ustanovijo gospodarsko družbo, teh določb
                  predlagatelj v zakonu ni želel ponavljati. Omejil se je le na neposredno
                  opravljanje pridobitne dejavnosti, ki jo opravlja društvo samo, ne da bi moralo
                  zato ustanoviti poseben pravni subjekt. V skladu s predlaganimi rešitvami se bo
                  društvo lahko neposredno ukvarjalo s pridobitno dejavnostjo pod naslednjimi
                  pogoji. Opravljanje pridobitne dejavnosti mora biti opredeljeno v temeljnem aktu.
                  Drugič. Društvo je dolžno opravljati pridobitno dejavnost pod pogoji, ki jih za
                  opravljanje posamezne dejavnosti določa zakon, torej upoštevati splošne predpise s
                  tega področja. Pridobitna dejavnost mora biti povezana s cilji in nalogami društva
                  in opravljanje pridobitne dejavnosti mora biti nujno za doseganje ciljev in nalog
                  društva. Nova je v predloženem gradivu tudi določba, da lahko društvo na podlagi
                  zakupne ali sorodne pogodbe poveri neposredno opravljanje pridobitne dejavnosti z
                  društvenimi sredstvi tudi drugim fizičnim ali pravnim osebam. Zaradi doslednega
                  izvajanja načela nepridobitnosti je seveda nujno, da se sme presežek prihodkov nad
                  odhodki, ki ga društvo doseže z neposrednim opravljanjem pridobitne dejavnosti,
                  porabiti le za dosedanje namenov in nalog društva v skladu s temeljnim aktom.</p>
               <p>Društva so po svojem statusu pravne osebe zasebnega prava, razen nekaterih
                  organizacij, ki jim je bil s posebnimi predpisi priznan status družbene
                  organizacije in so bile upravičene do družbenih sredstev.</p>
               <p>Ker so družbene organizacije pridobivale sredstva za svoje delo tudi s članarino,
                  prispevki članov in z opravljanjem pridobitne dejavnosti je nujno, da se
                  lastninsko preoblikuje le družbena lastnina, s katero so razpolagala posamezna
                  društva.</p>
               <p>Premoženje, ki so ga društva pridobila odplačno oziroma na podlagi drugega
                  veljavnega pravnega posla in je bilo vpisano v zemljiško knjigo kot premoženje
                  društva, ne more biti predmet lastninskega preoblikovanja.</p>
               <p>Glede na to, da gre za premoženjsko-pravna razmerja, ki jih ni mogoče urediti
                  drugače kot so oziroma bodo urejena z drugimi predpisi s področja lastninskih
                  razmerij, je predlagatelj v zakonu določil, da se ta vprašanja uredijo s posebnim
                  zakonom.</p>
               <p>Predlagatelj zakona je pri pripravi besedila tako za prvo kot tudi za drugo
                  obravnavo sodeloval na sestankih in drugih srečanjih, ki so jih organizirala
                  društva in njihove zveze na temo priprave tega akta in nekatere predloge upošteval
                  tudi pri pripravi zakona. Sodelovali smo na okrogli mizi, ki jo je konec januarja
                  v zvezi s to problematiko organiziral Svet društvenih organizacij. To povem zato,
                  ker odprtost do vseh zainteresiranih sooblikovalcev društvenega življenja
                  predlagatelj pravzaprav upošteva kot prispevek k iskanju kvalitetnih rešitev za
                  pravno ureditev tega tako pomembnega segmenta naše družbe. Število društev pri nas
                  in število vanje včlanjenih naših ljudi ta interes seveda narekujejo.</p>
               <p>Gospe in gospodje poslanci! Prepričan sem, da je predlagatelj v skladu z vašimi
                  predlogi in stališči ter ob upoštevanju navedenih dejstev in pravnih možnosti za
                  ureditev posameznih vprašanj s predlogom zakona o društvih v drugi obravnavi
                  optimalno uredil področje interesnega združevanja v luči obstoječega pravnega reda
                  in spoštovanja Evropske konvencije o človekovih pravicah. Uspešno delo vam želim.
                  Hvala.</p>
            </sp>
            <sp xml:id="SDZ1-Redna-29-1995-03-17.sp114">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu ministru. Predlog zakona je obravnaval Odbor za notranjo
                  politiko in pravosodje kot matično delovno telo. Poročilo bo podal gospod Pukl,
                  prosim.</p>
            </sp>
            <sp xml:id="SDZ1-Redna-29-1995-03-17.sp115">
               <speaker>VITODRAG PUKL:</speaker>
               <p>Hvala za besedo gospod podpredsednik. Spoštovani zbor! Odbor za notranjo politiko
                  in pravosodje je obravnaval predlog zakona o društvih za drugo branje in je
                  predvsem ugotovil, da je predlagatelj upošteval sklepe oziroma stališča iz prvega
                  branja, kot je zastopnik predlagatelja povedal, gre za materijo, ki je tudi po
                  našem mnenju v predlogu za drugo branje primerno urejena. Je pa prišlo do nekaj
                  stališč odbora in imate ta stališča, ki so v skladu s stališči Sekretariata za
                  zakonodajo in pravne zadeve v poročilu, poleg tega pa imate stališče odbora v
                  pregledu amandmajev, ker je pač ta svoja stališča odbor vložil kot amandmaje. Tako
                  odbor predlaga Državnemu zboru, da sprejme zakon v drugem branju in da se opredeli
                  do amandmajev iz pregleda amandmajev do zakona o društvih tako, kot predlaga
                  odbor.</p>
               <p>Pri tem bi opozoril samo še na to, da je ostalo nekoliko odprto vprašanje zaščite
                  imen in imenovanja društev. Tu bo verjetno treba uporabljati analogijo, sicer
                  težko zamišljam način, da bi lahko to posebej uredili v tej fazi. Hvala lepa.</p>
            </sp>
            <sp xml:id="SDZ1-Redna-29-1995-03-17.sp116">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Puklu. Želi besedo predstavnik Sekretariata? <stage>(Ne
                     želi.)</stage> Prehajamo na obravnavo in odločanje o posameznih členih
                  predloga.</p>
               <p>Najprej dajem skladno s poslovnikom na glasovanje proceduralni sklep, da o vseh
                  tistih členih, h katerim niso bili vloženi amandmaji, skladno s 189. členom,
                  glasujemo skupaj. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je sklep sprejet.</p>
               <p>Prosim, da si pripravite pregled amandmajev EPA 629, z dne 15.3.1995. Imamo
                  amandma k 1. členu. Predlagatelj je Odbor za notranjo politiko in pravosodje.
                  Amandma je redakcijske narave. In drugi amandma. Predlagatelj Vlada Republike
                  Slovenije. Odbor podpira. Želi kdo o 1. členu in o amandmajih besedo? Gospod
                  Mozetič, prosim.</p>
            </sp>
            <sp xml:id="SDZ1-Redna-29-1995-03-17.sp117">
               <speaker>MIROSLAV MOZETIČ:</speaker>
               <p>Hvala za besedo. Bom kratek, ampak mislim, da ta prvi amandma, da bi bilo kljub
                  vsemu boljše, da ostane neprofitno, ker po mojem, tukaj gre za neprofitno
                  združenje oziroma združenje, katerega namen ni pridobivanje dobička. Sedaj pa damo
                  to besedo nepridobitno, mislim, da ni, torej nek dohodek, nekaj pa le mora
                  pridobivati. To je pridobitno društvo, ni pa društvo za ustvarjanje dobička. Tako,
                  da ne vem. Mislim, da bi bilo bolje, da bi ta amandma ne sprejeli.</p>
            </sp>
            <sp xml:id="SDZ1-Redna-29-1995-03-17.sp118">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage>(Ne.)</stage> Zato prehajamo na odločanje.
                  Najprej dajem amandma pod točko 1 - predlagatelj Odbor za notranjo politiko in
                  pravosodje na glasovanje. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(17 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da amandma ni sprejet.</p>
               <p>Drugi amandma. Predlagatelj je Vlada. Odbor ga podpira. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem 1. člen. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 1. člen sprejet.</p>
               <p>K 4. členu imamo amandma odbora. Vlada želi besedo. Izvolite gospod minister
                  Šter.</p>
            </sp>
            <sp xml:id="SDZ1-Redna-29-1995-03-17.sp119">
               <speaker>ANDREJ ŠTER:</speaker>
               <p>K temu amandmaju kot predlagatelji dajemo delno soglasje in našo obvezo, da za
                  tretje branje pripravimo smiselno in vsebinsko svoj lasten amandma. Imam pa tudi
                  obrazložitev, ki jo na željo lahko podam. Bi pa mogoče raje odgovoril na tisto,
                  kar bo kot razlaga s strani poslancev. Hvala.</p>
            </sp>
            <sp xml:id="SDZ1-Redna-29-1995-03-17.sp120">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo o amandmaju k 4. členu? <stage>(Ne.)</stage> Dajem
                  amandma k 4. členu na glasovanje. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(52 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Dajem na glasovanje 4. člen. Ugotovimo sklepčnost! <stage>(54
                  prisotnih.)</stage></p>
               <p>Kdo je za? <stage>(53 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo člen sprejeli.</p>
               <p>Imamo amandma k 5. členu, ki ga nimate v pregledu. Predlagatelj je poslanska
                  skupina Slovenskih krščanskih demokratov. Člen se spremeni tako, da se glasi...
                  Izvolite. Mislil sem prebrati amandma. Izvolite, gospod Mozetič.</p>
            </sp>
            <sp xml:id="SDZ1-Redna-29-1995-03-17.sp121">
               <speaker>MIROSLAV MOZETIČ:</speaker>
               <p>Hvala za besedo, gospod predsedujoči. Ga bom jaz raje prebral, ker ga spreminjam
                  in bo krajši. S predlagatelji sem se dogovoril, smo razčistili tisto, kar je mene
                  predvsem motilo in zakaj smo to dali, tako da bi v tem amandmaju ohranil samo
                  tisto določbo, ki je sicer že v amandmaju k 15. členu, vendar se mi zdi, da bolj
                  spada v ta 5. člen in to samo odstavek. To pomeni, ta amandma bi se glasil, da se
                  k 5. členu doda tretji odstavek, ki glasi: "Posebne pravice in dolžnosti članov
                  društva, ki so stari do 15 let, ureja temeljni akt društva". To je sicer tudi že
                  predlagano, jaz sem v bistvu povzel k 15. členu, vendar mislim, da je bolj prav,
                  da se o tem govori tukaj pri teh članih, ki so pod 15 let, ker tam govorimo o
                  simpatizerjih in častnih članih. Edino iz tega razloga, drugače pa bom jaz, bodisi
                  tukaj podprl, ali pa, če ne bo, pa potem pri 15. členu. Hvala lepa.</p>
            </sp>
            <sp xml:id="SDZ1-Redna-29-1995-03-17.sp122">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Torej bomo glasovali o amandmaju, da se k 5. členu doda nov odstavek:
                  "Posebne pravice in dolžnosti članov društva, ki so stari do 15 let, ureja
                  temeljni akt društva". Ali je tako, gospod Mozetič? Želi kdo besedo? Ugotovimo
                  sklepčnost! <stage>(54 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem 5. člen. Ugotovimo sklepčnost! <stage>(52
                  prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je člen sprejet.</p>
               <p>K 6. členu imamo prav tako amandma, ki je umaknjen. Hvala lepa.</p>
               <p>Smo pri 9. členu. Imamo amandma odbora in je redakcijske narave. Želi kdo besedo?
                  Gospa Danica Simšič, prosim.</p>
            </sp>
            <sp xml:id="SDZ1-Redna-29-1995-03-17.sp123">
               <speaker>DANICA SIMŠIČ:</speaker>
               <p>Hvala za besedo. Sprašujem, za kateri člen katerega zakona gre in kje je bil ta
                  objavljen. Če je to 9. člen zakona EPA 629, ki je objavljen v Poročevalcu številka
                  1, potem v tem prvem odstavku v peti vrstici nikjer ne najdem besedice razrešitve,
                  za katero naj bi se dodala neka nova besedica. Potem ne vem, če je tak amandma
                  sploh smiselno sprejemati oziroma treba je povedati, kje se ta besedica razrešitve
                  v tem prvem odstavku sploh najde, ker je v celem prvem odstavku ni. Hvala.</p>
            </sp>
            <sp xml:id="SDZ1-Redna-29-1995-03-17.sp124">
               <speaker>PODPREDSEDNIK VLADIMIR TOPLER:</speaker>
               <p>Samo malo bom takoj. Gospod minister želi besedo. Besedica pa je...</p>
            </sp>
            <sp xml:id="SDZ1-Redna-29-1995-03-17.sp125">
               <speaker>ANDREJ ŠTER:</speaker>
               <p>Torej, poslanka gospa Simšičeva ima prav. V Poročevalcu je prišlo do tiskovne
                  napake in do izpada enega stavka. Prebral vam bom integralno besedilo 9. člena,
                  pripravljenega za drugo branje in prosim vas, da to manjkajočo vsebino na primeren
                  način dopolnite v vaših materialih.</p>
               <p>Berem 9. člen: "Temeljni akt društva mora določati ime in sedež društva, namen in
                  naloge društva, način včlanjevanja in prenehanja članstva, organe društva, njihovo
                  delovno področje in njihova medsebojna razmerja, sestavo organov, način volitev
                  oziroma imenovanja in razrešitve organov za njihovo mandatno dobo, pravice in
                  dolžnosti članov ter organov društva, zastopanje društva, financiranje društva in
                  način opravljanja nadzorstva nad razpolaganjem s finančnimi sredstvi, način
                  prenehanja društva in razpolaganje s premoženjem v takem primeru ter način
                  zagotavljanja javnosti dela društva, spremembe in dopolnitve temeljnega akta
                  društva sprejme najvišji organ društva." To je sedaj tekst, ki je bil pomotoma v
                  Poročevalcu objavljen brez manjkajočega dela.</p>
            </sp>
            <sp xml:id="SDZ1-Redna-29-1995-03-17.sp126">
               <speaker>PODPREDSEDNIK VLADIMIR TOPLER:</speaker>
               <p>Opravičujem se, ker je prišlo do napake v Poročevalcu. Kljub temu, da je prišlo do
                  napake, glasujemo o tem amandmaju. Želi še kdo besedo? <stage>(Ne.)</stage>
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 9. člen. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(46 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 9. člen sprejet.</p>
               <p>K 11. členu imamo amandma poslanske skupine Združene liste. Odbor ga podpira. Želi
                  kdo besedo? <stage>(Ne.)</stage> Dajem amandma Združene liste na glasovanje.
                  Gospod minister, izvolite.</p>
            </sp>
            <sp xml:id="SDZ1-Redna-29-1995-03-17.sp127">
               <speaker>ANDREJ ŠTER:</speaker>
               <p>Torej gre za amandma, do katerega kot predlagatelji uveljavljamo negativno
                  stališče, in sicer v zvezi s tem amandmajem menimo, da bi določbo 11. člena morala
                  ostati nespremenjena. Po našem prepričanju bi se namreč morali predstavniki
                  društev, ki želijo ustanoviti zvezo, sestati na ustanovnem zboru in sprejeti sklep
                  o ustanovitvi zveze društev in sklep o sprejemu statuta zveze društev. Vsa
                  notranja razmerja med posameznimi društvi, ki se vključujejo v zvezo, pa se
                  uredijo s statutom in zato predloženega amandmaja ne podpiramo.</p>
            </sp>
            <sp xml:id="SDZ1-Redna-29-1995-03-17.sp128">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Potrč, izvolite.</p>
            </sp>
            <sp xml:id="SDZ1-Redna-29-1995-03-17.sp129">
               <speaker>MIRAN POTRČ:</speaker>
               <p>Hvala lepa. Razlike, ki jih je omenil gospod minister med vladnim predlogom in
                  našim, po mojem prepričanju, niso tako zelo velike in kljub temu takšne, da je
                  treba amandma podpreti. Niso tako velike v tem smislu, da tudi mi predpostavljamo,
                  da morajo vsa društva o tem sprejeti odločitev, da morajo pooblastiti svojega
                  človeka, da morajo vse urediti kar je vsebina sicer delovanja društev tudi za
                  zvezo društev, da se nam zdi pa nesmiselno imeti nejasno besedilo 11. člena, ki
                  glede na to, kako se društva sicer ustanavljajo, predpostavljajo ustanovno
                  skupščino društva, kjer mora biti najmanj 10 polnoletnih državljanov, kjer morajo
                  tam sprejeti sklep. Kaj če se tri društva združijo v zvezo, se pravi, da morajo
                  potem v dve društvi določiti tri, v eno pa štiri predstavnike, da bi lahko bilo
                  deset polnoletnih državljanov, ki bo to zvezo društev ustanovilo. Menimo, da so
                  pristojni organi društev toliko zreli, da bodo ocenjevali, kaj je vsebina in če
                  bodo z vsebino zadovoljni, bodo pooblastili človeka, ki bo prišel in rekel, mi se
                  s tem strinjamo in zveza društev je z našim soglasjem ustanovljena; in to je ta
                  predlog, ki je po mojem mnogo boljši od tega, kar trdi Vlada. Hvala.</p>
            </sp>
            <sp xml:id="SDZ1-Redna-29-1995-03-17.sp130">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod minister.</p>
            </sp>
            <sp xml:id="SDZ1-Redna-29-1995-03-17.sp131">
               <speaker>ANDREJ ŠTER:</speaker>
               <p>Hvala. Torej jaz samo izpostavljam tisto razliko, ki se nam kot predlagatelju zdi
                  bistvena med načinom odločanja, ki ga predstavlja pogodbeno razmerje in med
                  načinom odločanja, ki je v društvih. Ta je lahko zamuden, lahko da je okoren,
                  vseeno pa predpostavlja ugotavljanje volje članstva. Pogodba po našem mnenju ni
                  tipičen akt in za tako pomembno področje kot je recimo združevanje ali
                  razdruževanje v zvezo društev po našem mnenju ni primerna oblika ugotavljanja
                  volje.</p>
            </sp>
            <sp xml:id="SDZ1-Redna-29-1995-03-17.sp132">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Potrč.</p>
            </sp>
            <sp xml:id="SDZ1-Redna-29-1995-03-17.sp133">
               <speaker>MIRAN POTRČ:</speaker>
               <p>Spoštovane kolegice in kolegi! Se opravičujem, ker mogoče ni tako zelo pomembno.
                  Dve stvari bi rekel. Nismo si izmislili. Od vrste društev smo bili opozorjeni na
                  nelogičnost vladnega predloga. Zato smo ga predlagali. Ni naša ideja.</p>
               <p>In drugo. Gospod minister, ne govorite reči, ki ne pišejo v amandmaju. Dajte tudi
                  vi prebrati. To podpišejo na podlagi odločitev pristojnih organov društva.
                  Skupščina društva bo odločila, da se sme s pogodbo ustanoviti zveza z vsemi
                  temeljnimi določili, ki jih mora ta pogodba imeti, kot sicer velja za statut
                  društva. Če ne bo tega pooblastila, ne bo mogel podpisati, če bo kdo zlorabil
                  pooblastilo, potem pa lahko zlorabi tudi, da bo na ustanovni sestanek prišel.
                  Mislim, da ni točno vaše, ko trdite, da to ne odločajo društva. Seveda, najvišji
                  organ društva bo o tem odločil. Noben drugi. On bo samo to izvršil, ko bo pač
                  pooblastila dobil. Hvala.</p>
            </sp>
            <sp xml:id="SDZ1-Redna-29-1995-03-17.sp134">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da je amandma sprejet.</p>
               <p>Dajem na glasovanje 11. člen. Ugotovimo sklepčnost! <stage>(56
                  prisotnih.)</stage></p>
               <p>Kdo je za? <stage>(47 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo člen sprejeli.</p>
               <p>K 15. členu imamo amandma Združene liste, odbor ga podpira. Želi kdo besedo?
                  Gospod Potrč, izvolite.</p>
            </sp>
            <sp xml:id="SDZ1-Redna-29-1995-03-17.sp135">
               <speaker>MIRAN POTRČ:</speaker>
               <p>Na predlog gospoda Mozetiča je popolnoma enaka vsebina, sprejeta pri 5. členu.
                  Korektno je, da jaz to umaknem, moram pa nekaj reči. Žal mi bo kljub vsemu, da bo
                  v narobe členu napisano, ampak dobro, če bi slučajno redakcijsko to popravljali,
                  potem po mojem bi bilo boljše, ker 11. člen govori o vsebini statuta in ureja vse
                  posebne pravice in bi bolj spadalo sem, ampak ne glede na to, važno je, da vemo,
                  da bodo člani društva pod 15. leti določene posebne pravice imeli in to je bistvo
                  tega amandmaja bilo. Umikam ga. Hvala.</p>
            </sp>
            <sp xml:id="SDZ1-Redna-29-1995-03-17.sp136">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ker umikate amandma, o 15. členu ne bomo razpravljali.</p>
               <p>V razpravo dajem 20. člen. Imamo amandma odbora, ki je redakcijske narave. Želi
                  kdo besedo? Glasujemo o amandmaju k 20. členu. Ugotovimo sklepčnost! <stage>(55
                     prisotnih.)</stage></p>
               <p>Kdo je za? <stage>(50 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 20. člen. Ugotovimo sklepčnost! <stage>(52
                  prisotnih.)</stage></p>
               <p>Kdo je za? <stage>(46 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je člen sprejet.</p>
               <p>V razpravo dajem 21. člen. Imamo amandma poslanske skupine Nacionalne desnice,
                  odbor ne podpira. Gospod minister, izvolite.</p>
            </sp>
            <sp xml:id="SDZ1-Redna-29-1995-03-17.sp137">
               <speaker>ANDREJ ŠTER:</speaker>
               <p>S predloženim amandmajem k 21. členu se ne strinjamo, in sicer menimo, da gre za
                  podvajanje izrazoslovja, kajti po našem mnenju je amandma nepotreben, ker je zajet
                  s peto alineo tega člena, kajti javna sredstva zajemajo tudi proračunska
                  sredstva.</p>
            </sp>
            <sp xml:id="SDZ1-Redna-29-1995-03-17.sp138">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(6 poslancev.)</stage> Je kdo proti? <stage>(38
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 21. člen. Ugotovimo sklepčnost! <stage>(54
                  prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo člen sprejeli.</p>
               <p>K 22. členu imamo amandma Združene liste. Odbor ne podpira. Gospod Potrč,
                  izvolite.</p>
            </sp>
            <sp xml:id="SDZ1-Redna-29-1995-03-17.sp139">
               <speaker>MIRAN POTRČ:</speaker>
               <p>Hvala lepa. Rad bi vas opozoril, da je to, po našem mnenju, poleg amandmaja in
                  vsebine 36. člena, ki govori o lastnini, eden najpomembnejših amandmajev. Namreč,
                  v tistem delu, ko sta se Vlada in tudi Državni zbor opredelila, da bodo te posebne
                  pogoje za društva, ki naj bi imela javni interes, določali posebni zakoni, s čimer
                  smo uspeli, sam pa samo verjamem, da bo Vlada dosledna, in da bo pri vsakem zakonu
                  to tudi predlagala. Doslej je pri mnogih pozabila, pa smo jo morali mi v Državnem
                  zboru na to opozoriti in prav bi bilo, da se ne bi tega zavedal, samo minister
                  Šter, ki je to obljubil, ampak tudi vsi drugi ministri, ki bodo pripravljali
                  zakonodajo iz teh področij. Ampak pravim poleg teh dveh je ta eden od
                  najpomembnejših. Zakaj gre. Gre za vprašanje te pridobitne dejavnosti. Mi imamo
                  samo en predlog. Soglašamo, da seveda se sme dejavnost opravljati v skladu s
                  splošnimi pogoji, prostori <stage>(zdravstvo, sanitarni...)</stage>, ne vem, vse
                  tisto, kar mora biti normalno. Društvo mora tudi te pogoje izpolnjevati.
                  Soglašamo, da mora biti to povezano z nameni in nalogami društva. Se strinjamo, da
                  morajo biti ti nameni nalog in opravljanje te dejavnosti določeno v temeljnem
                  aktu, se strinjamo. Zraven je pa napisano še "in nujna za njihovo doseganje".
                  Mislim, da daje to organom takšno arbitrarno možnost presoje, kaj je nujno za
                  njihovo doseganje, da bo verjetno iz te gospodarske dejavnosti ostalo zelo
                  malo.</p>
               <p>Stvar bom zelo poenostavil, pa ne mislim, da je tipična. Prav gotovo je bife
                  društva na igrišču športnega društva  lahko povezan z nameni in nalogami. Nujen za
                  doseganje pa gotovo ni. Ker tenis ali pa košarko se da igrati tudi tako, da si
                  prineseš v tetrapaku dva sadna soka in sendvič in tam to opraviš. Možno pa je
                  tako, da tam pač tisti, ki so te prišli spremiti in sedijo, medtem ko ti igraš,
                  otroci, žena, mož, kdorkoli že, na klopi in popijejo recimo iz bifeja sok in
                  pojejo tam sendvič. Če bo sedaj Vlada in organ, ki bo dajal kontrolo, ocenjeval,
                  kaj je nujno za doseganje namenov društva, potem bo lahko rekel, takšen bife pač
                  ni mogoč, pa sem rekel sedaj za športni klub, lahko velja isto za upokojence,
                  lahko velja isto za gasilce, lahko velja isto še za kakšno drugo društvo. Mislim,
                  da je preveč restriktivno in da bi bilo čisto dovolj, če ta dejavnost mora biti
                  povezana z nameni in nalogami društva in mora biti določena v temeljnem aktu. Zato
                  ne glede na mnenje matičnega delovnega telesa, ki je sicer vse naše predloge
                  podprlo in smo jim hvaležni, tega pa ne, predlagam, da za ta amandma glasujete.
                  Hvala lepa.</p>
            </sp>
            <sp xml:id="SDZ1-Redna-29-1995-03-17.sp140">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Najprej gospod Mozetič.</p>
            </sp>
            <sp xml:id="SDZ1-Redna-29-1995-03-17.sp141">
               <speaker>MIROSLAV MOZETIČ:</speaker>
               <p>Hvala za besedo. Strinjam se, da je to eden od tistih dveh najpomembnejših členov,
                  ampak zdaj smo spet pri tisti zadevi, ki smo jo imeli že v prvem branju, kaj naj
                  bo in koliko daleč naj gre pridobitna oziroma podjetniška dejavnost društev? Ravno
                  primer, ki je bil prej povedan, kaže na to, da bo tako društvo dejansko opravljalo
                  profitno dejavnost. Katerokoli društvo lahko to naredi, katerokoli društvo ima
                  potem lahko bife ali kakršnokoli zadevo, ki jo ima zraven, normalno ko nekam greš,
                  drugo je sicer vprašanje planinskega društva pa določenih zadev, ampak ta bodo
                  verjetno prišla pod tisti zakon, ki bo po 3. člen.</p>
               <p>Zdaj, če je problem arbitrarnosti tukaj, kaj je nujno za njihovo doseganje ciljev,
                  je to lahko vprašanje, ampak mislim, da dejavnost mora biti ne samo povezana, ker
                  tudi ne vem, v kakšnem smislu je ta povezanost z dejavnostjo tenisa? Nobene
                  povezave nima s tenisom bife ali pa pivo.</p>
               <p>Tako, da mislim, da je tukaj in v celoti podpiram stališča odbora. Tukaj je ravno
                  tisti problem, ali hočemo obdržati, da društva bodo še naprej opravljala
                  gospodarsko dejavnost tako kot so jo doslej, ali je res samo tisto, kar je nujno
                  potrebno za to, da svojo dejavnost lahko opravljajo. Če bo sedaj govora o
                  upokojencih, mislim, da ima upokojensko društvo lahko v svojih pravilih določeno,
                  da za svoje člane lahko pripravlja določene cenejše obroke, ne vem kaj in to ima
                  in to potem opravlja in dela. Hvala lepa.</p>
            </sp>
            <sp xml:id="SDZ1-Redna-29-1995-03-17.sp142">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Sisinger in potem gospod minister Šter.</p>
            </sp>
            <sp xml:id="SDZ1-Redna-29-1995-03-17.sp143">
               <speaker>IVAN SISINGER:</speaker>
               <p>Spoštovani predsedujoči, poslanke in poslanci. Podpiram ta amandma k 22. členu.
                  Rad bi nekaj povedal. Prepričan sem, da gospod minister ne bo nasprotoval temu
                  amandmaju, ker moram nekaj povedati danes pred Državnim zborom, da že dolgo nisem
                  imel možnosti, da bi lahko zasledil, da bi predlagatelj za drugo branje, kot je to
                  storilo Ministrstvo za notranje zadeve, v tem zakonu o društvih upoštevalo
                  dosledno stališče Državnega zbora in mislim, da sta sedaj prav tista dva člena, 22
                  in 23, kjer smo najširšo razpravo vršili pri prvem branju prav o društvih. Mislim,
                  da sta ta dva 22. in 23. člen tista, kjer iskreno želimo, da jih poslanke in
                  poslanci podpremo, da jih izglasujemo, ker je vendarle tudi predlagatelj spoznal,
                  da ni mogoče tem društvom, pa ne samo upokojencem, gasilcem, tabornikom in
                  komurkoli, sem takrat govoril, preprečiti njihove aktivnosti in delovanja.</p>
               <p>Zato vas prosim, da podpremo tudi to spremembo. Ker če bomo notri dali to besedo
                  nujno za njihovo doseganje, vas lepo prosim, bil sem sam predsednik društva,
                  podpredsednik društva dolga leta in mnogi bi ste tukaj, ki ste predsedniki tudi
                  društev, pa dobro veste, ni prav vse tako čisto nujno, sigurno pa je potrebno za
                  naše aktivno delovanje; to in to, kar piše v tem 22. in 23. členu.</p>
               <p>Zato bom podprl ta amandma in besedo pod nujno, da se ne bomo kdaj kregali, ali je
                  to nujno k tem društvom upokojencev in gasilcev in kjerkoli drugje ali ni prav
                  nujno. Ne, nujno prav ni, je pa potrebno za delovanje in aktivnost tega društva,
                  ker se mora na nek način preživeti, mora najti določena sredstva itn. Zato smo
                  rekli, tej dejavnosti ne moremo dati karakter profitne, če ima sedaj malo
                  gostilnico, da nekdo topli obrok hrane. To je društvom treba omogočiti.
                  Zahvaljujem se predlagatelju, Ministrstvu za notranje zadeva za silno razumevanje
                  na tem področju tega zakona. Hvala.</p>
            </sp>
            <sp xml:id="SDZ1-Redna-29-1995-03-17.sp144">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Mislim, da pri tem amandmaju ne bo tako silnega razumevanja. Izvolite,
                  gospod minister.</p>
            </sp>
            <sp xml:id="SDZ1-Redna-29-1995-03-17.sp145">
               <speaker>ANDREJ ŠTER:</speaker>
               <p>Torej z nekoliko humorja lahko rečem, da imate prav vsi. Ima prav gospod Potrč, ki
                  pravi, da je to eden od najpomembnejših členov in najbolj bistvenih amandmajev.
                  Ima prav gospod Sisinger, da je zakon dobro pripravljen za drugo obravnavo in ima
                  prav predsedujoči, ki trdi, da tukaj pa ne bo šlo gladko. Kajti to določilo, ki ga
                  predlagamo za drugo branje, je bistveno in temelji na izhodišču, da je sprememba
                  društvene zakonodaje sploh potrebna. Ne bom se spuščal v razglabljanje o tem, ali
                  je bife pri teniškem igrišču nujno potreben ali pa predpogoj za njegovo delovanje,
                  ampak lahko vam pa povem, da nas gostinstvo že ves čas izvajanja dosedanjega
                  zakona o društvih seznanja s tem, da gostinska dejavnost po društvih predstavlja
                  nelojalno konkurenco in da je kot dejavnost v društvih sedaj deležna premalo ali
                  nič pozornosti nadzornih institucij. Za naše razumevanje, za nas kot predlagatelje
                  je bistveno, da ostane prav tako kot je predlagano v 22. členu tudi z dostavkom
                  "nujno za njihovo doseganje." Če je "nujno" pregroba beseda, je tudi potrebna za
                  njihovo doseganje, ampak sprašujem vas, ali se vam ne zdi, da tisti, ki dosega
                  dovolj sredstev za opravljanje svoje dejavnosti od sponzorjev, da še konkurira
                  tistim, ki so pa, recimo, planinske postojanke, ki z opravljanjem gospodarske
                  dejavnosti dosegajo predpogoj za to, da po planinskih poteh še obstajajo možnosti,
                  da se popije čaj ali šilce kratkega, kar ni lepo, je pa včasih koristno.</p>
               <p>Zato vztrajamo kot predlagatelji pri integralnem besedilu 22. člena in zavračamo
                  amandma ter opozarjamo, da z morebitnim sprejemom tega amandmaja posežemo v
                  predpostavko, ki ste jo vi testirali ob prvem branju in odločilno posežemo v
                  stališča, ki ste jih vi sprejeli. Torej, zavedam se, da to predstavlja poseg v
                  društveno življenje, ampak naše razmišljanje je ostalo ves čas v isti smeri in v
                  istem okviru. Mislim, da pa predlagani amandma v ta okvir odločilno posega. Zato
                  ga ne podpiramo in če se ne sliši preveč grobo, opozarjamo na posledice, ki
                  utegnejo biti velike.</p>
            </sp>
            <sp xml:id="SDZ1-Redna-29-1995-03-17.sp146">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Potrč.</p>
            </sp>
            <sp xml:id="SDZ1-Redna-29-1995-03-17.sp147">
               <speaker>MIRAN POTRČ:</speaker>
               <p>Hvala lepa. Gospod minister ima zelo korekten in simpatičen nastop. Meni ne bo
                  čisto v celoti uspelo biti na enaki ravni, se bom pa potrudil.</p>
               <p>Prav zato, ker je vprašljivo, če je beseda najboljša in ker ste vi dali besedo, ki
                  je mnogo boljša, pa še nekaj prijateljev kolegov, ki dobro mislijo, me je
                  opozorilo, da se ne strinjajo niti s tekstom, niti z mojim amandmajem, da bi pa
                  želeli, da se kljub temu da prilika, da se do tretje obravnave še temeljito prouči
                  kaj z 22. členom storiti. Če to zares mislimo, potem kaže amandma podpreti, da bi
                  do tretje obravnave takšen razmislek lahko bil. Če ne, bo pač nujno tako kot je
                  ostalo, ker potem amandmaja oziroma člena več spreminjati ne bomo mogli. Hvala
                  lepa.</p>
            </sp>
            <sp xml:id="SDZ1-Redna-29-1995-03-17.sp148">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Sisinger.</p>
            </sp>
            <sp xml:id="SDZ1-Redna-29-1995-03-17.sp149">
               <speaker>IVAN SISINGER:</speaker>
               <p>Spoštovani, predsedujoči! Z velikim spoštovanjem seveda do vas, gospod minister.
                  Vesel sem, da ste povedali, da je nezadovoljstvo v nekaterih gostinskih lokalih na
                  konkurenci, če jo recimo ocenjujejo, da je imela teh nekaj, bi rekel upokojenskih
                  restavracij s tistimi enolončnicami, ki jih upokojenci dobijo, bi bil zelo vesel
                  še enkrat ponoviti to, kar sem rekel pri prvi obravnavi. Če bi lahko mnogi
                  upokojenci z nizkimi pokojninami in ne samo upokojenci, sem rekel, moram reči, v
                  Mariboru prihajajo tudi drugi z nizkimi osebnimi dohodki, tudi delavci in tako
                  naprej, je prav ta naš taborski, upokojenski dom ali menzo, kot ji mi pravimo,
                  zaradi tega, ker imajo nizke osebne dohodke. Že takrat sem rekel, da bi bil
                  srečen, da bi si lahko tudi ti ljudje privoščili v Orlu kosilo ali pri Zamorcu ali
                  kjerkoli, pri Štajercu, zakaj pa ne, ampak ni mogoče. Še dolgo ni mogoče tudi tem
                  strukturam ljudi, zato podpiram in bom glasoval seveda za ta amandma, kjer, sicer
                  bomo pač, dragi prijatelji, če tega nočemo razumeti, v družbi morali reči, da je
                  vse pač nujno. Tudi to, da mora tam jesti, ker drugje ne more, pa je to tudi
                  nujno, samo ne vem, zakaj bi si ustvarjali probleme, če ni potrebno, za
                  bodoče.</p>
            </sp>
            <sp xml:id="SDZ1-Redna-29-1995-03-17.sp150">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Imam še prijavljenega gospoda Jagodnika, gospoda Jančarja in gospoda
                  Mozetiča. Kolegice in kolegi! Predlagam, da to točko zaključimo. Mislim, da nam še
                  manjka nekaj minut. V kolikor se pa ne strinjate, bom pa seveda sejo prekinil.
                  Gospod Jagodnik, izvolite.</p>
            </sp>
            <sp xml:id="SDZ1-Redna-29-1995-03-17.sp151">
               <speaker>JOŽE JAGODNIK:</speaker>
               <p>Hvala lepa za besedo. Gospod minister Šter je kot argument, zakaj naj ne bi
                  sprejeli tega amandmaja navedel, da športna društva preko svoje tovrstne
                  dejavnosti vzpostavljajo nekakšno nelojalno konkurenco. Rad bi ugovarjal temu, ker
                  ne vem, na čem pravzaprav sloni ta njegova ugotovitev, ali samo na ugotovitvi
                  turističnega in gostinskega gospodarstva ali pa še na kakšnih številkah. Ozrimo se
                  čez progo, tukaj v neposredni bližini so športna igrišča Olimpije. Tam znotraj je
                  eden ali pa dva bifeja. Tukaj na naši levi so športna igrišča na Kodeljevem. Tudi
                  tam so neki manjši bifeji. V Mariboru na Braniku je nek takšen bife, ki sodi
                  zraven teniškega igrišča, na Železničarju ravno tako, v Velenju je to, v Kopru je
                  tako, v Portorožu je tako, in tako, gospod Šter, je povsod po svetu, kjer sem imel
                  priliko pač to videti. Od Nemčije, Avstrije, celo, lani smo imeli srečo, da smo se
                  srečali z angleškimi parlamentarci na njihovi idealno pokošeni travci in ob tistih
                  igriščih začuda je ravno tako manjši gostinski lokal, takorekoč priročni bife. To
                  pomeni, da ne morem soglašati z vami, da gre za nelojalno konkurenco, ker gre za
                  ponudbo, ki sodi nekako povsod po svetu v sklop tega standarda. Sedaj pa, še ena
                  zelo pomembna zadeva je tukaj. Mi imamo v Sloveniji, če smo se ustavili ravno na
                  tenisu, celo vrsto zasebnih teniških igrišč, torej tam je to možno, pri državnih
                  teniških igriščih, za katera upam, da bodo še vedno obstajala, in ki bodo, ravno
                  prej omenjena, večji komleksi Olimpija, Slovan, Železničar, Portorož, Branik in
                  tako naprej, tam pa tega ne bi smeli. Tudi to je, gospod minister Šter, seveda
                  nelogično in zato se bom še dodatno zavzel, da bi ta amandma vendarle bil sprejet.
                  Hvala lepa.</p>
            </sp>
            <sp xml:id="SDZ1-Redna-29-1995-03-17.sp152">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Preden dam besedo gospodu Jančarju, bi vas rad obvestil, da predsednik
                  ni dobil nobenega materiala in zato napovedan sklic kolegija odpade, ga ne bo.
                  Izvolite, gospod Jančar.</p>
            </sp>
            <sp xml:id="SDZ1-Redna-29-1995-03-17.sp153">
               <speaker>JANEZ JANČAR:</speaker>
               <p>Hvala lepa. Glede na to, da sem se v samem začetku nagibal k temu, da bi podprl
                  22. člen tak kot je, mislim, da v tem trenutku, glede na vse pomisleke, ki so v
                  tej dvorani, in tudi pomisleke zaradi nelojalne konkurence, mislim, da so zdaj v
                  tem trenutku tudi gostinci in v teh klubih vsi imeli dosti dela in dosti dohodka,
                  bi predlagal, da sprejmemo amandma, pa ne zato, ker je po vsebini najboljši, ampak
                  zato, da bomo v tretjem branju lahko ta člen popravili in mislim, da bodo v
                  ministrstvu, glede na to, da imajo oni diskrecijsko pravico, komu bodo to podelili
                  in komu ne, lahko te stvari tudi nekoliko popravili. Glede na to, da v 35. členu
                  vendar govorimo, da bodo vsi klubi tako ali drugače in vsa ta društva, ki so
                  znotraj tega, opravljali to gostinsko dejavnost, morali polagati račune in bodo
                  pod nazorom Agencije za plačilni promet. Mislim, da sem prav povedal in mislim, da
                  se da znotraj tega nekoliko urediti. Mislim, da bi bilo kar prav, da ta amandma
                  podpremo, pa potem vidimo, kaj se da v tretjem branju vendar popraviti, ker dati
                  nekoga v privilegiran položaj vendar ni korektno, tudi do ostalih gostincev. Hvala
                  lepa.</p>
            </sp>
            <sp xml:id="SDZ1-Redna-29-1995-03-17.sp154">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod minister, prosim. Vidim, da bo še dolga debate. Mislim, da bo
                  najbolje, da bomo sejo prekinili.</p>
            </sp>
            <sp xml:id="SDZ1-Redna-29-1995-03-17.sp155">
               <speaker>ANDREJ ŠTER:</speaker>
               <p>Torej s tem, če bi sledili razmišljanju mojega predgovornika, bi seveda posredno
                  verificirali današnje stanje. Tudi danes je možno predhodno ugotoviti, da društvo
                  sicer bo opravljalo gospodarsko dejavnost, možen nadzor nad njim je, dejansko
                  stanje je pa tako, da ste nas vi zadolžili, da razločimo v novem zakonu o društvih
                  tisto gospodarsko dejavnost, ki jo je še možno opravljati po društvih. Naše
                  razmišljanje je vsebina 22. in 35. člena in tisto, kar predstavlja gospodarsko
                  dejavnost, ki ni nujno potrebno, da se opravlja znotraj društev. Jaz ne
                  problematiziram bifeja zraven teniškega igrišča, ampak tega ima privatnik, ki z
                  njim služi in konkurira kolegu privatniku na zakonit način. Problematiziram pa
                  tisto, kar se znotraj sedanjih društev opravlja kot gospodarska dejavnost, pa ni
                  zavezano nikakršnemu nadzoru oziroma zanj ne obstajajo načini, kako jih pomeriti
                  na isto izhodiščno osnovo.</p>
               <p>Še enkrat poudarjam, da je sprejem tega amandmaja postavil pod vprašaj tudi vaše
                  sedanje razmišljanje, zlasti pa tisto, kar je bilo izhodišče za razmislek o
                  premnogih zakonodaj o društvih.</p>
            </sp>
            <sp xml:id="SDZ1-Redna-29-1995-03-17.sp156">
               <speaker>PODPREDSEDNIK VLADIMIR TOPLER:</speaker>
               <p>To bomo uredili. Hvala lepa. Gospod Mozetič. Kolegice in kolegi, prosim še za malo
                  potrpljenja.</p>
            </sp>
            <sp xml:id="SDZ1-Redna-29-1995-03-17.sp157">
               <speaker>MIROSLAV MOZETIČ:</speaker>
               <p>Jasno, da ne bomo drug drugega prepričali, čeprav bi morali ponovno prebrati prvi
                  odstavek 1. člena, kaj je društvo. Ampak samo zaradi tega sem prišel gor, ker na
                  način, kako je gospod Sisinger glede svojih upokojencev govoril. Ne gre za to, da
                  bi bil kdorkoli, ki je proti tej pridobitveni dejavnosti na tak način, da želi, da
                  ne bi moglo društvo upokojencev kuhati tiste mineštre za upokojence. Tisto
                  mineštro lahko društvo upokojencev  skuha, ker bo imelo taka pravila in ker bo
                  pomagalo svojim članom in drugim upokojencem, ne more pa opravljati neke gostinske
                  dejavnosti. Tako, da ne bo sedaj izgledalo, da tisti, ki so za tako trdo dikcijo,
                  ki je pravilna. Društvo ni gospodarska dejavnost in ni z namenom ustvarjanja
                  profita. In da ne bi izgledalo, da je sedaj nekdo proti tisti mineštri.</p>
            </sp>
            <sp xml:id="SDZ1-Redna-29-1995-03-17.sp158">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Dajem na glasovanje še ta amandma in ta člen, potem pa bom sejo
                  zaključil. Na glasovanje dajem amandma poslanske skupine Združene liste. Ugotovimo
                  sklepčnost! <stage>(58 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 22. člen. Ugotovimo sklepčnost! <stage>(54
                  prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da smo 22. člen sprejeli.</p>
               <p>Kolegice in kolegi, preden zaključim sejo, bi vas rad še opozoril, da gospod Janko
                  Predan organizira v ponedeljek krvodajalsko akcijo. Prvi avtobus bo izpred
                  parlamenta odpeljal od 9.00 in drugi ob 10.30. uri. Prosim, da zagotovite čimvečjo
                  navzočnost, prisotnost, po možnosti tudi sklepčnost. Vljudno vabljeni!</p>
               <p>S tem zaključujem današnje zasedanje Državnega zbora in vam želim prijeten
                  vikend.</p>
               <p>Prosim, gospod Podobnik. Proceduralno. Še malo. Gospod Podobnik ima proceduralno.
                  Prosim, da mu omogočite s prisotnostjo v dvorani.</p>
            </sp>
            <sp xml:id="SDZ1-Redna-29-1995-03-17.sp159">
               <speaker>JANEZ PODOBNIK:</speaker>
               <p>Spoštovani! Do pet do treh sem pisal potrebno gradivo in sem ga opremil z vso
                  dokumentacijo in predlagam, da ste korektni in da je ob 16.00 sklic kolegija. To
                  je pa nekorektno. Eno uro sem pisal gradivo in sedaj slišim, da nisem naredil
                  svoje stvari.</p>
            </sp>
            <sp xml:id="SDZ1-Redna-29-1995-03-17.sp160">
               <speaker>PODPREDSEDNIK VLADIMIR TOPLER:</speaker>
               <p>Gospod Janez Podobnik, dovolite, da vas skladno s proceduro obvestim. Za to nisem
                  odgovoren jaz kot predsedujoči. To je predsednik in to naslovite njemu.</p>
               <p>Seja se nadaljuje v torek ob 10.00 uri. Na svidenje.</p>
            </sp>
            <stage type="time">(SEJA JE BILA PREKINJENA 17. MARCA 1995 OB 15.05 URI IN</stage>
         </div>
      </body>
   </text>
</TEI>