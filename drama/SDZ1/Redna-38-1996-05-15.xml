<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-38-1996-05-15">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A418C2BEBDBE5DD1C1257832004838F6</idno>
               <idno type="URI">A418C2BEBDBE5DD1C1257832004838F6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-38-1996-05-15.DZ" n="38">
               <name>Redna</name>
               <date when="1996-05-15"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-38-1996-05-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 15. MAJA 1996 OB 10.23 URI.)</stage>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke in kolegi poslanci, gospe in gospodje! Pričenjam
                  nadaljevanje 38. seje Državnega zbora Republike Slovenije. Obveščen sem, da so
                  zadržani in se današnje seje ne morejo udeležiti naslednje poslanke in poslanci:
                  Janez Vindiš, Rafael Kužnik, dr. Peter Tancig, Maria Pozsonec, Peter Petrovič za
                  dopoldanski dej seje, dr. Janko Predan za dopoldanski del seje, Gabrijel Berlič za
                  dopoldanski del seje, Jože Jagodnik za pričetek seje 30 minut, Danica Simšič do
                  12.00 ure, Brane Eržen za popoldanski del seje, in Žarko Pregelj. Prosimo, da
                  ugotovimo prisotnost v dvorani! Ugotavljamo prisotnost v dvorani! <stage>(54
                     prisotnih.)</stage> Ugotavljam, da je Državni zbor sklepčen in lahko
                  odloča.</p>
               <p>Glede na to, da je danes pri nas na obisku ruska delegacija, je en del članic in
                  članov Državnega zbora na pogovorih, so pa seveda sporočili, naj jih obvestimo, ko
                  bi bilo eventualno dvotretjinsko glasovanje, da se lahko tega glasovanja udeležijo
                  in omogočijo primerno sklepčnost Državnega zbora za tako glasovanje; to vas samo
                  obveščam.</p>
               <p>Na to sejo sem vabil predstavnike Vlade Republike Slovenije in jih lepo
                  pozdravljam.</p>
               <p>Za današnje nadaljevanje 38. seje zbora nam je preostala prekinjena obravnava
                     <title>33. TOČKE DNEVNEGA REDA - PREDLOGA ZAKONA O SPREMEMBAH IN DOPOLNITVAH
                     ZAKONA O VOLITVAH V DRŽAVNI ZBOR</title> in k tej točki dnevnega reda zdaj tudi
                  prehajam. Naredili smo več odmorov in nato sprejeli sklep, da bomo to točko
                  obravnavali potem, ko Državni zbor opravi 44. izredno sejo. Ta pogoj je zdaj
                  izpolnjen. Ostali smo pri glasovanju o prvem predlogu sklepa matičnega delovnega
                  telesa, to je: <q>"Predlog zakona o spremembah in dopolnitvah zakona o volitvah v
                  Državni zbor, prva obravnava, je primerna podlaga za pripravo predloga zakona za
                  drugo obravnavo."</q> Gospod Peršak ima proceduralni predlog.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>Spoštovani gospod predsedujoči! Rekli ste, da je bilo že več odmorov v zvezi s tem
                  zakonom; jaz bom predlagal še enega. In sicer predlagam, recimo temu polurno pavzo
                  do 11.00 ure, in predlagam, da se tisti, ki smo se poskušali sporazumeti v zvezi s
                  stališči k temu zakonu, še enkrat dobimo, ker zdaj po tistem, ker je bilo včeraj
                  1izglasovano referendumsko vprašanje, je tudi ostalo pravzaprav samo še dvoje
                  vprašanj odprtih, in če bi se o teh danes, in to manj spornih po moje, uspeli na
                  hitro sporazumeti, bi lahko stališča sprejeli tako rekoč v paketu, in bi zakon,
                  upoštevajoč referendumsko vprašanje, v bistvu lahko pripravili za drugo obravnavo
                  že v skladu s tem. In predlagam, če nam daste pač do 11.00 ure pavzo, vodje
                  poslanskih skupin pa prosim, da se še enkrat dobimo in do 11.00 ure poskušamo
                  pripraviti. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ker smo vsi prepričani, da se boste do 11.00 ure vse zmenili, bomo ob
                  11.00 uri nadaljevali sejo Državnega zbora. Hvala lepa.</p>
            </sp>
            <stage type="time">(Seja je bila prekinjena ob 10.26 uri in se je nadaljevala ob 11.10
               uri.)</stage>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Prosim vodje in sekretarje poslanskih skupin, da zagotovijo prisotnost poslank in
                  poslancev v dvorani. Nadaljevali bomo delo.</p>
               <p>Spoštovane kolegice poslanke in kolegi poslanci, gospe in gospodje! Po odmoru, ki
                  je bil namenjen za dogovore, nadaljujemo delo. Najprej vas seveda prosim, da
                  ugotovimo prisotnost v dvorani! Ugotavljamo prisotnost v dvorani! Še vedno
                  ugotavljamo prisotnost v dvorani! Ugotavljam, da je v dvorani prisotnih 51 poslank
                  in poslancev. Državni zbor je torej sklepčen in lahko odloča. Besedo dajem gospodu
                  Tonetu Peršaku, ki je zaprosil za odmor pred pol ure.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>Spoštovane poslanke in poslanci! V tem odmoru smo se sestali vodje poslanskih
                  skupin, in sicer naslednjih skupin: SKD, SLS, Združena lista, Demokratska stranka
                  Slovenije, Liberalna demokracija Slovenije in pa Zeleni - ekološko socialna
                  skupina. <gap n="..."/><stage>(Pripomba iz klopi.)</stage><gap n="..."/> Skupina sem rekel. Dogovorili
                  smo se, najprej smo razmišljali o tem, ali mogoče predlagati preložitev prve
                  obravnave na čas po referendumu oziroma morebitni odločitvi Ustavnega sodišča, da
                  referendum ne more biti. Vendar smo ugotavljali in se strinjali, da bi bilo to
                  najbrž zelo tvegano, ker bi potem šele julija lahko opravili prvo obravnavo zakona
                  in bi preprosto zmanjkalo časa glede na to, da je pravzaprav konec septembra treba
                  razpisati volitve, najkasneje. Zato predlagamo sklep, s katerim bi nadomestili
                  sklepe in stališča matičnega delovnega telesa, ki vključuje  oceno, da je zakon
                  primerna podlaga za drugo obravnavo, in pet stališč, kako se naj zakon pripravi za
                  drugo obravnavo, pri čemer se seveda, v bistvu upošteva to, kar zadeva tudi
                  referendum. Dve od spornih vprašanj nista vključeni, ker pač ni bilo strinjanja
                  vseh - to je vprašanje nacionalnih list, ki je prepuščeno tudi do neke mere seveda
                  odločitvi na referendumu, in pa vprašanja kandidiranja v dveh okrajih. Predstavnik
                  Združene liste je povedal, da bo seveda vztrajal, da se o teh dveh njihovih
                  predlogih glasuje, poleg tega osnovnega stališča. Seveda vemo, da ne moremo
                  izključiti glasovanja o drugih predlogih, pri katerih bodo predlagatelji
                  vztrajali, ampak dogovor je, da bi poslanci teh skupin glasovali za ta predlog
                  sklepa v celoti, vsi, ne glede na to, da imajo še dodatne predloge in tudi ne
                  glede na to, ali bodo dodatni predlogi sprejeti ali ne, je zagotovilo, da bodo vsi
                  za ta predlog glasovali oziroma bomo. Ker pa je za to glasovanje potrebna seveda
                  višja sklepčnost, ker je potrebno imeti 60 glasov zato, da se sklep sprejme,
                  predlagamo, vem, da to ni priljubljeno, ampak vendarle, da bi zagotovili zadostno
                  navzočnost, da je to glasovanje točno ob dveh danes. Zato, da bi zagotovili
                  zadostno sklepčnost; tako smo ugotovili. Se pravi v imenu te usklajevalne
                  neformalne skupine predlagam, da se glasovanje prestavi na 14. uro. Hvala. Do
                  takrat bomo tudi pripravili točen predlog.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. No, najprej je seveda res potrebno, da pripravite ta predlog, da ga
                  lahko razmnožimo in razdelimo vsem poslankam in poslancem. To je eno.</p>
               <p>Drugo. Prvega sklepa predloga sklepa matičnega delovnega telesa se ne da niti
                  amandmirati niti s čim nadomestiti. Vedno bomo najprej glasovali o prvem predlogu
                  matičnega delovnega telesa, to se pravi, da se zakon v prvi obravnavi sprejme in
                  da je dobra podlaga za drugo obravnavo. Tako, da tu ni možno kaj drugega kot ta
                  sklep sprejeti ali zavrniti in veste, da ga zavrniti pravzaprav ne moremo oziroma
                  tudi, če ga zavrnemo, to nima nobenega učinka, ker je od včeraj pač referendum
                  sklican in zakona, ki je vložen redno v Državni zbor in je o njem razpisan
                  referendum, ni mogoče zavrniti.</p>
               <p>Drugo pa seveda izhaja iz tega kar ste predlagali. To se pravi, da bom dal na
                  glasovanje predlog, da sejo nadaljujemo ob drugi uri, s tem da bi poudaril, da ta
                  predlog pomeni, da boste vsi vodje in sekretarji poslanskih skupin resnično
                  storili vse, da bo Državni zbor ob drugi uri sklepčen na način, ki omogoča
                  dvotretjinsko glasovanje. Upam, da to vsi razumemo in se zavedamo, za kakšno
                  glasovanje gre. Dajem torej na glasovanje predlog, da se seja Državnega zbora 38.
                  seja nadaljuje ob 14.00 uri. Ugotovimo sklepčnost! Danes ob 14.00 uri. <stage>(52
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da smo ta predlog sprejeli.</p>
               <p>Sejo torej nadaljujemo ob 14.00 uri danes. Hvala lepa.</p>
            </sp>
            <stage type="time">(Seja je bila prekinjena ob 11.16 uri in se je nadaljevala ob 14.16
               uri.)</stage>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje
                  nadaljujemo z delom.</p>
               <p>Novih opravičil za odsotnost pri delu Državnega zbora s strani poslank in
                  poslancev ni bilo. Zato prosim, da ugotovimo prisotnost v dvorani! Ugotavljamo
                  prisotnost v dvorani! Še vedno ugotavljamo prisotnost! Prisotnih je 70 poslank in
                  poslancev. Državni zbor je torej sklepčen in lahko odloča.</p>
               <p>Nadaljujemo s 33. TOČKO DNEVNEGA REDA 38. redne seje Državnega zbora - <title>PRVA
                     OBRAVNAVA PREDLOGA ZAKONA O SPREMEMBAH IN DOPOLNITVAH ZAKONA O VOLITVAH V
                     DRžAVNI ZBOR</title>. Medtem ste prejeli na klop predlog amandmaja k predlogu
                  sklepa Odbora za notranjo politiko in pravosodje, ki so ga podpisali gospodje Tone
                  Anderlič, Franc Zagožen, Tone Peršak, Ignac Polajnar, Miran Potrč in Janko Predan,
                  in amandma na ta amandma, ki ga je vložila poslanska skupina Združene liste. To so
                  nova gradiva. Pri glasovanju, pri katerem bomo sicer uporabljali dopolnjen pregled
                  dodatnih stališč k predlogu zakona z dne 29. aprila 1996. Pred tem pa sprašujem
                  gospoda Toneta Peršaka, ki je dal predlog za dodatni odmor do druge ure, če želi
                  besedo? Gospod Peršak, želite besedo? <stage>(Ne.)</stage> Glede na izkazano
                  prisotnost lahko nadaljujemo z delom pri tej točki dnevnega reda, ki terja
                  dvotretjinsko večino pri glasovanju.</p>
               <p>Na glasovanje dajem, kajti tukaj smo ostali pri prekinjeni obravnavi, predlog
                  sklepa matičnega delovna telesa k temu zakonu, ki se glasi: <q>"Predlog zakona o
                  spremembah in dopolnitvah zakona o volitvah v Državni zbor - prva obravnava, je
                  primerna podlaga za pripravo predloga zakon za drugo obravnavo"</q>. In dajem ta
                  predlog sklepa na glasovanje. Želi pred tem kdo besedo? <stage>(Ne.)</stage>
                  Ugotovimo sklepčnost! <stage>(72 prisotnih.)</stage></p>
               <p>Kdo je za? <stage>(69 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je ta sklep s primerno večino sprejet.</p>
               <p>Prehajamo h glasovanju o predlogih stališč in sklepov. V pregledu imate predlog
                  stališč in sklepov oziroma dodatnih stališč. Najprej bomo seveda glasovali o
                  dodatnih stališčih in sklepih, s tem da bo na začetku vrstni red glasovanja tak,
                  da bomo najprej glasovali o predlogu stališča pod točko 1, ki ga imate v pregledu,
                  potem bomo glasovali o predlogu stališča, ki ga imate v pregledu od točko 2 in
                  nato pridejo na vrsto dodatno vloženi amandma k predlogu sklepa Odbora za notranjo
                  politiko in pravosodje, ki ga je podpisalo šest poslancev, in pred tem seveda
                  amandma na ta amandma, ki ga je vložila poslanska skupina Združene liste. In nato,
                  če seveda vse to ne bi bilo sprejeto, po spisku predlogov novih stališč in
                  sklepov, dalje.</p>
               <p>Najprej dajem v obravnavo predlog dodatnega stališča poslanske skupine Demokratske
                  stranke, ki se glasi: <q>"Predlagatelj naj 1. člen predloga zakona, pripravljenega za
                  drugo obravnavo, dopolni z navedbo številke Uradnega lista Republike Slovenije, v
                  kateri je bil objavljen zakon o dopolnitvi zakona o volitvah v Državni zbor"</q>. Želi
                  kdo besedo o tem predlogu sklepa? <stage>(Ne.)</stage> Dajem ta predlog sklepa na
                  glasovanje. Opozarjam vas, da ves čas glasovanja vlada dvotretjinska večina.
                  Ugotovimo sklepčnost! <stage>(70 prisotnih.)</stage></p>
               <p>Kdo je za? <stage>(68 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je ta predlog sklepa sprejet.</p>
               <p>In dajem na glasovanje in v obravnavo predlog dodatnega stališča, ki se glasi:
                  "Zakon naj se za drugo obravnavo pripravi tako:</p>
               <p>- da se bo v Sloveniji oblikovalo 86 volilnih okrajev na približno enako število
                  prebivalcev,</p>
               <p>- da bo v vsakem volilnem okraju izvoljen en poslanec ali poslanka,</p>
               <p>- da bo za poslanca izvoljen kandidat oziroma kandidatka, ki bo v svojem volilnem
                  okraju prejel/prejela večino glasov vseh volivcev, ki bodo v tistem volilnem
                  okraju glasovali,</p>
               <p>- da bosta v primeru, da v prvem krogu volitev noben izmed kandidatov oziroma
                  kandidatk ne bo dobil zahtevane večine glasov kandidata z največ glasovi, prišla v
                  drugi krog volitev, v katerem bo izvoljen tisti, ki bo dobil več glasov,</p>
               <p>- da bodo Slovenci po svetu, slovenski državljani brez stalnega prebivališča v
                  Republiki Sloveniji, izvolili dva poslanca v dveh posebnih volilnih okrajih.</p>
               <p>Predlagatelji so gospodje Ivo Hvalica, dr. Jože Pučnik in Drago Šiftar. Želi kdo
                  besedo? Besedo ima gospod Ivo Hvalica. Izvolite.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Hvala lepa. Spoštovani! Amandma ima en sam namen, čeprav je malo dolg. Torej dati
                  Slovencem po svetu,  200.000 naj bi jih bilo, verjamem, da jih je več, dva
                  poslanska sedeža v tem Državnem zboru. Mislim, da tem Slovencem, ne glede katere
                  provenience so, mislim na politično, to pripada. To je naša dolžnost in mislim, da
                  se s tem strinjamo. Velikokrat se je tukaj, za to govornico zvrstilo mnogo
                  govornikov, ki so z besedo podpirali to slovensko diasporo, sedaj pa pokažimo to
                  konkretno z dejanjem. Slovencem po svetu dve poslanski mesti v Državnem zboru.
                  Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Preden dam besedo gospodu Ignacu Polajnarju, bi prosil za pozornost v
                  dvorani. Ne samo, da razpravljamo o pomembni zakonodaji, potrebujemo tudi
                  dvotretjinsko večino. Odločanje je torej na poseben način kvalificirano in bi
                  prosil, da pač govornice in govornike poslušate in spremljate obravnavo. Mislim,
                  da je bilo dovolj časa, da se vsi drugi dogovori ob tej točki dnevnega reda
                  opravijo, pa sedaj res, preden smo v dejanskem glasovanju. Besedo ima gospod Ignac
                  Polajnar, izvolite.  </p>
            </sp>
            <sp who="SDZ1:PolajnarIgnac">
               <speaker>IGNAC POLAJNAR:</speaker>
               <p>Hvala lepa, gospod predsedujoči! Poslanke in poslanci, lepo pozdravljeni! Mi bi z
                  veseljem podprli tisti del tega dopolnila, ki govori o dveh mestih Slovencev v
                  zamejstvu in po svetu. Ne razumem, zakaj so socialdemokrati vložili dopolnilo
                  tako, da bi čimbolj zapletli stvari. Namreč, da istočasno, ko uvajajo večinski
                  sistem, zraven dodajo še to. Oprostite, to je pa, bom rekel, nekoliko skregano z
                  zdravo logiko, na kakšen način se lahko za kakšno stvar odločiš. In še nekaj bi
                  povedal. Če bi predstavnik socialdemokratov sodeloval na teh pogajanjih, ki smo
                  jih imeli in kjer bi lahko govorili tudi o teh rešitvah, ki so tukaj ponujene, bi
                  bilo zelo dobrodošlo, ker bi morda potem prišli tudi do kakšne nove rešitve, ki bi
                  omogočila, da bi tudi Slovence v zamejstvu in po svetu na nek način vključili v
                  spremembo volilne zakonodaje. Žal nikogar teh predstavnikov tam ni bilo in zato o
                  tem seveda tam tudi nismo govorili. Tako, da smo sedaj tukaj mi v dilemi. Pravim
                  pa še enkrat. Bi zares podprli ta drugi del, ampak v celem paketu ni mogoče in
                  zato prosim predlagatelje, da premislijo, ali ne bi tega vendarle razločili. Hvala
                  lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Ivo Hvalica.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Hvala lepa. Gospod Polajnar, spoštovani kolegi! Zakon, ki ga sedaj obravnavamo,
                  smo vložili 3. novembra. Samo potem je bil presežen, prišli smo do novih spoznaj.
                  Mi dajemo, amandmiramo še vedno ta naš osnovni zakon, kot temu rečemo. Od tega ne
                  odstopimo, ker smo na to navezali tudi naš predlog za referendum, niti ta trenutek
                  nihče od nas ne ve, kako bodo letos potekale volitve v Državni zbor. Mogoče, in mi
                  upamo, da bodo v skladu s tistim, kar bodo volivci odločili na našem referendumu.
                  Če pa to še ne bo letos, bomo verjetno volili po tem zakonu. Mi smo dolgo časa
                  čakali<gap n="..."/> <gap n="..."/><stage>(Pripombe iz klopi.)</stage><gap n="..."/> Ne, ne, ne me prekinjati. Je
                  treba povedati, ker nekateri imajo zelo kratek spomin. Mi smo dolgo časa čakali,
                  da vladajoča koalicija predlaga svojo spremembo zakona. Tri leta smo poslušali
                  kritike obstoječega zakona. Nihče se ni zganil, mi smo to predlagali in zdaj
                  amandmiramo lasten zakon. Vsaka stvar je dinamična, nikjer ni statične stvari,
                  tudi vi ste predlagali spremembe zakonov, ki ste jih predlagali mogoče dva meseca
                  prej in mi pri tem vztrajamo. Zadeva je zelo jasna, vprašanje pa je tu politične
                  volje. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Ignac Polajnar. Izvolite.</p>
            </sp>
            <sp who="SDZ1:PolajnarIgnac">
               <speaker>IGNAC POLAJNAR:</speaker>
               <p>Lep pozdrav! Gospod Hvalica, odgovorili mi niste na vprašanje, zakaj, ali ste
                  pripravljeni razločiti ti dve vprašanji, ki sta zdaj v dveh odstavkih. Če ste
                  pripravljeni to storiti, bomo mi podprli drugi del. Samo na to mi odgovorite in
                  moram reči seveda, da na način, kot ste to stvar zastavili, je pa res nemogoče
                  reči da ali ne. V tem je vsa težava in vas zato prosim, da ne bo kdo rekel, da
                  nismo za neko stvar, da nam omogočite, da bomo za tisto stvar, za katero se tudi
                  že ves čas zavzemamo. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Ivo Hvalica ima besedo, potem pa še gospod Janez Jančar.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Hvala lepa. Ponovno, gospod Polajnar. Ko sem obrazložil prej moj prvi nastop, ste
                  mogoče preslišali, da nisem govoril o ničemer drugem, da sem rekel, da je bistvo
                  tega amandmaja samo v tem. Zdaj, pa če hočete<gap n="..."/> Ja, nisem tega rekel, pa poglejte
                  magnetogram. Ja, ali sem kaj drugega bral, razen tega zadnjega odstavka, razen
                  alinee? Oprostite, potem pa sedite na ušesih. Bistvo tega amandmaja je, menim,
                  samo zadnji odstavek. Ne se smejati. Potem pa predlagam, zahtevam pol ure odmora,
                  da dobimo magnetogram, da bom povedal, kaj sem povedal v prvem nastopu. Pol ure
                  odmora, prosim.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Glede na to, da upam, da vsa vaša poslanska skupina ni sedela na ušesih, mislim,
                  da ta odmor ni potreben. Besedo ima gospod Janez Jančar. Ne morete zahtevati
                  odmora za drugo poslansko skupino, da bo brala magnetogram. Izvolite.</p>
            </sp>
            <sp who="SDZ1:JančarJanez">
               <speaker>JANEZ JANČAR:</speaker>
               <p>Hvala lepa. Jaz tega amandmaja ne bom podprl ne glede na to, kar je bilo prej
                  rečeno. Mi za Slovence po svetu imamo v zunanjem ministrstvu, se mi zdi, da se
                  gospod Vencelj piše, ki je zadolžen za to in naj vendar v tem Državnem zboru
                  sedijo samo tisti, ki plačajo tej državi davek. Moram reči, da ta strošek ne bi
                  bil tako majhen in tudi iz tega naslova bom glasoval proti glede na to, da
                  Slovenci imajo svoje predstavnike, tako v Vladi, pa verjetno tudi v tem Državnem
                  zboru. Celo pred kratkim sem dobil odgovor Vlade, kaj je delal minister Šter v
                  Ameriki in so mi povedali, da je bil pač tam pri Slovencih, ki so odpirali,
                  odpirali dom, pa mislim, da je to več kot dovolj, če imamo gospoda Venclja
                  zadolženega, potem gre še minister Šter tja, pa mislim, da - pa še dva poslanca -
                  mislim, da je to kratko malo smešen predlog, ki ga je dala skupina poslancev!
                  Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliki sta prijavila še gospoda Vladimir Topler in Marijan Poljšak.
                  Besedo ima gospod Vladimir Topler, potem gospod Marijan Poljšak. Želi besedo,
                  gospod Kopše?</p>
            </sp>
            <sp who="SDZ1:ToplerVladimir">
               <speaker>VLADIMIR TOPLER:</speaker>
               <p>Hvala lepa. Repliciram gospodu Ivu Hvalici. Gospod Ivo Hvalica, vi ste vložili,
                  kolikor vem, prvi zakon, ki je imel za osnovo proporcionalni sistem. Z amandmajem,
                  o katerem razpravljamo nekajkrat, uvajate večinski sistem, in poleg tega uvajate
                  tudi dve mesti za tiste, ki živijo izven države. In potem tukaj zagovarjate, da
                  tisto o večinskem sistemu sploh ni pomembno, da je pomemben samo drugi del
                  amandmaja! Jaz tega res več ne razumem, kaj želite.</p>
               <p>In druga stvar, se strinjam - tisti, ki davke v tej državi prispevajo, imajo
                  pravico, da jih delijo, in nihče drug! Strinjam se pa tudi s tem, da smo dolžni
                  skrbeti za tiste Slovence, ki živijo izven meja, vendar ne na tak način, kot
                  predlagate vi.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Marijan Poljšak ima besedo.</p>
            </sp>
            <sp who="SDZ1:PoljšakMarijan">
               <speaker>MARIJAN POLJŠAK:</speaker>
               <p>Tukaj se ponavlja diskusija, kot je govoril gospod Jančar, torej to je replika na
                  njegovo izvajanje oziroma diskusija na vse skupaj. On je rekel, tisti Slovenci, ki
                  plačujejo davke - verjetno on misli vse tiste, ki tukaj prebivajo pa plačujejo
                  davke. Glejte, kaj piše v ustavi, 80. člen! Državni zbor sestavljajo poslanci
                  državljanov Slovenije in šteje 90 poslancev. Zdaj, če eden govori, in verjamem, da
                  je Slovencev po svetu, izven Republike Slovenije, recimo v Italiji, Avstriji in
                  tako naprej, 200.000 oziroma jih je več kot 200.000, lahko jih je - ne vem,
                  idealistično gledano 500.000, zdaj jaz vprašam vas, ker med vami so gotovo taki,
                  med krščanskimi demokrati pa med ostalimi, ki so tukaj že drugi mandat - in
                  dejansko ste te podatke obravnavali v času priprave te volilne zakonodaje, ustave
                  in tako naprej, ali pa ne, in ste v Odboru za pravosodje in imate podatke - vas
                  sprašujem, ali pa strokovno službo Vlade, ki je ni tukaj, ker zdaj, ker govorimo o
                  volilni zakonodaji, najbrž da bi morala tukaj biti - če je tukaj, potem sprašujem:
                  koliko državljanov, ki imajo slovensko državljanstvo, je izven meja Republike
                  Slovenije? Ker če jih je dvakrat po 30.000, to je gotovo 20.000 volilcev! Potem pa
                  vprašujem naprej: kako 20.000 volilcev oziroma manj - mi vemo, da približno 15.000
                  volilcev oziroma ker ne gredo vsi na volitve, 12.000 volilcev približno izvoli
                  enega poslanca. Zdaj jaz samo to sprašujem, kaj je tukaj - strokovno službo
                  sprašujem - ali je slovenskih državljanov izven meja Republike Slovenije, bom
                  rekel proti zahodu in severozahodu, da ne govorimo o tistih dol, kjer so mogoče še
                  kakšni, pa tisti me ne zanimajo - ali jih je teh državljanov Republike Slovenije
                  20.000, 40.000, 60.000? In če jih je 20.000, 40.000, 60.000, potem sprašujem, kako
                  je organiziran volilni sistem, da tukaj niso trije njihovi poslanci tu notri? To
                  je 80. člen Ustave.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Jožef Kopše, potem bosta na vrsti še gospod Ivo
                  Hvalica in gospod doktor Jože Pučnik. Besedo ima Ivo Hvalica.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Hvala lepa. Ne glede na nesporazume in tako dalje bom še enkrat ponovil. Od tega
                  amandmaja ostaja samo zadnja alinea, ki se glasi, uporabil bom še napovedni
                  stavek: <q>"Zakon naj se za drugo obravnavo pripravi tako, da bodo Slovenci po svetu,
                  slovenski državljani, brez stalnega prebivališča v Republiki Sloveniji, izvolili
                  dva poslanca v dveh posebnih volilnih okrajih."</q> Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod doktor Jože Pučnik.</p>
            </sp>
            <sp who="SDZ1:PučnikJože">
               <speaker>DR. JOŽE PUČNIK:</speaker>
               <p>Imam dve pripombi. Najprej na pripombo oziroma na izvajanje gospoda Jančarja bi
                  povedal naslednje. Mislim, da je vsem jasno, da danes volilni sistem ne počiva na
                  plačevanju davkov. Če vzamemo to kot osnovo, se lahko kmalu vrnemo v 19. stoletje,
                  kjer je tisti, ki je plačal toliko in toliko davkov, imel pri volitvah celo tri
                  glasove, tisti, ki pa niso plačevali davkov, pa niso imeli nobenega glasu. Torej
                  postavljati plačevanje davkov kot kriterij za pravico do volitev, je po mojem
                  nesmiselno. Mislim tudi, da tukaj, pred tem zborom ni potrebno poudarjati, da so
                  volitve ena temeljnih človekovih pravic. Izhajajo iz temeljne pravice do
                  soodločanja v skupnosti, v kateri živimo in da je na tej osnovi mogoče seveda
                  zagovarjati tudi pravico tistih Slovencev po svetu, ki ne živijo v državi.</p>
               <p>Naj pa k tej polemiki, ki se je razvila v zvezi z našim amandmajem, pripomnim moje
                  stališče. Mislim, da bi bilo sprejemljivo, če bi glede na dane pripombe glasovali
                  o obeh delih amandmaja ločeno. To se pravi, da bi o zadnji alinei ločeno sklepali,
                  kajti res ta amandma vsebuje, če bi ga sprejeli,seveda temeljno strukturo
                  večinskega volilnega sistema, to je jasno in sta zato tukaj dva problema. Kar mene
                  zadeva in prepričan sem, da bo vodja poslanske skupine na to tudi pristal, da bi
                  lahko glasovali o obeh delih ločeno. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Torej to je možno, vendar je seveda potrebno, da se tudi na ta način
                  vloži ta amandma. V tem trenutku je amandma tak kot sem ga jaz prebral na začetku.
                  Če ni dodatnih replik, ima besedo gospod Jožef Kopše.</p>
            </sp>
            <sp who="SDZ1:KopšeJožef">
               <speaker>JOŽEF KOPŠE:</speaker>
               <p>Gospe in gospodje! Poskušal bi, mogoče bi se dalo umiriti malo stanje v tem
                  primeru. Seveda se razprava, in upam, da bo tudi vse formalno urejeno, vodi o
                  zadnji alinei sedmega amandmaja na 2. strani, ki govori, da bodo Slovenci po
                  svetu, slovenski državljani brez stalnega prebivališča v Republiki Sloveniji,
                  izvolili 2 poslanca v dveh posebnih volilnih okrajih.</p>
               <p>Poglejte. Slovenci po svetu<gap n="..."/> Gospod predsednik, prosil bi vas, če lahko malo
                  uredite stanje, gospoda Lavrinca predvsem in gospoda Berliča.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Prosim, da poslušate gospoda Jožefa Kopšeta!</p>
            </sp>
            <sp who="SDZ1:KopšeJožef">
               <speaker>JOŽEF KOPŠE:</speaker>
               <p>Hvala. Poglejte!</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Prosim, za mir v dvorani! Izvolite, gospod Kopše.</p>
            </sp>
            <sp who="SDZ1:KopšeJožef">
               <speaker>JOŽEF KOPŠE:</speaker>
               <p>Če pogledamo, kateri Slovenci in odkod. Ta delitev, ki je nastala, predvsem v tem
                  mandatu Državnega zbora, seveda ima svoje korenine nekje drugje, med Slovenci se
                  danes tudi kaže na popolnoma nepravi strani pri Slovencih, ki živijo po svetu. Vsi
                  Slovenci, ki živijo po svetu in še daleč najmanj je tistih emigrantov iz druge
                  svetovne vojne, ki bi imeli slovensko državljanstvo. To so Slovenci po svetu, ki
                  so bili hendikepirani in so si kruh šli iskat v svet, gospe in gospodje. To so
                  Slovenci po svetu, ki so ekonomska, predvsem tudi mogoče politična, vendar
                  predvsem ekonomska emigracija Slovencev. Ti ljudje živijo po svetu z velikim
                  upanjem, da se bodo vrnili v to državo, z velikim upanjem so čakali in spremljali
                  in pomagali, da smo dosegli to samostojnost, ki jo imamo. Nahajajo se predvsem v
                  Evropi pa tudi v čezmorskih deželah. Ti Slovenci pričakujejo, da bodo lahko na nek
                  način zastopani v tem Državnem zboru.</p>
               <p>O vprašanju plačevanja davkov, mislim, da je kolega Jože Pučnik zelo dobro rekel,
                  vendar, četudi bi šli na to vprašanje, kdo plačuje davek. Gospe in gospodje! Ti
                  ljudje, ki so zunaj in je predvsem ekonomska emigracija, tukaj gradijo hiše, mnogo
                  njih iz golega upanja, na žalost, samo iz upanja se bodo vrnili, sedaj iz
                  družinskih in drugih razmer ostajajo. Tukaj kupujejo gradbeni material, tukaj
                  kupujejo zemljišča, tukaj kupujejo vse ostalo, kar rabijo za življenje. Mnogi od
                  njih v teh in bivših časih so v socialnih krizah pomagali denarno, finančno in
                  materialno svojim sorodnikom v Sloveniji. To ni res, da ti ljudje niso prispevali
                  tej državi in k blaginji te države. Kakršna je, takšna je in so direktno
                  prispevali k temu, kar je. In je velika žalitev tega Državnega zbora, jaz mislim
                  in upam, da bodo razumeli Slovenci po svetu. To, da se jim v obraz vrže, da niso
                  plačevali, to še daleč ni res. Ampak ne gre za plačevanje. To je Jože Pučnik zelo
                  dobro razložil. Gre za eno pravico in željo, da ti ljudje soodločajo in da imajo
                  možnost soodločati. Vsi vemo, kako potekajo volitve. Popolnoma brezimni ti so res
                  popolnoma brezimni, ne morejo se organizirati, razparcelirani so po <q>"iks"</q> državah
                  v svetu, v Evropi in v državah. Imajo pravico glasovati praktično za njim
                  neznanega kandidata, gospe in gospodje. In to možnost, zgolj možnost je dana,
                  ampak ta možnost jim je ene vrste prevara za te Slovence. Nimajo možnosti izbrati
                  svojega kandidata, ga kandidirati in voliti. Te možnosti nimajo, imajo pa zadosti
                  interesov, da to uredijo. Glasoval bom za ta amandma, ali kompletnega ali
                  separatnega, kot je bilo prej predlagano. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod dr. Jože Pučnik.</p>
            </sp>
            <sp who="SDZ1:PučnikJože">
               <speaker>DR. JOŽE PUČNIK:</speaker>
               <p>Spoštovani! Glede na to, ker se je pri meni vzbudil vtis, da ne bi dobili 10 minut
                  odmora, da bi formulirali ta amandma v dveh delih, mislim pa, da že skoraj rečeno,
                  sem se odločil, da bi še nekaj besed rekel o prvem delu tega amandmaja.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Odmor lahko dobite, kadarkoli ga boste zahtevali, za to ni problem.</p>
            </sp>
            <sp who="SDZ1:PučnikJože">
               <speaker>DR. JOŽE PUČNIK:</speaker>
               <p>Gospod predsedujoči! Opazil sem, da smo že dobili, mislim zdaj in da ni potrebno
                  za odmor. Se opravičujem za to pripombo.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Mi smo edina poslanska skupina, ki nima pravice do odmora. <stage>(iz
                     dvorane!)</stage></p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Jaz sem pa edini podpredsednik, ki se na to ne bo razjezil. Izvolite.</p>
            </sp>
            <sp who="SDZ1:PučnikJože">
               <speaker>DR. JOŽE PUČNIK:</speaker>
               <p>Seveda sta dve zelo važni odločitvi, ali se odločimo v Sloveniji v smeri
                  večinskega sistema ali pa ostanemo v okviru proporcionalnega sistema. To vsakdo ve
                  in iz tega delati majhen problem seveda ne bi bilo pravilno. To je velik problem,
                  to je bistvena odločitev s pomembnimi konsekvencami tudi za nadaljnje oblikovanje
                  politične volje v Sloveniji. Tisti, ki menijo, da je samo proporcionalni sistem
                  edini, ki zagotavlja demokratične pravice, se po mojem mnenju<gap n="..."/> Gospod
                  predsedujoči, glede na to, da moje izvajanje ne doseže nobenega interesa, raje
                  prekinem. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Če dovolite, bom najprej pojasnil, kar se tiče odmora, glede na to, da
                  je bilo vendarle protest izrečen, čeprav ne za to govornico. Odmor je bil zahtevan
                  zato, da bi se pojasnilo vodji druge poslanske skupine, kaj je bilo v
                  magnetogramu, za to ni možno zahtevati odmora. Če bi bil zahtevan odmor zato, da
                  se pripravi spreminjevalni predlog, bi seveda takoj ta odmor dobili. Prejeli pa
                  smo ta spreminjevalni predlog k predlogu zakona o spremembah in dopolnitvah zakona
                  o volitvah v Državni zbor, tako da se predlog pod točko 2, ki sem ga že v celoti
                  prebral, razdeli tako, da bomo najprej glasovali o predlogu, ki se glasi: <q>"Zakon
                  naj se za drugo obravnavo pripravi tako, da se bo v Sloveniji oblikovalo 86
                  volilnih okrajev na približno enako število prebivalcev, da bo v vsakem volilnem
                  okraju izvoljen en poslanec ali poslanka, da bo za poslanca izvoljen kandidat
                  oziroma kandidatka, ki bo v svojem volilnem okraju prejel, prejela večino glasov
                  vseh volivcev, ki bodo v tistem volilnem okraju glasovali; da bosta v primeru, da
                  v prvem krogu volitev noben izmed kandidatov oziroma kandidatk ne bo dobil
                  zahtevane večine glasov, kandidata z največ glasovi prišla v drugi krog volitev, v
                  katerem bo izvoljen tisti, ki bo dobil več glasov"</q>. To je prvi predlog. Tu gre
                  zdaj za delitev tistega prejšnjega predloga. In drugi predlog, o katerem bomo
                  posebej glasovali, se glasi: <q>"Zakon naj se za drugo obravnavo pripravi tako, da
                  bodo Slovenci po svetu, slovenski državljani brez stalnega prebivališča v
                  Republiki Sloveniji, izvolili dva poslanca v dveh posebnih volilnih okrajih."</q>
                  Dajem v obravnavo ta spreminjevalni predlog, ki spremeni predhodni, o katerem smo
                  že razpravljali. Želi kdo besedo? <stage>(Nihče.)</stage></p>
               <p>Na glasovanje dajem najprej predlog pod točko 1, ki ga bom še enkrat prebral:
                  <q>"Zakon naj se za drugo obravnavo pripravi tako, da se bo v Sloveniji oblikovalo 86
                  volilnih okrajev na približno enako število prebivalcev; da bo v vsakem volilnem
                  okraju izvoljen en poslanec ali poslanka; da bo za poslanca izvoljen kandidat
                  oziroma kandidatka, ki bo v svojem volilnem okraju prejel, prejela večino glasov
                  vseh volivcem, ki bodo v tistem volilnem okraju glasovali; da bosta v primeru, da
                  v prvem krogu volitev nobeden izmed kandidatov oziroma kandidatk ne bo dobil
                  zahtevane večine glasov, kandidata z največ glasovi prišla v drugi krog volitev, v
                  katerem bo izvoljen tisti, ki bo dobil več glasov."</q> Dajem ta predlog na
                  glasovanje. Ugotovimo sklepčnost! <stage>(70 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(40
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Dajem na glasovanje drugi del prejšnjega amandmaja, to se pravi predlog, ki se
                  glasi: <q>"Zakon naj se za drugo obravnavo pripravi tako, da bodo Slovenci po svetu,
                  slovenski državljani brez stalnega prebivališča v Republiki Sloveniji, izvolili
                  dva poslanca v dveh posebnih volilnih okrajih."</q> Ugotovimo sklepčnost! <stage>(72
                     prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(35
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>V obravnavo dajem amandma skupine poslancev in amandma na ta amandma, ki ga je
                  vložila poslanska skupina Združene liste. Amandma na amandma skupine poslancev, ki
                  ga je vložila poslanska skupina Združene liste, se glasi: prvič, za točko d se
                  vstavi nova točka d/a), ki se glasi: <q>"v predlogu zakona naj se odpravi možnost
                  kandidiranja istega kandidata v dveh volilnih okrajih"</q>. Drugič, za točko d se
                  vstavi nova točka d/a), ki se glasi: <q>"V predlogu zakona naj se omogoči
                  kandidiranje istega kandidata v dveh volilnih okrajih samo za zunajparlamentarne
                  stranke."</q></p>
               <p>In tri. Za točko d se vstavi nova točka d/b, ki se glasi: <q>"V predlog zakona naj se
                  vključijo določbe, ki bodo zagotovile ukinitev nacionalnih list."</q></p>
               <p>Ta amandma na amandma vlaga poslanska skupina Združene liste, nanaša pa se na
                  amandma poslancev Toneta Anderliča, Franca Zagožna, Toneta Peršaka, Ignaca
                  Polajnarja, Mirana Potrča in Janka Predana, ki ste ga prejeli prav tako dodatno in
                  ga nimate v pregledu in ga bom prebral kasneje, ko opravimo glasovanje o amandmaju
                  na amandma. Želi kdo besedo o tem amandmaju na amandma? Gospod Miran Potrč ima
                  besedo. Izvolite.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Hvala lepa. Vprašanja, ki so v tem amandmaju, so vprašanja, glede katerih je
                  poslanska skupina Združene liste ves čas razprave o spremembah zakona o poslancih
                  menila, da so enako bistvena kot druga, glede katerih smo dosegli uskladitev.
                  Menimo namreč, da bi bilo normalno in prav, da imajo parlamentarne stranke posebej
                  vse tiste, ki resno kandidirajo v sedanjem volilnem sistemu, željo in
                  pripravljenost, ker o sposobnosti najbrž ni mogoče dvomiti, da lahko pripravijo
                  svojo listo kandidatov tako, da imajo za vsak okraj svojega kandidata, in da te
                  stranke nimajo tako malo kandidatov, da bi morali po enega kandidata dajati v dva
                  volilna okraja.</p>
               <p>Drugo, kar zadeva nacionalne liste, sem včeraj govoril o posledicah, ki so jih
                  prinesle leta 1992. Tega danes ne bi razlagal. Mi pač mislimo, da bi bil z odpravo
                  nacionalnih list zagotovljen večji vpliv volivk in volivcev na volitve. Velja tudi
                  zame, da vas ne zanima moja razprava, ampak kljub temu bom povedal samo še dve
                  stvari, vsaj da ju bo vedel gospod predsedujoči.</p>
               <p>Mi hkrati podpiramo skupni dogovor, ki je bil s strani šestih poslanskih skupin
                  vložen.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Se opravičujem. Res prosim za mir v dvorani.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Podpiramo skupni dogovor in bomo podprli ta skupni dogovor ne glede na izid
                  glasovanja o teh naših dopolnilnih predlogih. In drugo, če bo potrebno z
                  dvotretjinsko večino podpreti skupni dogovor in predlog šestih poslanskih skupin,
                  potem štejte, da so razen teh treh, ki smo jih vložili, vsi naši predlogi stališč
                  iz pregleda umaknjeni, da se o njih ne bi eventualno kasneje o vsakem posebej
                  izjasnjevali. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Verzolak, izvolite.</p>
            </sp>
            <sp who="SDZ1:VerzolakIvan">
               <speaker>IVAN VERZOLAK:</speaker>
               <p>Hvala za besedo. Spoštovani predsedujoči, spoštovani zbor! Gospod Potrč je zelo
                  lepo povedal to, kar želi Združena lista uvesti in človek bi verjel, da je to res
                  z dobrim namenom. Morda res, ampak samo za njih.</p>
               <p>Ne razumem, ampak za nas in tudi za našo poslansko skupino so vsi trije predlogi v
                  bistvu nepotrebni. Pod 1. točko: Sedaj je možnost kandidiranja, da kandidat lahko
                  kandidira v dveh okrajih. To je na prostovoljni bazi. Recimo, Združena lista, če
                  želi in če ima tolikšen presežek kandidatov, mirne duše lahko vse svoje kandidate
                  popolni. Mislim, da da po enega v en volilni okraj. Ne vem, zakaj bi sedaj zopet
                  nam vsiljevali, se pravi diktirali vsem ostalim, da moramo enako imeti. To je
                  vsiljevanje. Ni nobenega razloga za to.</p>
               <p>Pod 2. točko piše, da lahko, recimo, kandidati zunajparlamentarnih strank pa lahko
                  kandidirajo v dveh okrajih. To je zopet kalkuliranje. Ne razumem drugače kot to,
                  da poskrbite za svoje satelitske stranke, da lahko kandidirajo v dveh okrajih. Pod
                  točko 3, ki se nanaša na ukinitev nacionalnih list - dobro. Mislim, da se je celo
                  Ustavno sodišče izreklo, da to ni protiustavno in da naj bo nacionalna lista javno
                  objavljena in nimam nič proti temu.</p>
               <p>Še to bi opomnil gospoda Potrča, da popolnega konsenza nismo imeli na
                  usklajevanju. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala. Gospod Miran Potrč ima besedo. Izvolite.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Hvala. Najprej glede konsenza. O njem sploh nisem govoril. Seveda ga ni bilo.
                  Konsenz je glede vprašanj, ki so napisana v podpisu 6 predsednikov poslanskih
                  skupin. Teh 6-ih, ne pa ostalih, in še to pogojno s temi našimi dopolnilnimi
                  predlogi. Drugače pa, gospod Verzolak, verjamem, da je nesmiselno razlagati
                  določene stvari, povedali bomo pa vsaj glede volilnih okrajev naslednje: res je,
                  to lahko vsak izbira, samo če bi sprejeli prakso, v kateri bi vse parlamentarne
                  ali izvenparlamentarne stranke, skratka vse volilne liste, šle na kandidiranje v
                  44 volilnih okrajih z 2 kandidatoma, kar je možno po zakonu, smo spremenili v
                  praksi volilni zakon. Nimamo več 88, ampak praktično 44 okrajev in nimamo več 88,
                  ampak praktično 44 kandidatov. Mi mislimo, da najbrž to ni dobro. In drugič, to je
                  lahko v korist strank, dejansko pa pomeni - treba se je zavedati, da je na določen
                  način nekorektno do volivcev. Dajejo se posamezni kandidati, ki lahko nosijo
                  potencialno bistveno več glasov v 2 okraja, kar pomeni, da ta stranka ne upa, ne
                  želi, ne <q>"riskira"</q> najti 88 kandidatov, ki bi zaradi kandidata in zaradi stranke
                  zagotavljala potreben volilni rezultat in nekaj svojih ljudi daje v volilne okraje
                  zato, da si na ta način preko njih, ker je samo z njimi mogoče dobiti takšen
                  procent, zagotoviti takšne volilne rezultate. To je po tem zakonu možno. Nam se
                  zdi, da to ni dobra rešitev, zato pač predlagamo, da se ukine. Podrejeno, tisto za
                  zunajparlamentarne stranke. Veste, kaj smo mi mislili. Mi smo mislili, v tem
                  trenutku tudi za vas, ker ste še zunaj parlamentarna stranka. Poglejte, mislili
                  smo, da tista stranka, ki se na novo formira, najbrž mnogo težje najde v krajšem
                  času možnih realnih, kvalitetnih 88 kandidatov, to je tista stranka, ki že štiri
                  leta deluje v parlamentu. To je bilo vse, kar smo mislili. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Izvolite, gospod Lap. Replika. Izvolite.</p>
            </sp>
            <sp who="SDZ1:LapSašo">
               <speaker>SAŠO LAP:</speaker>
               <p>Gospod Potrč, se opravičujem. Nisem vsega poslušal, vendar sem tisti del ujel, ko
                  ste govorili o izvenparlamentarnih strankah in kazali tja gor. Jaz bi vam res
                  toplo priporočal, pojdite k vašemu bivšemu kolegu, zdajšnjemu predsedniku države,
                  ko vabi zdaj ob obletnici vse stranke, imenuje v spisku tudi Slovensko nacionalno
                  desnico kot parlamentarno stranko in ne kot izvenparlamentarno, kar ste rekli.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod dr. Ciril Ribičič, potem pa še gospod Milan
                  Baškovič.</p>
            </sp>
            <sp who="SDZ1:RibičičCiril">
               <speaker>DR. CIRIL RIBIČIČ:</speaker>
               <p>Spoštovani! Ta moja razprava ni namenjena polemiki s predstavniki manjših strank,
                  ki jih je možno razumeti, da imajo pomisleke, tako pri ukinjanju nacionalnih list
                  kot pri ukinjanju možnosti, da bi isti  kandidat kandidiral v dveh okrajih. Obe ti
                  spremembi sta prišli v volilno zakonodajo zaradi manjših strank. Dejstvo pa je, da
                  sta v tem sporazumu vladni stranki nasprotovali tema rešitvama. In sicer, rešitvi
                  o nacionalnih listah je v tem sporazumevanju nasprotovala Slovenska krščanska
                  demokracija, Liberalna demokracija Slovenije<gap n="..."/> Ja, poleg manjših strank, sem
                  rekel, s katerimi ne polemiziram. In tej drugi rešitvi, ukinitvi možnosti
                  kandidiranja istega kandidata v dveh okrajih, pa je nasprotovala Liberalna
                  demokracija Slovenije. Pri prvem vprašanju Slovenski krščanski demokrati pač
                  mislijo, da je treba ohraniti nacionalne liste. Prosim, če me ne motite, gospa
                  Skukova. <stage>(Glasovi iz ozadja.)</stage> - Ja, povejte, kaj mislite, jaz
                  govorim o tem, kar ste že povedali. Tukajle, kolegi, gospod predsedujoči, me
                  motijo ali pa mi hočejo pomagati, in pravijo, da bodo sami povedali, kaj mislijo.
                  Tako, kot sem jaz pogledal, ste povedali s podpisi za referendum, da mislite, da
                  je treba nacionalno listo ukiniti. In zdaj, da bom bolj natančen, da ne bom
                  govoril na pamet. Naj si nataknem očala. Gospod Mozetič, gospa Nada Skuk, gospod
                  Henigman, gospod Polajnar, gospod Peterle, gospod Rejc, gospod Oman, gospod
                  Kociper, gospod Geržina, ste podpisali zahtevo za referendum, katere temeljna
                  točka je zagotoviti neposreden vpliv volivcev na izbiro kandidatov na ta način, da
                  se odpravi možnost, da politične stranke določijo tako imenovane nacionalne liste.
                  To ste najbrž mislili, drugače ne bi podpisali takšnega teksta. Danes so me pa
                  obvestili, da je v tem sporazumevanju Slovenska krščanska demokracija dala veto na
                  to, na ta sporazum, na to točko sporazuma o ukinitvi nacionalnih list.</p>
               <p>Še drugo vprašanje, ki zadeva Liberalno demokracijo Slovenije. Možnost
                  kandidiranja v dveh okrajih je naknadno prišla zaradi manjših strank v zakon. Tudi
                  formulacija zakona je, da se takrat, kadar ni dovolj kandidatov, se pravi, kadar
                  neka stranka nima dovolj kandidatov, lahko kandidira z 48 kandidati, takšna je pač
                  izpeljava glede na to, da imamo po 11 okrajev v osmih enotah. Gospod Školč pravi,
                  da to ni res, ampak, prvič je zgodovinsko to res. To je zgodovinsko res - na
                  podlagi predlogov, zlasti Zelenih Slovenije in drugih manjših strank je bila ta
                  zahteva postavljena leta 1992 in je bila vgrajena v zakon kot podlaga za to, da bo
                  lažje doseči sporazum. Potem so pa nekatere večje stranke, na čelu z Liberalno
                  demokracijo oziroma takrat LDS, postavile svoje najuglednejše kandidate v po dveh
                  okrajih. In danes je LDS nasprotovala tej spremembi, in se torej zaradi tega
                  ohranja to v veljavni zakonodaji. Jaz ne oporekam ničemur, kar je tukaj kolega
                  Potrč povedal; mi bomo glasovali tudi za druge manjše spremembe. Opozarjam pa na
                  to, da če ti dve spremembi nista sprejeti, gre res za zelo drobne kozmetične
                  popravke, ki jim ne nasprotujemo, ki jih bomo podprli, ampak, vladni stranki sta,
                  ali v dogovoru ali vsaka posebej, onemogočili vsaka eno resnejših sprememb, tako
                  da nobene resnejše spremembe v tem volilnem zakonu ne bo. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Milan Baškovič ima besedo.</p>
            </sp>
            <sp who="SDZ1:BaškovičMilan">
               <speaker>MILAN BAŠKOVIČ:</speaker>
               <p>Hvala lepa. Jaz bi rad samo opozoril na problem, ki ga vidim ob teh predlaganih
                  amandmajih Združene liste. Namreč, gre za točko 2, ki je nekako dana v rezervi, če
                  sem prav razumel, podrejeno oziroma obratno; če je prva, potem druga odpade. Druga
                  se mi zdi problematična zato, ker dela izjemo samo za ene stranke, se pravi gre za
                  vprašanje - mi moramo seveda na to pomisliti - enakosti pogojev, enakosti položaja
                  strank, ali so parlamentarne ali izvenparlamentarne, kakršnekoli, bi bila
                  diskriminacija enim določati druge pravice kot drugim. Tudi če je ugodnost, je to
                  vprašljivo. Meni se zdi to sporno. Poleg tega pa tudi še z nekega vsebinskega
                  vidika volilnega sistema, ker kandidatov ne dajejo samo stranke; imamo neodvisne
                  kandidate. Volilci, ki dajejo kandidatne liste, gre za koalicije različnih strank,
                  ki tvorijo kandidatne liste, in kandidatna lista je tukaj merilo, ne pa stranka;
                  stranka je tista, ki te liste tako ali drugače v kombinacijah skupaj spravlja, ali
                  pa volilci sami, in tako naprej. Tako, da to se mi ne zdi ravno čista rešitev in
                  mislim, da bi bilo bolje ostati pri prvi - to je moje mnenje. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod dr. Jože Pučnik, potem ima repliko še gospode Ignac
                  Polajnar.</p>
            </sp>
            <sp who="SDZ1:PučnikJože">
               <speaker>DR. JOŽE PUČNIK:</speaker>
               <p>Bom čisto kratek, ker je gospod Baškovič zdaj osnovno misel tudi povedal, ker sem
                  jo sam nameraval poudariti. Namreč, zastavlja se vprašanje, ali je sploh ustavno
                  sprejemljivo, da določamo za različne kandidatne liste različne pogoje? To je zdaj
                  čisto pravno vprašanje; mislim, da ni mogoče. Osebno mi je vseeno, ali se dovoli
                  kandidirati enemu kandidatu v dveh okrajih ali ne, dejstvo pa je, da tudi majhne
                  stranke imajo včasih zelo popularne kandidate, in če lahko kandidirajo v dveh
                  okrajih, pridejo tako rekoč do več glasov. V tem je pravzaprav neka krivičnost.
                  Meni je vseeno, katera rešitev je sprejeta, samo morali bi, na tem bi pa vztrajal,
                  za vse kandidatne liste določiti enake pogoje. Kajti pri volitvah imamo opraviti
                  ne toliko s strankami, temveč s kandidatnimi listami. Volilci dobijo kandidatne
                  liste in za te kandidatne liste bi morali veljati enaki pogoji za ene ali druge.
                  Če se Državni zbor odloči in dovoli, kakor je bilo doslej dovoljeno, omogočeno
                  kandidiranje v dveh okrajih, zaradi mene, samo ne smemo mi za posamezne kandidatne
                  liste postavljati ugodnejših pogojev, mislim, da to pravno ne bi bilo
                  sprejemljivo.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Ignac Polajnar ima besedo. Izvolite proceduralno gospod Miran
                  Potrč.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Hvala lepa. Jaz menim, da je proceduralno. Namreč, da ne bo nepotrebne diskusije
                  pod točko 2, umikam.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Točka 2 je umaknjena. Besedo ima gospod Ignac Polajnar za repliko.</p>
            </sp>
            <sp who="SDZ1:PolajnarIgnac">
               <speaker>IGNAC POLAJANAR:</speaker>
               <p>Hvala lepa. Gospodu Ribičiču, ki je razlagal tule stališča Slovenskih krščanskih
                  demokratov, in to tista, ki so bila ali niso bila izrečena na pogajanjih, kjer
                  gospoda Ribičiča ni bilo zraven. Zato prosim, da teh stvari ne razlagate, ki smo
                  jih mi tam povedali kot eden od članov pogajalske skupine. Ni bilo tudi ne čisto
                  kot ste tukaj razlagali. Toliko, da bo ta stvar jasna.</p>
               <p>Naj pa povem naslednje. Za nas ni bilo temeljno vprašanje nacionalne liste da ali
                  ne. Za nas je bilo temeljno vprašanje višina praga za vstop v parlament. In ves
                  čas smo trdili, da mora ta prag biti tak kot je v tem predlaganem zakonu. To smo
                  ves čas trdili. In smo rekli, potem so druge stvari drugotnega pomena. Zakaj smo
                  pa izpostavili nacionalne liste? Zato, ker smo še vedno prepričani, da je to
                  odprto vprašanje in smo se tudi strinjali, da gre ta stvar na referendum. Če pač
                  tule ni mogoče, recimo govoriti, naj vendarle ljudje o tem presojajo in smo zato
                  tudi podpisali tako zahtevo. Je pa res, da smo bili pa edina stranka, ki smo ves
                  čas javno govorili tudi to, kar so bile naše dileme. Drugi so pa tu previdno, ali
                  pa bom rekel kako drugače, raje molčali. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miran Potrč, izvolite.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Hvala lepa. To, kar je govoril moj kolega Ribičič, je gotovo mogoče pripisati samo
                  meni, ki sem na pogajanjih sodeloval. In moram reči, da sem mu v tem smislu, kot
                  je stvari razložil, tudi jaz povedal in da je tako tudi res. Namreč res je, da ste
                  krščanski demokrati postavljali problem praga, ampak res pa je, da smo mi ves čas
                  želeli mnenje, kako je normalno in logično, da ste podpisali predlog za referendum
                  in hkrati bili proti temu, da se po dogovoru med poslanskimi skupinami ukinejo
                  nacionalne liste. To nas je zanimalo na to smo ves čas opozarjali, jaz nekajkrat
                  in to je moj kolega Ribičič rekel. Če bi bil takšen sporazum o ukinitvi
                  nacionalnih list med strankami dosežen, potem ne bi bil potreben referendum, v
                  katerega smo šli in to nas je čudilo. In se čudimo še danes in razen tega pač ta
                  govornica je tudi za, bi rekel politična opozorila in moj kolega je to politično
                  opozorilo dal, da bi bilo veliko bolje in bolj normalno, da tisti, ki podpišejo
                  referendum za tako in tako stvar, tudi so v to prepričani. Zato smo mi na to
                  opozorili tudi s željo, da pričakujemo, da boste danes glasovali za to dopolnilo,
                  da bomo z dogovorom strank predvideli možnost ukinitve nacionalnih list in s tem
                  naredili še kakšen korak v smeri, da referendum, tako nepotreben, kot je sedaj, ne
                  bo razpisan, da bomo prihranili še kakšen denar in veliko nerazpoloženje ljudi, ki
                  se sedaj že odzivajo na sklep, ki ga je včeraj Državni zbor v zvezi z razpisom
                  referenduma sprejel. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospa Nada Skuk ima besedo.</p>
            </sp>
            <sp who="SDZ1:SkukNada">
               <speaker>NADA SKUK:</speaker>
               <p>Hvala lepa za besedo. Da ne bo videti, da si upam samo iz klopi ugovarjati, moram
                  replicirati sedaj obema kolegoma, gospodu Ribičiču in Potrču. Naša stranka ne rabi
                  vaših političnih razlag in tega, kaj mi mislimo in kaj želimo. Najprej bi pa
                  želela še to razložiti kolegom, kaj mislimo v naši stranki. V naši stranki
                  mislimo, da za nas ni pomemben tak ali drugačen sistem in se tega ne bojimo in se
                  ne bojimo na take ali drugačne volitve. Zakaj pa smo podpisali tako vprašanje in
                  zahtevo za referendum? Ravno zaradi tega, ker se zavedamo, da dileme obstajajo in
                  so prisotne in želimo, da se o tem izjasnijo prebivalci, Slovenci, državljani naše
                  države, ali si želijo na tak ali drugačen način volilni sistem spreminjati in ne
                  želimo svojih pogledov in svojih razmišljanj vsiljevati v ta sistem. Torej nismo
                  podpisali zato, ker hočemo svoje mišljenje uveljaviti, ampak ker želimo, da
                  odgovorijo prebivalci države o tem. In sicer, še to bi rada tudi povedala, da je
                  vendarle to kljub temu malo pozno in tudi da bi šli v temeljne spremembe sistema
                  pred volitvami, se bodo gotovo kolegi strinjali, je gotovo neresno v naši državi,
                  pa vendarle, če ljudje želijo o tem svoje mnenje izraziti, smo tudi mi za to, da
                  se to izvede in bomo seveda upoštevali tudi njihov odgovor. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? <stage>(Ne.)</stage> Zaključujem razpravo o teh
                  dveh amandmajih na amandmajih, ki so jih vložile skupaj poslanske skupine in
                  prehajam h glasovanju.</p>
               <p>Najprej dajem na glasovanje amandma pod točko 1, ki se glasi: Za točko d se vstavi
                  nova točka d/a, ki se glasi: <q>"V predlogu zakona naj se odpravi možnost
                  kandidiranja istega kandidata v dveh volilnih okrajih"</q>. Ugotovimo sklepčnost!
                     <stage>(69 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Predlog pod točko 2 je bil umaknjen.</p>
               <p>Zato dajem na glasovanje predlog: Za točko d se vstavi nova točka d/b, ki se
                  glasi: <q>"V predlog zakona naj se vključijo določbe, ki bodo zagotovile ukinitev
                  nacionalnih list"</q>. Ugotovimo sklepčnost! <stage>(68 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da ta predlog ni bil sprejet.</p>
               <p>Besedo ima gospod Jožef Kopše, ki je pravkar pritekel. Izvolite. Izvolite, besedo
                  imate.</p>
            </sp>
            <sp who="SDZ1:KopšeJožef">
               <speaker>JOŽEF KOPŠE:</speaker>
               <p>Če mi zbor dovoli, bi jaz sodeloval pri glasovanju. Sem pritekel iz svoje pisarne,
                  sem imel telefon, ampak je bilo prepozno. <stage>(Smeh.)</stage></p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Glede na to, da smo vsi ostali stalno v tej dvorani, razumem ta nemir ob tem
                  predlogu. Vendar dajem gospoda Kopšeta, ki ga razumem, pač v skladu s tem, da se
                  je zmotil, ko ga ni bilo v dvorani <stage>(smeh)</stage>, na glasovanje.</p>
               <p>Torej dajem na glasovanje predlog, da ponovimo glasovanje.</p>
               <p>Ugotovimo sklepčnost! <stage>(66 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(16
                     poslancev.)</stage></p>
               <p>Ugotavljam, da bomo glasovanje ponovili.</p>
               <p>Na glasovanje, torej, gospod magister Jože Protner, želite proceduralno besedo
                  pred glasovanjem? Na glasovanje dajem ponovno predlog, ki se glasi: Za točko d) se
                  vstavi nova točka d/b, ki se glasi: <q>"V predlog zakona naj se vključijo določbe, ki
                  bodo zagotovile ukinitev nacionalnih list"</q>. Ugotovimo sklepčnost! <stage>(74
                     prisotnih.)</stage></p>
               <p>Kdo je za? <stage>(56 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da ta predlog ni bil sprejet.</p>
               <p>Prehajamo h glasovanju o predlogu amandmaja k predlogu sklepa Odbora za notranjo
                  politiko in pravosodje; 2, o predlogu zakona o spremembah in dopolnitvah zakona o
                  volitvah v Državni zbor, prva obravnava, ki ste ga prejeli dodatno na klop.
                  Vložili so ga v imenu svojih poslanskih skupin, kot je bilo rečeno, gospodje Tone
                  Anderlič, Franc Zagožen, Tone Peršak, Ignac Polajnar, Miran Potrč in Janko Predan.
                  Amandma se glasi: <q>"Predlog zakona za drugo obravnavo pripravi Sekretariat za
                  zakonodajo in pravne zadeve in pri tem upošteva naslednja stališča: a) V predlogu
                  zakona za drugo obravnavo naj bo vključena rešitev, po kateri se mandati v drugi
                  delitvi na državni ravni razdelijo na podlagi seštevkov glasov, oddanih za
                  istoimenske liste v vseh volilnih enotah, tako da bo število mandatov, ki jih
                  pridobijo posamezne liste, sorazmerno številu glasov, ki so bili zanje oddani. b)
                  Zakon naj določi, da se roki za volilna opravila ustrezno prilagodijo boljšim
                  možnostim za volitve po pošti. c) Zakon naj določi, da se izmed glasovnic, ki
                  prispejo po pošti, upošteva samo tiste, ki prispejo na dan po dnevu glasovanja do
                  12. ure. d) V predlog zakona naj se vključi rešitev, na podlagi katere se zniža
                  prag za pridobitev neposrednega mandata v volilni enoti, "</q>drupov količnik<q>". e)
                  Členi predloga zakona, ki zadevajo druga vprašanja, se črtajo. f) Sekretariat naj
                  pri pripravi zakona za drugo obravnavo upošteva tudi svoja mnenja in ugotovitve iz
                  prve obravnave in mnenje Vlade Republike Slovenije."</q> Želi kdo besedo o tem
                  predlogu? Gospod Zmago Jelinčič ima besedo. Izvolite.</p>
            </sp>
            <sp who="SDZ1:JelinčičZmago">
               <speaker>ZMAGO JELINČIČ:</speaker>
               <p>Hvala lepa. Moram povedati, da je pri usklajevanju, katerega posledica je tale
                  predlog amandmaja, naša poslanska skupina stalno sodelovala, danes žal nismo mogli
                  biti prisotni, vendar pa k temu predlogu amandmaja pristopamo tudi kot poslanska
                  skupina Slovenske nacionalne stranke in bomo glasovali za.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ja, gospod Ignac Polajnar, izvolite.</p>
            </sp>
            <sp who="SDZ1:PolajnarIgnac">
               <speaker>IGNAC POLAJNAR:</speaker>
               <p>Hvala lepa, gospod predsedujoči. Mi bomo glasovali za to dopolnilo, ker smo tudi
                  podpisniki. Opozarjam pa na točko e), ki smo jo mi razumeli kot točko, ki se
                  nanaša na vloženi zakon, ne na zakon, ki zdaj velja, ampak vseeno bomo glasovali
                  za. Bomo pa zato, da ne bo kdo mislil, da igramo kakšno posebno igro, izpostavili
                  to vprašanje pri drugem branju, ker ga že ves čas izpostavljamo. Se pravi,
                  vprašanje višine praga. Lahko povem, to je bila ena od točk, kjer se nismo mogli
                  sporazumeti in smo mi ves čas vztrajali, da mora ta prag biti višji, kot je v
                  obstoječem zakonu, ne v predlogu zakona, v obstoječem zakonu. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem ta amandma na
                  glasovanje. Ugotovimo sklepčnost! <stage>(68 prisotnih.)</stage></p>
               <p>Kdo je za? <stage>(63 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta predlog sprejeli.</p>
               <p>Nadaljujemo glasovanje. Ta predlog dejansko ne eliminira nobenega od preostalih
                  predlogov v pregledu, razen tistih, ki so bili izrecno umaknjeni. To so samo
                  predlogi, ki sta jih vložila gospoda Miran Potrč in dr. Ciril Ribičič. Zato dajem
                  na glasovanje amandma. Pod točko 3 je umaknjen, torej o njem ne bomo glasovali.
                  Pod točko 4 - umaknjen. Pod točko 5 - umik. Pod točko 6 - umaknjen. Pod točko 7 je
                  že umaknjen. Pod točko 8 poslanska skupina Slovenskih krščanskih demokratov na
                  strani 3: <q>"V predlog zakona za drugo obravnavo naj se vključi rešitev, da sme
                  poslanec s podpisom podpreti le listo svoje stranke. Število glasov, potrebnih za
                  podporo listi, ki jo vloži politična stranka, se poveča."</q> Predlagatelj je
                  poslanska skupina SKD. Ta predlog dajem v obravnavo. Ali želi kdo besedo?
                  Ugotavljam, da ne in dajem ta predlog na glasovanje. Ugotovimo sklepčnost!
                     <stage>(69 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>V obravnavo dajem še naslednji predlog, ki je s tem soroden - umaknjen. Pod točko
                  10, 11 in 12 so predlogi umaknjeni. V obravnavo dajem predlog gospoda Marijana
                  Poljška, ki se glasi: <q>"Predlagatelji naj pri pripravi zakona za drugo obravnavo
                  predloženo rešitev v petem odstavku 21. člena preoblikujejo tako, da istoimenske
                  liste, pri katerih seštevek ne doseže vsaj 1,2% od skupnega števila vseh oddanih
                  glasovnic pri delitvi mandatov, ne upoštevajo."</q> Ali želi kdo besedo?
                     <stage>(Ne.)</stage> Ta predlog dajem na glasovanje. Ugotovimo sklepčnost!
                     <stage>(62 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>V obravnavo dajem predlog pod točko 14, poslanska skupina Slovenske nacionalne
                  desnice: <q>"Predlagatelji naj pri pripravi zakona za drugo obravnavo predloženo
                  rešitev v petem odstavku 21. člena preoblikujejo, tako da istoimenske liste, pri
                  katerih seštevek ne doseže vsaj 3% od skupnega števila vseh oddanih glasovnic, pri
                  delitvi mandatov ne upoštevajo."</q> Ali želi kdo besedo? Ugotavljam, da ne in dajem
                  ta predlog na glasovanje. Ugotovimo sklepčnost! <stage>(66 prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Amandmaji od 15 do 18 so bili umaknjeni. Pod točko 19 je amandma poslanske skupine
                  Slovenskih krščanskih demokratov in skupine poslancev s prvopodpisanim gospodom
                  Tonetom Anderličem, ki se glasi: v predlogu zakona za drugo obravnavo naj se 93.
                  člen zakona oblikuje tako, da se razpoložljivi mandati razdelijo najprej listam v
                  volilnih enotah, nato pa še kandidatom iz nacionalne liste. Skupina poslancev
                  umika ta amandma, poslanska skupina Slovenskih krščanskih demokratov pa predlaga,
                  da o tem glasujemo. Želi kdo besedo? <stage>(Ne.)</stage></p>
               <p>Dajem ta amandma na glasovanje. Ugotovimo sklepčnost! <stage>(72
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>V obravnavo in na glasovanje dajem amandma pod točko 20, ki ga je vložila skupina
                  poslancev s prvopodpisanim gospodom Tonetom Anderličem: <q>"Predlog zakona za drugo
                  obravnavo naj določi kot spodnjo mejo za delitev mandatov na ravni države 4%."</q>
                  Želi kdo besedo? <stage>(Ne.)</stage></p>
               <p>Dajem ta predlog na glasovanje. Ugotovimo sklepčnost! Umaknjen? Predlog je
                  umaknjen, o njem ne bomo glasovali; prav tako pod točko 21.</p>
               <p>Ostane predlog poslanske skupine Demokratske stranke, pod točko 22 je prav tako
                  umaknjen, pod točko 23 je prav tako umaknjen, pod točko 24 imamo predlog, ki sta
                  ga vložili poslanska skupina Slovenskih krščanskih demokratov in skupina poslancev
                  s prvopodpisnim gospodom Tonetom Anderličem, ki umika ta amandma. Predlog se
                  glasi: v predlogu zakona za drugo obravnavo naj se vključi rešitev, po kateri se
                  mandati v drugi delitvi na državni ravni razdelijo na podlagi seštevkov glasov,
                  oddanih za istoimenske liste, tako da bo število mandatov, ki jih pridobijo
                  posamezne liste, sorazmerno številu glasov, ki so bili zanje oddani. Ta predlog je
                  bil dejansko že sprejet, tako da ga ni treba umakniti; mislim, da je bil praktično
                  v tem besedilu sprejet. Pod točko 25: predlagatelj naj pri pripravi predloga
                  zakona za drugo obravnavo glede praga za delitev mandatov na državni ravni vnese
                  enako besedilo, kot ga vsebuje osnovni tekst zakona o volitvah v Državni zbor, ki
                  je objavljen v Uradnem listu Republike Slovenije, št. 44-2068/92 - umaknjeno?
                  Hvala lepa. Amandma pod točko 26 je umaknjen.</p>
               <p>S tem lahko dam stališča matičnega delovnega telesa, tako dopolnjena in
                  spremenjena, v celoti na glasovanje. Ugotovimo sklepčnost! <stage>(68
                     prisotnih.)</stage></p>
               <p>Kdo je za? <stage>(61 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta stališča in sklepe sprejeli. Vsebina sprejetega amandmaja je
                  bila tudi, da Sekretariat za zakonodajo in pravne zadeve pripravi zakon za
                  naslednjo, torej drugo obravnavo, zato tega sklepa ne bom dajal na glasovanje. S
                  tem zaključujem to točko dnevnega reda in seveda tudi to 38. sejo. Predlagam,
                  glede na velike zaostanke, ki jih imamo, da ob 16.00 uri začnemo naslednjo, 39.
                  sejo Državnega zbora. Torej, čez pol ure začenjamo naslednjo sejo Državnega zbora.
                  Ob 16.00 uri nadaljujemo delo na naslednji seji Državnega zbora!</p>
            </sp>
            <stage type="time">(Seja je bila končana 15. maja 1996 ob 15.28 uri.)</stage>
         </div>
      </body>
   </text>
</TEI>