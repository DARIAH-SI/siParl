<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-10-1993-06-22">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">8E2E20801508EF88C1257832004838EB</idno>
               <idno type="URI">8E2E20801508EF88C1257832004838EB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-10-1993-06-22.DZ" n="10">
               <name>Redna</name>
               <date when="1993-06-22"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-10-1993-06-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 22. JUNIJA 1993 OB 10.30 URI.)</stage>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Zbor bo ob ob 12.15. uri. Povejte še drugim kolegam in kolegicam.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci! Da ne bom zavlačeval,
                  boste to obvestilo prenesli tudi vsem drugim, zlasti pa vodjem klubov, sejo bomo
                  nadaljevali natančno ob pol enih, in to zagotovo. Hvala lepa.</p>
            </sp>
            <stage type="time">(Seja je bila prekinjena in se je začela ob 12.15 uri.)</stage>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Spoštovane kolegice poslanke, in kolegi poslanci, gospe in gospodje!</p>
               <p>Pričenjam nadaljevanje včeraj pričete 10. seje Državnega zbora Republike
                  Slovenije. Na sejo so vabljeni tudi predstavniki Vlade Republike Slovenije in jih
                  lepo pozdravljam.</p>
               <p>Za današnjo sejo zbora so se vodjem poslanskih skupin opravičili poslanke in
                  poslanci: Dušan Bavdek in dr. Ludvik Toplak, vsi drugi morajo biti prisotni.</p>
               <p>Prosim, ugotovimo prisotnost v dvorani!</p>
               <p>Ugotavljam, da je navzočih 53 poslank in poslancev, tako je zbor sklepčen in lahko
                  odloča.</p>
               <p>Kot veste, smo včeraj in danes opravili več posvetovanj z vodji poslanskih skupin,
                  na katerih smo iskali možne politične dogovore in odgovore, da bi lahko zagotovili
                  nemoteno delo Državnega zbora. Ker po veljavnem poslovniku <stage>(26. člen
                     začasnega poslovnika)</stage> zbor ne more razpravljati, če ni od vsake
                  poslanske skupine navzoč vsaj en poslanec, smo sejo prekinili, ker so tri
                  poslanske skupine sejo zapustile.</p>
               <p>Dogovori večine vodij poslanskih skupin omogočajo, da bomo v nadaljevanju seje
                  najprej poslušali dopolnilno ustno obrazložitev o interpelaciji na delo ministra
                  Mihe Kozinca. Ali kdo od podpisnikov interpelacije želi besedo? Gospod
                  Verzolak.</p>
            </sp>
            <sp who="SDZ1:VerzolakIvan">
               <speaker>IVAN VERZOLAK:</speaker>
               <p>Hvala za besedo. Spoštovani zbor! Kot eden od podpisnikov interpelacije bi rad
                  obrazložil svoj podpis.</p>
               <p>Nisem zadovoljen predvsem s sedanjim delom gospoda ministra, vsekakor se pa to
                  delo nanaša tudi na njegovo prejšnje delovanje. Gospod Miha Kozinc je kot resorni
                  minister odgovoren za zakonsko urejanje pravosodja kot celote. Pogoj za to je
                  moderna zakonodaja, prilagojena novi ustavni ureditvi. Minister ni ukrenil vsega,
                  kar je potrebno, da bi Vladi, ta pa Državnemu zboru, pravočasno predložila vse
                  potrebne zakone s tega področja. Zato pravosodni organi eno leto in pol po
                  sprejetju ustave delajo po zastareli zakonodaji in po preživelih shemah
                  organiziranja.</p>
               <p>Celotno delovanje pravosodja je za to manj učinkovito, kot bi bilo, če bi bila
                  sprejeta nova zakonodaja. Hvala lepa.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Hvala lepa, gospod Verzolak. Želi še kdo od podpisnikov interpelacije besedo.
                  Gospod Zagožen.</p>
            </sp>
            <sp who="SDZ1:ZagoženFranc">
               <speaker>DR. FRANC ZAGOŽEN:</speaker>
               <p>Spoštovani predsednik, spoštovane poslanke in poslanci! V imenu treh poslanskih
                  skupin, ki smo včeraj zapustili sejo Državnega zbora zaradi tega, ker je glasoval
                  o uvrstitvi interpelacije na dnevni red oziroma o neuvrstitvi, bi rad povedal naša
                  stališča.</p>
               <p>Menimo, da je glasovanje o tem, ali se interpelacija uvrsti ali se ne uvrsti na
                  dnevni red, v nasprotju z ustavo, ker je to ustavna pravica 10 poslancev.</p>
               <p>Predlagamo tako rešitev zapleta. Da predsednik Državnega zbor ugotovi, da je na
                  podlagi 36. člena poslovnika interpelacija uvrščena na dnevni red in da da, če je
                  potrebno, celoten dnevni red na glasovanje.</p>
               <p>Predlagamo, da se seja nadaljuje s 5. točko dnevnega reda, to je interpelacija o
                  delu pravosodnega ministra Mihe Kozinca in da predsednik pozove podpisnike
                  interpelacije, če želijo dodatno argumentirati interpelacijo, in da v nadaljevanju
                  odpre razpravo o interpelaciji.</p>
               <p>Po razpravi vseh poslancev, ki so se prijavili k razpravi, predsednik prekine
                  točko in obvesti poslance, da bo magnetogram razprave skupaj s pisno vloženo
                  interpelacijo posredovan Vladi in ministru Mihi Kozincu ter da bo hkrati pozval
                  Vlado, da naj v čim krajšem času posreduje Državnemu zboru svoje mnenje in
                  stališče o interpelaciji. Hkrati predsednik obvesti zbor, da bo po prejemu stališč
                  Vlade ponovno, vendar v okviru 10.</p>
               <p>seje Državnega zbora, odprl razpravo, torej nadaljevanje razprave, potem ko bodo
                  znana stališča Vlade, in predlagal odločanje o interpelaciji o delu pravosodnega
                  ministra Mihe Kozinca.</p>
               <p>Tak postopek se nam zdi razumen, sprejemljiv in v okviru ustave. Gre za to, da
                  Državni zbor ne naredi nekega precedensa, da glasuje o tem, ali bo interpelacijo
                  uvrstil ali ne bo uvrstil. Če bi pristajali na to, potem je mogoče zavrniti vsako
                  interpelacijo, ki je ustavna pravica, ker se z vsebino, z obrazložitvijo večina ne
                  strinja in lahko izglasuje, da interpelacija ni na dnevnem redu. To je dokončno
                  stališče treh poslanskih skupin. Hvala.</p>
            </sp>
            <sp who="SDZ1:RigelnikHerman">
               <speaker>PREDSEDNIK MAG. HERMAN RIGELNIK:</speaker>
               <p>Ali kdo od podpisnikov interpelacije še želi besedo?</p>
               <p>Če ne želi, ugotavljam, da je z ustno dopolnitvijo obrazložitve gospoda Verzolaka
                  postavljeno nekaj vprašanj v zvezi z delom ministra gospoda Kozinca in da je s tem
                  izpolnjen pogoj po 118. členu Ustave Republike Slovenije. Ugotavljam, da je
                  interpelacija uvrščena na dnevni red te seje. Dodatno obrazložitev bom takoj
                  poslal v mnenje Vladi in ministru in ju zaprosil, da dasta pisno poročilo s
                  svojimi mnenji in stališči v najkrajšem možnem času. Zbor bo razpravljal o tej
                  interpelaciji takoj, ko bo dobil to poročilo - torej še na tej seji.</p>
               <p>In s tem prehajamo na 1. točko dnevnega reda, ki jo bo vodil gospod dr. Lev Kreft.
                  Prosim.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci! Nadaljujemo našo
                  današnjo sejo.</p>
               <p>Prehajamo na <title>1. TOČKO DNEVNEGA REDA - ODOBRITEV OSNUTKA ZAPISNIKA 8. IN 9.
                     SEJE DRŽAVNEGA ZBORA REPUBLIKE SLOVENIJE</title>.</p>
               <p>Osnutka zapisnikov 8. seje Državnega zbora Republike Slovenije, ki je bila 18. do
                  20. in 25. do 28. maja ter 1. in 2. junija 1993, in 9. seje Državnega zbora
                  Republike Slovenije, ki je bila dne 10. junija 1993, ste prejeli. Ali kdo predlaga
                  spremembo oziroma dopolnitev osnutkov zapisnikov? Prosim, gospod Peršak.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>Moja diskusija bo proceduralna. Vodje treh poslanskih skupin prosimo, da se da 15
                  minut odmora za to, da se lahko potem, kako je bila sprejeta na dnevni red
                  interpelacija, posvetujemo o svojem sodelovanju na seji. In prosim, gospod
                  predsedujoči, če nam to omogočite. Hvala.</p>
               <p><stage>(Nekdo se oglasi iz dvorane - se ne razloči.)</stage></p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Prosim, da predloge dajete tukaj in najprej o tem proceduralnem predlogu. Ta
                  proceduralni predlog dajem takoj na glasovanje. Ali je Državni zbor za to, da
                  odobrimo trem poslanskim klubom 15 minut odmora za dogovor. Ugotovimo sklepčnost!
                     <stage>(61 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(3
                     poslanci.)</stage></p>
               <p>Odrejam 15 minut odmora. Nadaljujemo natančno ob 13. uri.</p>
            </sp>
            <stage type="time">(Seja je bila prekinjena ob 12.40 uri in se je nadaljevala ob 13.05
               uri.)</stage>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, prosim vas, da zasedete
                  svoja mesta, da lahko nadaljujemo s sejo tam, kjer smo jo prekinili; 15-minutni
                  odmor je minil. Sejo smo prekinili sredi 1. točke dnevnega reda. Zastavil sem
                  vprašanje, ali kdo predlaga spremembo oziroma dopolnitev osnutkov zapisnikov.</p>
               <p>Gospod Zagožen, prosim.</p>
            </sp>
            <sp who="SDZ1:ZagoženFranc">
               <speaker>DR. FRANC ZAGOŽEN:</speaker>
               <p>Spoštovani predsedujoči, spoštovane poslanke in poslanci! Moj nastop je
                  proceduralen. Govorim v imenu 17 podpisnikov interpelacije in v imenu treh
                  poslanskih skupin. Ugotavljamo, da je gospod Verzolak, kot eden od podpisnikov
                  interpelacije, ki je bila vložena 2.6., govoril v svojem imenu kot član
                  Jelinčičeve poslanske skupine in da za to dopolnilo, ki ga je predlagal, nima 10
                  podpisov, kar zahteva ustava. To dopolnilo je torej za nas nično, neveljevno. Zato
                  pač sprašujem, ali je na dnevni red uvrščena interpelacija, kot je bila pisno
                  vložena 2.6. z isto vsebino, ker za to interpelacijo stoji še vedno 17
                  podpisnikov. Od odgovora na to vprašanje je odvisna odločitev treh poslanskih
                  skupin o sodelovanju.</p>
               <p>Predlagamo, da se ugotovi, da je na dnevni red uvrščena interpelacija, kot je bila
                  pisno vložena. Predlagamo tudi, da se ta točka dnevnega reda sedaj prekine, da se
                  odpre razprava o interpelaciji in po zaključeni razpravi da Vladi čas, da da svoje
                  mnenje, stališče, odgovore in da se potem razprava o interpelaciji v okviru te
                  seje nadaljuje. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Na to vprašanje lahko odgovorim tako, da ponovim to, kar je povedal
                  predsednik Državnega zbora gospod Herman Rigelnik, in sicer naslednje: Ugotavljam,
                  da je v dopolnilni ustni obrazložitvi postavljeno nekaj vprašanj v zvezi z delom
                  ministra, gospoda Kozinca in da je s tem izpolnjen pogoj po 118. členu Ustave
                  Republike Slovenije. Ugotavljam, da je interpelacija uvrščena v dnevni red te
                  seje. Dodatno obrazložitev bom takoj poslal v mnenje Vladi in ministru in ju
                  zaprosil, da da ta pismeno poročilo s svojimi mnenji in stališči v najkrajšem
                  možnem času. Zbor bo razpravljal o interpelaciji na tej seji, ko bo dobil to
                  poročilo.</p>
               <p>Prosim gospod Zagožen. <stage>(Replika.)</stage> Po proceduralni razpravi ni
                  replika.</p>
            </sp>
            <sp who="SDZ1:ZagoženFranc">
               <speaker>DR. FRANC ZAGOŽEN:</speaker>
               <p>Torej v tem primeru moram ugotoviti, da je bila to manipulacija, da se poskuša
                  doseči prav to, kar smo želeli od včeraj do danes preprečiti, namreč, da večina
                  odloča o vsebini interpelacije in se s tem jemlje ustavna pravica manjšini, 10
                  poslancem, da sproži interpelacijo. Torej si v tem primeru večina neustavno jemlje
                  pravico, da zavrne sproženo interpelacijo in njeno vsebino poljubno spreminja.
                  Ostali smo torej v isti pat poziciji, v kakršni smo bili od včeraj po nastopu
                  gospoda Školča in neustavnem glasovanju k tej točki dnevnega reda. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Imate proceduralno vprašanje? Gospod Jelinčič se je prijavil, potem pa
                  gospa Vika Potočnik.</p>
            </sp>
            <sp who="SDZ1:JelinčičZmago">
               <speaker>ZMAGO JELINČIČ:</speaker>
               <p>Dober dan in hvala lepa. Gospodu Zagožnu bi rekel, da naj drugič uporablja prave
                  termine za zadeve, ki jih pojasnjuje; v slovenskem parlamentu ni nobene
                  Jelinčičeve poslanske skupine, ampak je poslanska skupina Slovenske nacionalne
                  stranke. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa za pojasnilo. Gospa Vika Potočnik, prosim.</p>
            </sp>
            <sp who="SDZ1:PotočnikViktorija">
               <speaker>VIKTORIJA POTOČNIK:</speaker>
               <p>Spoštovane poslanke in poslanci, spoštovani predsedujoči! Predlagam, da gremo po
                  dnevnem redu in tudi sklepih, kot jih je predlagal predsednik Državnega zbora.
                  Namreč obrazložitev gospoda Zagožna, ki je popolnoma v nasprotju s tistim, kar je
                  včeraj trdil, ko je govoril, da interpelacija ni nujno, da ima sploh kakršnokoli
                  vsebino, ampak, da povemo, če je vložena, interpelacija se že mora dati na dnevni
                  red. Današnje pojasnilo je meni osebno samo dokaz k temu, da se želi v tej državi
                  narediti in dati vtis, da drvimo, ne vem s kakšno hitrostjo, ampak izredno veliko,
                  v kaos oziroma v tisto, kar bi pomenilo tudi razpustitev tega parlamenta in
                  razpustitev celotnega sistema kot takšnega.</p>
               <p>Zato predlagam, da več ne nasedamo temu, kar se želi s temi izzivanji že nekaj
                  mesecev dogajati, ne samo v tem parlamentu, temveč tudi zunaj in predlagam, da
                  prisluhnemo tudi željam in prošnjam naših volivcev, da končno vzamemo pamet v roke
                  in da počnemo tisto, kar bo stabiliziralo to državo. To početje, dragi moji
                  kolegi, iz vseh teh strank, ne mislite si, da so naši volivci tako naivni in da ne
                  vidijo, kam peljejo že dvodnevne manipulacije v tem zboru. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Mislim, da nismo več v proceduralni razpravi, zato predlagam, da
                  preidemo k dnevnemu redu. Pred tem bi prosil, glede na odhod nekaterih kolegic in
                  kolegov iz dvorane, da ugotovimo ponovno navzočnost. <stage>(61
                     prisotnih.)</stage></p>
               <p>Postavil sem vprašanje, ali kdo predlaga spremembo oziroma dopolnitev osnutkov
                  zapisnikov? K besedi se je javil gospod Tone Peršak. Ugotavljam, da ga ni v
                  dvorani in ker na osnutka zapisnikov ni pripomb, prehajamo na glasovanje. Želi še
                  kdo razpravljati pred tem o zapisnikih? Razprava je pri drugih točkah, pri
                  zapisniku so samo opozorila na nenatančnost zapisnikov. Prosim.</p>
            </sp>
            <sp who="SDZ1:PrimožičJana">
               <speaker>JANA PRIMOŽIČ:</speaker>
               <p>Imam samo eno pripombo oziroma rada bi, da se preveri glasovanje na strani 69. pri
                  amandmaju k 28. členu in k 28/a členu. Mislim, da so glasovanja zamenjana. Hvala
                  lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>To je pri 8. seji? Ima še kdo kakšno pripombo oziroma dopolnitev pri zapisnikih 8.
                  in 9. seje? V kolikor ne, predlagam, da to točko dnevnega reda prekinemo zato, da
                  bomo ugotovili istovetnost spremembe oziroma dopolnitve iz magnetograma seje in o
                  tem poročali kasneje.</p>
               <p>Prehajamo na <title>2. TOČKO DNEVNEGA REDA - OBRAVNAVA PREDLOGA POSLOVNIKA
                     DRŽAVNEGA ZBORA REPUBLIKE SLOVENIJE</title>.</p>
               <p>Predlog poslovnika je v obravnavo zboru predložila Komisija Državnega zbora za
                  poslovnik. Objavljen je bil v Poročevalcu št. 13/93, v 15. št. Poročevalca in v
                  pošiljki z dne 15. junija 1993, kjer so objavljeni oziroma ste prejeli popravke
                  predloga poslovnika, ki jih je predložila Komisija za poslovnik.</p>
               <p>Predlog poslovnika so obravnavala zainteresirana delovna telesa, ki so svoja
                  mnenja posredovala komisiji. Želi besedo poročevalec komisije? Prosim, gospod
                  Miran Potrč.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Spoštovani predsedujoči, drage kolegice in kolegi! Na podlagi razprave na zboru in
                  v delovnih telesih je komisija za poslovnik pripravila predlog poslovnika
                  Državnega zbora.</p>
               <p>Razprava o osnutku poslovnika je potrdila temeljne usmeritve poslovnika. Pripombe
                  in predlogi, ki so jih posredovala delovna telesa, poslanske skupine in posamezni
                  poslanci, so bili usmerjeni predvsem v odpravljanje posameznih nejasnosti in v
                  natančnejše oblikovanje in ureditev nekaterih vprašanj poslovnika Državnega zbora.
                  Vse načelne in konkretne pripombe je komisija za poslovnik temeljito proučila in v
                  obrazložitvi predloga poslovnika tudi navedla razloge, zaradi katerih je ali ni
                  mogla sprejeti nekaterih pripomb. Vse navedeno gradivo vam je na razpolago že več
                  kot 20 dni, zato ni razloga, da uvodoma razlagam posamezne spremembe in
                  dopolnitve, ki smo jih v primerjavi z osnutkom vnesli v predlog.</p>
               <p>Komisija za poslovnik je ponovno zaprosila Odbor za finance in kreditno-monetarno
                  politiko, da posebej oceni določbe predloga poslovnika o sprejemanju državnega
                  proračuna. Danes smo že dobili predlog njihovih amandmajev.</p>
               <p>Člani komisije so opravili tudi skupen razgovor s člani poslovniške komisije
                  Državnega sveta, ter od nje prejeli mnenje, ki se nanaša predvsem na dopolnitev
                  določb o odločanju Državnega zbora na podlagi suspenzivnega veta Državnega
                  sveta.</p>
               <p>Nekaj opozoril k predlogu poslovnika so nam posredovali tudi eksperti
                  Parlamentarne skupščine Sveta Evrope. Včeraj zvečer sem kot predsednik in danes
                  tudi člani komisije prejel vrsto amandmajev, ki so bili včeraj vloženi na predlog
                  poslovnika. Komisija za poslovnik bo danes oblikovala svoje mnenje k vsem
                  amandmajem, ki ste jih že ali boste eventualno še do konca današnje razprave
                  vložili poslanci.</p>
               <p>Spoštovane kolegice in kolegi, poslovniška komisija želi, predpostavljam, da enako
                  meni tudi večina poslancev, da se s sprejemom poslovnika ustvarijo pogoji za
                  učinkovito in demokratično delo Državnega zbora. Ob zahtevnih nalogah, s katerimi
                  se soočamo, je to še kako potrebno.</p>
               <p>Ves čas dela za poslovnik je poslovniška komisija predlagane rešitve praviloma
                  oblikovala soglasno ali vsaj brez izrecnega nasprotovanja večjega števila
                  poslancev. Zato so po našem prepričanju ustvarjeni vsi pogoji, da se za sprejem
                  poslovnika doseže zahtevana dvotretjinska večina glasov navzočih poslancev. Taka
                  večina bo potrebna tudi za sprejem posameznih amandmajev.</p>
               <p>Naj na koncu poudarim, da si kljub temeljitemu in zahtevnemu delu, ki smo ga
                  opravili, ne domišljamo, da se bodo vse predlagane in bodoče sprejete rešitve tudi
                  v praksi pokazale kot najboljše.</p>
               <p>Zato predlagam, da Državni zbor po sprejemu poslovnika zadolži Komisijo za
                  poslovnik, da sproti spremlja izvajanje določb poslovnika in da v roku enega leta
                  po njegovem sprejemu pripravi posebno poročilo o izvajanju poslovnika za razpravo
                  v Državnem zboru. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Prejeli ste tudi mnenje Sekretariata za zakonodajo in pravne zadeve in
                  mnenje Vlade. Ali želi predstavnik Vlade besedo? Ugotavljam, da ne.</p>
               <p>Ugotavljam, da v dvorani niso zastopane vse poslanske skupine; ni niti enega
                  poslanca ali poslanke Samostojne poslanske skupine in Demokratske stranke. Zato ne
                  moremo pričeti razprave.</p>
               <p>K razpravi so se prijavili: dr. Ciril Ribičič - ali vztrajate pri prijavi za
                  razpravo? <stage>(Dr. Ribičič odgovori iz dvorane - se ne sliši.)</stage> K
                  razpravi se je prijavil gospod Tone Peršak, ki ga ni v dvorani, tako da ga ne
                  morem vprašati. In k razpravi se je prijavil gospod Žaro Pregelj. Gospod Žaro
                  Pregelj, ali vztrajate pri prijavi za razpravo? Hvala lepa.</p>
               <p>Ugotavljam, da v dvorani niso zastopane vse poslanske skupine in da imamo prijavo
                  k razpravi, ki je ne moremo imeti. S tem je delo Državnega zbora seveda ta
                  trenutek blokirano in ga ni mogoče nadaljevati. Zato prekinjam to sejo in vabim
                  vodje poslanskih skupin, da se sestanejo z vodstvom Državnega zbora ob 14. uri v
                  znani sobi 217.</p>
               <p>Vse druge pa obveščam, da bomo poskusili nadaljevati to sejo Državnega zbora jutri
                  ob 10. uri dopoldan. Hvala lepa.</p>
            </sp>
            <stage type="time">(SEJA JE BILA PREKINJENA 22. JUNIJA 1993 OB 13.20 URI IN</stage>
         </div>
      </body>
   </text>
</TEI>