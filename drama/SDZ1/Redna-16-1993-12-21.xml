<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-16-1993-12-21">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">904719BE99BDEA0AC1257832004838DD</idno>
               <idno type="URI">904719BE99BDEA0AC1257832004838DD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-16-1993-12-21.DZ" n="16">
               <name>Redna</name>
               <date when="1993-12-21"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-16-1993-12-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 21. DECEMBRA 1993 OB 10.15 URI.)</stage>
            <sp xml:id="SDZ1-Redna-16-1993-12-21.sp1">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice poslanke, spoštovani kolegi poslanci, gospe in gospodje!
                  Pričenjam nadaljevanje 16. seje Državnega zbora Republike Slovenije. Obveščen sem,
                  da so zadržani in se današnje seje ne morejo udeležiti: dr. Dušan Bavdek, Maria
                  Pozsonec, Mihaela Logar, Brane Eržen. Prosim, da zasedete mesta, da ugotovimo
                  prisotnost v dvorani. Ugotavljamo prisotnost v dvorani! <stage>(66
                     navzočih.)</stage> Tako je zbor sklepčen in lahko nadaljujemo z delom.</p>
               <p>Na to sejo so vabljeni predstavniki Vlade Republike Slovenije in jih prav lepo
                  pozdravljam. Današnjo sejo bomo nadaljevali z glasovanjem o amandmajih k predlogu
                  zakona o lokalni samoupravi, nato bi to točko prekinili, da se pripravi čistopis
                  zakona, in bomo o njem dokončno glasovali ob 16.00 uri. Po tem glasovanju bomo
                  nadaljevali z 12., 13., in 14. točko dnevnega reda, zato da se lahko besedilo
                  predloga zakona o lokalnih volitvah in predloga zakona o referendumu za
                  ustanovitev občin amandmajsko prilagodi sprejetimi rešitvam v predlogu zakona o
                  lokalni samoupravi. Po končanem glasovanju o amandmajih k predlogu zakona o
                  lokalni samoupravi bomo sejo nadaljevali z obravnavo 10.a. točke, to je predloga
                  zakona o določitvi višin invalidskih in veteranskih prejemkov za leto 1994, nato
                  bomo prešli na obravnavo 23. točke, to je predlog zakona o spremembah in
                  dopolnitvah zakona o urejanju naselij in drugih posegov v prostor in potem po
                  dnevnem redu naprej. Besedo dajem najprej Ignacu Polajnarju, ki je včeraj v imenu
                  poslanske skupine Krščanskih demokratov zahteval odmor.</p>
            </sp>
            <sp xml:id="SDZ1-Redna-16-1993-12-21.sp2">
               <speaker>IGNAC POLAJNAR:</speaker>
               <p>Hvala lepa, gospod predsedujoči. Spoštovane poslanke in poslanci, prav lep
                  pozdrav! Po našem prepričanju smo v Državnem zboru zato, da se pogovarjamo, da se
                  pogovarjamo strpno in racionalno, in če se kdaj tudi pogovarjamo nekoliko z
                  višjimi toni, to ne pomeni, da kličemo nad Slovenijo kakšno nesrečo, ampak je
                  lahko, zdaj tako razmišljam sam, je kdaj tudi to posledica zares velike
                  obremenjenosti, ali pa morda tudi tega, da se v nekaterih stvareh ne razumemo.
                  Zagotovo smo si tukaj vsi edini, da moramo, kar se tiče ustavnega položaja, biti
                  drug do drugega strpni in poslušati vsa mnenja.</p>
               <p>Včeraj smo tu poslušali različna mnenja in v naši poslanski skupini smo
                  prepričani, da stvari v zvezi z lokalno samoupravo v teh prehodnih določbah
                  ustavno niso povsem čiste. Tudi tukaj se lahko sklicujemo na mnenje sekretariata
                  za zakonodajo. In zaradi tega smo mi v poslanski skupini odločili, da ne bomo
                  glasovali oziroma bomo proti našemu lastnemu amandmaju in pa proti naslednjem
                  amandmaju, ker ustavno nista korektna. To moram povedati zato, ker vendarle
                  mislimo, da v koliko pridemo do spoznanja, da neka stvar ustavno ni čista, ali je
                  sporna, potem seveda za tako stvar ne moremo glasovati.</p>
               <p>Podprli bomo peti amandma, ki govori o financiranju. Če bi prišlo do glasovanja o
                  zakonu in če bi kateri od teh dveh imenovanih amandmajev bil sprejet, potem seveda
                  skladno z našim prepričanjem, da gre za ustavno sporni zakon, tudi ne bi mogli
                  glasovati za tak zakon. To je eno.</p>
               <p>Drugo. Mislimo, da bi bilo mogoče po tem, kot bi prišli pred glasovanje o celotnem
                  zakonu, bi bilo potrebno pogledati 198. člen poslovnika, ki v svojem 3. členu
                  sicer govori o tem, da je lahko notranje neskladje v zakonu. Mi mislimo, da bi se
                  to tukaj lahko nanašalo tudi na zakon in ustavo, v kolikor je zakon v neskladju z
                  ustavo.</p>
               <p>In zato, glede na mnenje Sekretariata za pravna vprašanja pri Državnem zboru, da
                  sta oba vložena amandmaja na 96. člen zakona o lokalni samoupravi v nasprotju,
                  predlagamo, da nastali problem rešimo po 198. členu poslovnika, tako da
                   pooblaščeni predlagatelji vložijo nov amandma, ki bi bil skladen z ustavo. Po
                  našem mnenju bi amandma moral določati, da se referendumi in volitve izvedejo do
                  iztekov mandatov sedanjih občinskih skupščin. Ob tem bi morali sprejeti spremembo
                  ustavnega zakona, ki bi mandate sedanjih občinskih skupščin podaljšala za
                  dogovorjen čas. Če bi prekinili odločanje o zakonu, potem bi spet skladno s 198.
                  členom morali dobiti mnenje Sekretariata za zakonodajo. To mnenje je pogoj, da se
                  lahko preveri, koliko so te zakonske določbe skladne z ustavo, ali pa notranje
                  neskladne. In to mnenje Sekretariata za zakonodajo bi bilo po našem prepričanju
                  potem tudi obvezujoče.</p>
               <p>Tako smo razmišljali mi, razmišljali smo povsem racionalno, razmišljali smo strpno
                  in v prepričanju, da tokrat gre res za vprašanje, ali bomo spoštovali ustavo, ki
                  je bila sprejeta v prejšnji skupščini. Hvala lepa.</p>
            </sp>
            <sp xml:id="SDZ1-Redna-16-1993-12-21.sp3">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Polajnar. Imate proceduralno gospod Zagožen? Izvolite.</p>
            </sp>
            <sp xml:id="SDZ1-Redna-16-1993-12-21.sp4">
               <speaker>DR. FRANC ZAGOŽEN:</speaker>
               <p>Spoštovani zbor! Preden bomo glasovali, bi rad ponovno predlagal proceduro, ki sem
                  jo predlagal včeraj. Naša poslanska skupina bo prav tako glasovala proti vsem
                  amandmajem. Peti ni nič sprt z ustavnimi določbami, vendar sam peti amandma ne
                  rešuje prehodnih določb. Če bo zakon izglasovan s prehodnimi določbami, bo to
                  neustavno dejanje Državnega zbora. Predlagamo, da zakon zavrnemo. Vsebina zakona
                  do prehodnih določb je za nas sprejemljiva, kljub temu, da je bila cela vrsta
                  naših amandmajev zavrnjena, da se v celoti ne strinjamo z vsemi določbami, smo
                  pripravljeni brez razprave, brez vlaganja amandmajev sprejeti zakon do prehodnih
                  določb v ponovnem postopku v prvi, drugi in tretji obravnavi, lahko po hitrem
                  postopku; to tudi predlagamo in ureditev prehoda od sedanje ureditve v novo
                  ureditev lokalne samouprave na podlagi ustavnega zakona, ki bi ga sprejeli.</p>
               <p>Oglasil sem se s tem proceduralnim predlogom in hkrati obrazložil naša stališča in
                  naša glasovanja. Če bodo prehodne določbe sprejete, bomo morali glasovati proti.
                  Če ne bodo, zakon itak ni kompleten in je prav tako treba glasovati proti.
                  Hvala.</p>
            </sp>
            <sp xml:id="SDZ1-Redna-16-1993-12-21.sp5">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Potrč.</p>
            </sp>
            <sp xml:id="SDZ1-Redna-16-1993-12-21.sp6">
               <speaker>MIRAN POTRČ:</speaker>
               <p>Hvala lepa. V naši poslanski skupini smo prepričani, da zakon o lokalni samoupravi
                  potrebujemo. Pred današnjim dnem je bilo tako prepričanje velike večine tega zbora
                  in najbrž se vsi spominjamo razprave o tem, kdaj in v kakem času naj se zakon o
                  lokalni samoupravi uvrsti na dnevni red, da bi bil lahko sprejet. Nesprejem zakona
                  o lokalni samoupravi pomeni po našem prepričanju najslabšo rešitev, ker potem
                  nismo uredili ničesar. Sprejet zakon o lokalni samoupravi brez prehodnih določb
                  pomeni izvedbo lokalne samouprave preložiti na razpravo o ustavnem zakonu.</p>
               <p>Julija meseca smo sprejeli iniciativo, sicer za drugo vsebino ustavnega zakona in
                  kasneje <stage>(o tem je kolega Ribičič govoril)</stage> je bilo več iniciativ, da
                  bi se o tem pogovarjali sproti in hkrati z zakonom o lokalni samoupravi. Doslej ni
                  bilo mogoče ustavni zakon sprejeti; na tej seji zbora so bile dane izjave, da
                  ustavni zakon ne bo sprejet v vsebini, ki je bila predlagana. V naši poslanski
                  skupini menimo, da je težko verjeti, da je mogoče v dnevu ali dveh doseči
                  uskladitev na vsebini ustavnega zakona. Kar zadeva ustavni zakon, sem včeraj na
                  sestanku kolegija povedal, da smo v naši poslanski skupini pripravljeni glasovati
                  za ustavni zakon, ki bi ga podprla večina in ki bi pomenil rešitev, ki zagotovi
                  izvajanje lokalne samouprave na način, kakor bo v zakonu dogovorjeno. Na ta račun
                  sem doživel veliko očitkov, ampak očitki najbrž niso nič presenetljivega in novega
                  v tem parlamentu, ne glede na to, ali imajo kakšno objektivno podlago ali ne.
                  Danes smo mimogrede slišali, da smo v Združeni listi proti lokalni samoupravi tudi
                  zato, ker hočemo spremeniti ustavo, kar ni res in tudi ideja za eventualno
                  dopolnitev nekega člena ustave bi najbrž bila stvar, ki ji ne bi mogel nihče nič
                  očitati, kdor se ima za demokrata. Gotovo pa je, da bi Državni zbor o tem odločal
                  in je ne bi sprejel, če ne bi bila večina za to.</p>
               <p>Govoriti o 198. členu poslovnika na način, kot je govoril gospod Polajnar, pomeni
                  pogovarjati se o tem, da razširimo neko tolmačenje na način sprejemanja zakona, ki
                  ob sprejemu poslovnika, ki ga je res s potrebno dvotretjinsko večino, ampak kljub
                  temu Državni zbor sprejel, presega vso logiko zakonodajnega postopka. Vsebina se z
                  zakonom ureja do prvih treh faz in vemo, da zelo omejeno. V prvi fazi s stališči,
                  ki so obvezujoča; v drugi fazi z amandmaji, ki gredo lahko na celo vsebino; v
                  tretji fazi z amandmaji k členom, ki so bili spremenjeni in v četrti samo za
                  notranje neskladje zakonskih določb. Razlagati to tako, da to pomeni tudi
                  neskladje z drugim zakonom ali z ustavo, je pač po mojem prepričanju širša
                  razlaga, kot je bila mišljena in če se bomo tako odločili, se bomo odločili samo
                  zato, da zakonodajni postopek, ki je doslej po mojem kolikor toliko normalno
                  tekel, naredimo še za bistveno bolj kompliciranega.</p>
               <p>Mislim pa, da se o tem Državni zbor ne more odločiti. Če ja, potem to pomeni
                  spremembo poslovnika in bi mojem prepričanju potrebovali dve tretjini.
                  Pripravljeni smo doslej vedno bili in smo tudi sedaj za iskanje kompromisne
                  rešitve. Vendar so razprave, ki se tukaj tako zelo potencirajo, samo v tem, da se
                  govori, da je zelo ustavno, če bo ustavni zakon rekel, da se aprila ne voli in da
                  se mandati podaljšajo za približno eno leto in da je popolnoma neustavno, če se
                  aprila voli in se potem reorganizacija kompletna z referendumom opravi v roku leta
                  in pol ali dveh. V tem drugem primeru bomo opravili volitve, v prvem primeru jih
                  sploh ne bomo opravili. Če je volja za to, da sedanje gotovo neustavno stanje, ko
                  bo potekel mandat, saniramo, je naša pripravljenost v celoti za razgovor, da to
                  tudi napišemo v ustavnem zakonu. Ne sprejeti danes zakona o lokalni samoupravi
                  pomeni, da zakona sploh ne bo, da bo ta Državni zbor razpravljal še naprej o tem,
                  kako naj to stvar uredi in da bo negotovost pri izvedbi lokalne samouprave še
                  mnogo večja. Naj rečem nazadnje, obstoja tudi ideja, da se postopek, tako kot
                  normalno teče, nadaljuje, vendar da se ne nadaljuje na današnji seji, ampak da se
                  pred tem poskuša uskladiti vsebina ustavnega zakona. Če bo večina to mislila, mi
                  takšne ideje ne bomo odklonili, moramo pa opozoriti, da ta ideja pomeni, da bomo
                  vse odložili še za kakšen dan. Bojim se, da bo dan premalo, ampak da bomo rekli
                  kar za kakšnih štirinajst dni ali pa mesec dni in da bo s tem vsakršna izvedba
                  lokalne samouprave v zgodnejšem času še toliko težja.</p>
               <p>Naše osnovno stališče torej je, da z glasovanjem o zakonu nadaljujemo in po
                  sprejemu zakona, ob skupni ugotovitvi, da bo vsaka rešitev slaba, iščemo tudi
                  rešitve, kaj storiti naprej, da bi rešitve v tem zakonu lahko izvedli oziroma, da
                  se pogovarjamo o ustavnem zakonu na današnji ali na naslednji seji, tako glede
                  vprašanj podaljšanja roka za uskladitev zakonodaje z ustavo, kot tudi glede
                  vprašanj izvedbe lokalne samouprave. Hvala.</p>
            </sp>
            <sp xml:id="SDZ1-Redna-16-1993-12-21.sp7">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Peršak in potem gospod Pučnik.</p>
            </sp>
            <sp xml:id="SDZ1-Redna-16-1993-12-21.sp8">
               <speaker>ANTON PERŠAK:</speaker>
               <p>Spoštovane poslanke in poslanci! Najprej bi rekel, da je bilo rečeno, da bomo pač
                  slišali predlog, ki je nekako nov, nekje naj bi ponudil novo rešitev. To ne drži
                  popolnoma, ker gre za predlog, ki je že ves čas kot eden izmed predlogov v igri in
                  za katerega doslej ni bilo mogoče dobiti potrebne večine.</p>
               <p>Tisto, kar bi pa rad povedal, je pa čisto proceduralno. Jaz mislim, da je zaradi
                  različnih razlogov, eden je pa ta, ki sem ga že včeraj navedel, pa ga bom ponovno
                  ponovil.</p>
               <p>Na dveh sestankih, na katere so bili povabljeni tako predsedniki strank, kot vodje
                  poslanskih klubov in na nekaj sestankih kolegija, smo se poskušali do sedaj
                  dogovoriti, ko je bil še čas za rešitev, ki bi lahko dobila neko primerno večino.
                   </p>
               <p>Na tistih dveh omenjenih sestankih, sem že včeraj rekel, so ljudje pretežno
                  gledali pod mizo. Na ostalih sestankih kolegija smo se pa relativno uspešno, pač
                  ne sporazumeli.</p>
               <p>Zagata je zdaj naslednja: po poslovniku, seveda ni možnosti več vlagati novih
                  amandmajev in tudi seveda ta razlaga okoli 198. člena bo ena tistih razlag, do
                  katerih smo sicer v tem zboru že kakšno sprejeli, ali pa je večina zanjo
                  glasovala, ampak to je razlaga proti temu, kar piše v poslovniku. Namreč, v 98.
                  členu jasno piše, če pride do neskladja znotraj zakona med nekim členom in
                  ostalimi členi. Tega neskladja ni, ker se enostavno s tematiko, ki jo rešuje 96.
                  člen, noben drugi člen ne ukvarja in v zakonu preprosto tega ni. Ta argumentacija
                  ni mogoča.</p>
               <p>Drugi razlog je ta, da je bilo včeraj zelo jasno rečeno v neki fazi: <q>"vsi roki za
                  vlaganje amandmajev so potekli"</q> in ta zbor je to sprejel kot dejstvo.</p>
               <p>Jaz tega ne govorim zaradi tega, ker bi bil proti rešitvi, ampak zaradi tega, ker
                  bi rad pokazal, da je naše vedenje do sedaj krivo za to, da rešitve ni.</p>
               <p>In danes, tudi če bomo o tem zakonu odločali čez mesec dni in se bo medtem celo
                  kaj uskladilo, po mojem mi nimamo možnost, da bi tudi glede na tisto, kar bi se v
                  mesecu dni uskladilo, nekaj drugega v ta zakon napisali, kot to, kar v katerem
                  izmed predlaganih amandmajev ali v členu že piše.</p>
               <p>Drugo je pa to, da mi potem ta zakon sprejmemo ali ne sprejmemo in če ga
                  sprejmemo, da recimo ustavno sodišče ugotovi, da je neustaven, da je neskladen z
                  ustavo ali pa z ustavnim zakonom in da je treba pač kakšno določbo izločiti in
                  eventualno zakon novelirati.</p>
               <p>Dajmo se enkrat držati teh procedur. Jaz se strinjam s tem - včeraj je bilo veliko
                  opozoril o eventualni ustavnosti ali pa neustavnosti posameznih predlogov. Tudi če
                  nobenega amandmaja ne sprejmemo in ostane osnovno besedilo, bo neskladnost z
                  ustavo, če drži, da so tudi vsi amandmaji neskladni, kajti tretji amandma samo na
                  nek način ureja to, kar v sedanjem členu že piše nekoliko drugače.</p>
               <p>Jaz mislim, da ima ta zbor samo dve možnosti: ali ta zakon sprejme, s katerim koli
                  od amandmajev ali z osnovnim besedilom, ali ga ne sprejme. Presoja o tem, ali je
                  zakon in nek člen ustaven ali ne, pritiče pa ustavnemu sodišču in ono bo povedalo,
                  ali je kaj ustavno ali ne.</p>
               <p>Mi te zagate na drug način, kot na ta način, da zakona ne sprejmemo, rešiti več ne
                  moremo, tudi čez mesec dni ne več.</p>
               <p>Samo to bi še rad rekel, da je po mojem mnenju najpametnejše, kar danes lahko
                  naredimo je to, da zakon danes sprejmemo zato, da bo ustavno sodišče, če bo pač
                  kdo vložil takšno zahtevo, čimprej presodilo, ali je kaj narobe s tem zakonom in
                  da bomo pač takrat, ko bo to nesporno in bomo tudi lahko razmišljali, kako
                  naprej.</p>
               <p>Tudi če se danes uskladimo, kot pravim, o ustavnem zakonu, tega zakona v tem
                  skladu ne moremo več proceduralno spreminjati in bi bilo, vsaj po mojem mnenju, ne
                  na korekten način. Lahko pa seveda tako, kot je rekel gospod Potrč, v bistvu z
                  navadno večino preglasujemo poslovnik in pač se še enkrat požvižgamo na
                  poslovnik.</p>
               <p>Zato jaz predlagam, da se to izglasuje in da se potem, to ne pomeni, da ne išče
                  naprej rešitev, vendar bi bilo dobro, da bi bile te rešitve bolj izvirne kot te,
                  ki so bile do sedaj in ki so bile že več ali manj prediskutirane. Hvala.</p>
            </sp>
            <sp xml:id="SDZ1-Redna-16-1993-12-21.sp9">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pučnik.</p>
            </sp>
            <sp xml:id="SDZ1-Redna-16-1993-12-21.sp10">
               <speaker>DR. JOŽE PUČNIK:</speaker>
               <p>Spoštovani zbor! Social demokrati se zavedamo pomena tega zakona in smo
                  prepričani, da zakon o lokalni samoupravi tudi potrebujemo.</p>
               <p>Ta naš konstruktivni odnos do tega zakona se pa zaustavi tam, ko pridemo do teh
                  prehodnih določb. Predvsem razburjena diskusija včeraj, vsi različni argumenti
                  včeraj, pa tudi danes, so pokazali, da se tukaj na direkten ali indirekten način
                  loteva ta zakon v svojih prehodnih določbah ustavne materije, in da tega zakon,
                  sprejet z navadno večino, ne sme delati.</p>
               <p>Zato se tukaj nagibamo k tej rešitvi, ki so jo predlagali Krščanski demokrati. Oni
                  iščejo zdaj rešitev iz tega konflikta, ki je nastal. Priznam tudi po zaslugi nas
                  vseh.</p>
               <p>Tudi sam sem prej podpiral amandmaje v tej smeri in moram priznati, da se takrat
                  nisem zavedal te ustavne inplikacije te materije.</p>
               <p>Zdaj, če to spoznamo, je potrebno, seveda reagirati. In tukaj eno pripombo, na
                  mojega prijatelja, gospoda Peršaka. Jaz se ne strinjam z njegovo interpretacijo,
                  češ da naj Državni zbor zaradi težav, zaradi nujnosti itd., pač sprejme neko
                  rešitev in prepusti Ustavnemu sodišču da razsodi. Ne strinjam se z njim v tem
                  drugem delu te njegove trditve, kajti, če se mi kot Državni zbor ali pa vsaj
                  dobršen del Državnega zbora zaveda, ali je prišel do spoznanja, da se ti paragrafi
                  v prehodnem delu oziroma da te prehodne določbe nasprotujejo ustavi, ne moremo
                  reči, bo že nekdo drug za nami popravljal. Jaz mislim, da tega odnosa ne smemo
                  imeti in da moramo sami poiskati rešitev, ki bo ustrezala našemu spoznanju in naši
                  zavesti o tej materiji. Tukaj bi jaz nasprotoval gospodu Peršaku, čeprav seveda
                  cenim njegove argumente in tudi njegov prikaz in tudi njegovo lastno prizadevanje
                  na tem področju, ki ga je doslej prikazal.</p>
               <p>Da zaključim. Ključni problem je sedaj v tem. Mi imamo tukaj dva dela problemov.
                  Prvi del problemov je tisti del, so te vsebine, ki jih lahko ta zakon uredi, da bi
                  res lahko prišlo do sprejema. Tukaj podpiram poizkuse, da vzamemo 198. člen
                  poslovnika, ga interpretiramo v tem smislu po analogiji, kajti, če je notranje
                  nasprotje v zakonu, je nasprotje z ustavo vsaj tako močan argument, da se dovoli
                  dodatni amandma, ki bi uskladil te prehodne določbe z ustavnim zakonom. To je prvi
                  del in če bi se tukaj lahko zedinili, bi bilo mogoče, da mi danes ta zakon tudi
                  sprejmemo, ampak seveda z ustreznimi, korigiram, te vsebinske določbe v teh
                  prehodnih določbah bi pa naj, po mojem, mnenju vsebovale samo takojšen začetek
                  referendumov za nove občine, torej to predvsem, da se ustvari osnova in
                  eventualno, kar je bolj poziv, da se čimprej izvedejo tudi volitve v nove
                  občine.</p>
               <p>Sedaj, ustavni zakon bi pa po mojem mnenju moral ustvariti nek večji maneverski
                  časovni prostor za konkretno realizacijo teh volitev. Verjetno zaradi objektivnih
                  težav, zaradi nujnosti ponavljanja referendumom, kjer bi prej prišlo do
                  nasprotujočih si rešitev, bi morali raztegniti maneverski prostor volitev v nove
                  občine, verjetno do konca naslednjega leta. To je pa ustavna materija in tega
                  normalen zakon ne more in po mojem prepričanju ne sme reševati. To se pravi, če mi
                  ločimo to dvoje, skušamo temu zakonu zakon zaključiti in ga sprejeti s to
                  korekturo v smislu predlogov Krščanskih demokratov, nato dodatno z ustavnim
                  zakonom razširimo maneverski prostor do konca leta, lahko imamo po celi Sloveniji
                  izvedene volitve najkasneje do konca leta. Lahko so pa seveda te volitve tudi prej
                  in v tem smislu bi bila potrebna nadaljnja razprava.</p>
               <p>Torej, mi smo proti avtomatičnemu nadaljevanju glasovanja o teh amandmajih, in
                  sicer zato, ker bi sprejetje kateregakoli od teh amandmajev k 96. členu pomenilo,
                  da uzakonjamo nekaj, kar ustava ne dopušča. Hvala lepa.                    </p>
            </sp>
            <sp xml:id="SDZ1-Redna-16-1993-12-21.sp11">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Pučniku. Gospod Pregelj ima besedo.</p>
            </sp>
            <sp xml:id="SDZ1-Redna-16-1993-12-21.sp12">
               <speaker>ŽARKO PREGELJ:</speaker>
               <p>Spoštovani! Glede na proceduralno zahtevnost tega problema ugotavljam, da je
                  proceduralno možna popolnoma čista rešitev ob dejstvu, da so vsi amandmaji tako,
                  kakor tudi 96. člen, taki, kakršen je prišel iz drugega branja v nasprotju s 100.
                  in 101. členom. Namreč ne ujemajo se roki. Prvotno je 96. člen bil namenjen zgolj
                  določitvi roka, do kdaj se naj opravijo referendumi. Kasneje so se v drugem branju
                  pojavili amandmaji, ki so v ta člen vnesli še volitve. Volitve so pa opredeljene v
                  101. členu. S tem je v bistvu ugotovljena neskladnost teh členov in kakršen koli
                  amandma ali pa celo, če ostane takšen kakršen, je sedaj, je v bistvu zakon zaradi
                  tega pomanjkljiv oziroma so posamezna določila v neskladju. Zato se lahko uporabi
                  198. člen in sekretariat predlaga matičnemu delovnemu telesu, da z amandmajem to
                  neskladje popravi.</p>
               <p>Da bi pa lahko dosegli tako rešitev, ki bi bila sprejemljiva za vse, predlagam, da
                  se sprejme prvotni tekst 96. člena oziroma tak amandma, kot ga je predlagala
                  Slovenska ljudska stranka in ga je zbor že zavrnil. Ta dikcija bi lahko bila tisti
                  konsenz, ki bi omogočal sprejetje zakona. V kolikor menite, da roki ne ustrezajo,
                  potem je jasno treba s tem amandmajem sekretariata, ki ga bo potrebno vsekakor
                  pripraviti, ne glede na to, ali bo kateri od teh amandmajev sploh sprejet, bo pač
                  potrebno sporazumno določiti tekst temu 96. členu oziroma lahko se tudi popravi
                  101. člen, s tem, da predlagam, da se pač kot je bilo v navadi do sedaj v podobnih
                  primerih, da se pred tem pripravi sporazum in ga vse poslanske skupine podpišejo.
                  Brez takega akta mislim, da ne bomo prišli do pravičnega zakona in tudi ne do miru
                  v državi. Hvala.</p>
            </sp>
            <sp xml:id="SDZ1-Redna-16-1993-12-21.sp13">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Omerza.</p>
            </sp>
            <sp xml:id="SDZ1-Redna-16-1993-12-21.sp14">
               <speaker>MAG. IGOR OMERZA:</speaker>
               <p>Mislim, da je junija v tem parlamentu, ta polovica opozarjala, da je 29. člen
                  zakona o lastninskem preoblikovanju protiustaven. Več ali manj Krščanski
                  demokrati, Ljudska stranka, morda še kdo, je ta člen vneto podpirala. To se pravi
                  bila so opozorila, da je stvar protiustavna, ampak zbor je to sprejel in dal v
                  razsodbo Ustavnemu sodišču. V tem primeru imam jaz občutek, da si pri teh stvareh,
                  o katerih naj bi sedaj sklepali, nekateri poslanci že prevzeli funkcijo Ustavnega
                  sodišča. Mi te funkcije ne moremo prevzemati, mi ne moremo deklarativno reči, to
                  je protiustavno, ker bo o tem razsodilo Ustavno sodišče. Imamo že take primere, ko
                  so bila ravno taka opozorila dana in Ustavno sodišče je razsodilo, izločilo ta
                  člen iz uporabe. Ni še dokončne rešitve za 29. člen, ampak imamo podobno
                  situacijo. Stvar ni čista, Ustavno sodišče imamo, če ne ga sploh ne rabimo. Če
                  bomo mi sprejemali samo stvari, ki so v skladu z ustavo, potem ne rabimo Ustavnega
                  sodišča. Dajmo za božjo voljo glasovati. Lahko tudi to zavrnemo in potem ne bo
                  nobenih problemov. Če pa sprejmemo, potem pa naj seveda razsodi Ustavno
                  sodišče.</p>
            </sp>
            <sp xml:id="SDZ1-Redna-16-1993-12-21.sp15">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Mozetič. Mi bomo šli po proceduri naprej. Mi moramo o teh
                  amandmajih glasovati.</p>
            </sp>
            <sp xml:id="SDZ1-Redna-16-1993-12-21.sp16">
               <speaker>MIROSLAV MOZETIČ:</speaker>
               <p>Hvala lepa. Kolegice in kolegi! Gospod Omerza ima svojo logiko, jaz se z njo v tem
                  trenutku ne strinjam, ker je razlagal prej. Jaz bi hotel samo to povedati, da ne
                  bi bilo sedaj preveč debate okrog tiste predlagane akrobacije glede 198. člena.
                  Jaz priznam in sem tudi gospodu Potrču, ko sva se pogovarjala prej bolj na samem -
                  priznam, da je to akrobacija. Ta akrobacija je bila z naše strani ponujena kot nek
                  možen izhod, če se seveda sprejme. Ne pa da mi sedaj to smatramo in zahtevamo
                  kršitev poslovnika kot možen izhod, kako se izvleči iz te zagate teh prehodnih
                  določb. Več ali manj vsi smo tako ali drugače zadovoljni, manj zadovoljni, ampak
                  zakon po vsebini je prišel do konca. Problem je dejansko samo v tem, kako hitro to
                  zadevo speljati in problem so te nesrečne volitve v aprilu 1994. Če bi se s to
                  akrobacijo - jaz bom rekel prav akrobacijo  - dalo priti do take določbe, ki bo še
                  vedno pustila morda obe smeri odprte za rešitev z ustavnim zakonom, bodisi, bom
                  sedaj rekel, konkretno podaljšanje mandatov bodisi podaljšanje starih občin, ker
                  vsaj tako jaz razumem tisto stališče in razlago našega sekretariata, potem mislim,
                  da bi bila ena rešitev. Če ta rešitev ni pač večinsko podprta - zaradi mene tudi
                  2/3-sko ni podprta - pač ni podprta. Se strinjam v celoti s tem poslovnikom
                  kakršnega sedaj imamo, po poslovniku moramo izglasovati ta zakon do konca. Torej
                  glasovati o amandmajih, glasovati o zakonu. Če to ni možno, bo pač prišlo do
                  glasovanja. Mi se temu glasovanju ne upiramo, povedali smo, na kakšen način bomo.
                  Jaz bi celo svojim kolegom predlagal, da naredimo še <q>"Ž"</q>, če smo že rekli <q>"A"</q> pri
                  našem amandmaju, če se strinjamo s stališčem, da je neustaven, potem je najbolje,
                  da ga tudi umaknemo, da niti ne glasujemo oziroma opustimo glasovanje o njem. Samo
                  to je bilo tisto kar smo mi poskušali s tem predlogom, ki smo ga dali. Niti
                  najmanj to, da bi želeli sedaj obrniti čisto na glavo poslovnik, ali pa da bi
                  želeli ne vem kaj narediti.</p>
               <p>Še drugo stvar želim povedati, da ne bo potem spet problem, ko se bomo poskušali
                  morda usklajevati glede ustavnega zakona za rešitev problema s tem amandmajem, ki
                  mu nekateri še vedno pravijo <q>"kompromis."</q> Tisti amandma pelje potem samo v to
                  smer, da bi morali z ustavnim zakonom podaljšati veljavnost starih občin. Takega
                  ustavnega zakona pa mi ne bomo podprli. Hvala lepa.</p>
            </sp>
            <sp xml:id="SDZ1-Redna-16-1993-12-21.sp17">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosim, gospod Pregelj in nato gospod Školč. Prosil bi, da se omejitev
                  razpravi, mi moramo po poslovniku o teh amandmajih glasovati, potem pa glede na
                  198, člen, lahko pri čistopisu <gap n="....."/></p>
            </sp>
            <sp xml:id="SDZ1-Redna-16-1993-12-21.sp18">
               <speaker>ŽARKO PREGELJ:</speaker>
               <p>Spoštovani! Drži, moramo glasovati o teh amandmajih, druge procedure tukaj ni,
                  tudi ne moremo več umikati amandmajev. Namreč 193. člen jasno pravi, da
                  predlagatelj amandma lahko umakne do začetka glasovanja o amandmajih k členu.
                  Torej se umikati amandmajev ne da več. Zato bi kljub vsemu še enkrat opozoril na
                  rešitev, ki sem jo ponudil, tudi glede na dejstvo, da noben amandma ne sprejmemo,
                  kajti vsi, ki so tukaj predlagani, v resnici povzročajo nasprotje z že sprejetimi
                  členi, ki jih ne moremo več spreminjati, to sta 100. in 101. člen. Namreč, kaj je?
                  Oba člena določata roke, in sicer 100. člen določa trimesečni rok za sprejetje
                  zakona o ustanovitvi občine na podlagi referendumske odločitve, 101. člen pa
                  določa, da je treba v treh mesecih po sprejetju takega zakona opraviti volitve v
                  občinah in izvoliti nov občinski oziroma mestni svet. S tem je določena procedura
                  tukaj zagarantirana in manjka zgolj tisti rok, do katerega je treba opraviti
                  referendum, to je v bistvu prvotni tekst določal. Amandmaji pod točko 2, kot pod
                  točko 3 sicer določajo določene datume, hkrati pa že uvajajo roke za volitve in s
                  tem prihajajo v nasprotje s 100. in 101. členom. S tem je podana podlaga za
                  uporabo 128. člena, sekretariat lahko predlaga matičnemu telesu, ali
                  predlagatelju, da pripravi amandma, s katerim to uskladi. Kakšen bo ta amandma,
                  kot sem že prej poudaril, pa menim, da je primerno, da je to stvar sporazuma, ki
                  ima za sabo konsenz vseh parlamentarnih skupin. Hvala.</p>
            </sp>
            <sp xml:id="SDZ1-Redna-16-1993-12-21.sp19">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospod Školču. Rad bi opozoril, da moramo najprej
                  glasovati in da bo zakonski akt v celoti sprejet in da se šele potem lahko
                  pogovarjamo o teh rešitvah.</p>
            </sp>
            <sp xml:id="SDZ1-Redna-16-1993-12-21.sp20">
               <speaker>JOŽEF ŠKOLČ:</speaker>
               <p>Hvala lepa, gospod predsedujoči! Če je vaša volja, da bo tekla procedura tako, kot
                  zapoveduje poslovnik, potem polovico diskusije lahko opustim. Jaz lahko rečem za
                  sebe in svoje kolege v poslanski skupini, da bomo glasovali za zakon in da vidimo
                  izhod v morebitni sporni situaciji v tem, da se potem naprej pogovarjamo tudi o
                  ustavnem zakonu in da eventualno brez tega, kar je bilo tukaj poimenovano za
                  akrobacijo, kar pa jaz smatram izključno za dobro voljo, lahko problem, ki
                  nastopi, razrešimo seveda tudi z ustavnim zakonom.</p>
               <p>Če bi bil sprejet amandma, ki ga predlagajo Slovenski krščanski demokrati, potem
                  je treba ustavni zakon dopolniti na en način, če bi bil sprejet amandma, ki ga
                  predlaga gospod Peršak, potem na drug način. In po tej plati mislim, da je huda
                  kri odveč in tudi vsi tisti, ki so v skrbeh za skladnost z ustavo, bodo lahko to
                  skrb nedvomno manifestirali, tako da bodo iskali rešitve, kako dopolniti ustavni
                  zakon.</p>
               <p>Jaz jih v bistvu vidim v naprej. Ena rešitev sili Državni zbor, da išče argumente
                  za podaljšanje mandatov, to je rešitev, ki jo predlagajo Slovenski krščanski
                  demokrati. Bojim se, da je argumente za podaljšanje izjemno težko dobiti. Drugi
                  amandma sili Državni zbor v to, da se v ustavni zakon napiše tisto, kar je treba
                  zdaj biti pošten tukaj in kar ne ustava, ne ustavni zakon ne opredeljuje, da se
                  prvič postavi rok, do kdaj mora začeti ta zakonodaja veljati v polni meri. Se
                  pravi, ni stvar tako komplicirana, kot izgleda in je to mogoče napisati, bodisi,
                  da se morajo vse občine preoblikovati, kot piše v tem amandmaju, do decembra 1995,
                  bodisi da te občine postanejo polnokrvne v pravem pomenu besede aprila 1996. Tega
                  roka do zdaj ni in tudi mislim, da bi ga bilo težko osporavati z ustavnega
                  stališča.</p>
               <p>Se pravi, neskladja, ki bi morebiti nastopila in na katera mora biti pozoren tudi
                  zbor, je mogoče razrešiti tudi v tem drugem zakonu. To bi bilo vse. Menim, da je
                  to tudi edini način, da v bistvu začnemo razpravljati o ustavnem zakonu, ki je
                  pomemben pravzaprav zaradi drugih stvari, ne toliko zaradi uveljavljanja lokalne
                  samouprave, ker spomnili se boste vsi, ki se sklicujete na mnenje našega
                  Sekretariata za zakonodajo, da je bila to materija, ki je bila iz ustavnega zakona
                  za podaljšanje tega roka za uveljavitev ustave in za usklajevanje zakonov izločena
                  zato, ker se je trdilo, da te zakonodaje ni bilo in da je ni potrebno usklajevati
                  z zakonodajo. Po tej plati je bil tudi sprejet predlog določenih ljudi, da se
                  najprej sprejme paket lokalne samouprave in da, ko bo sprejet paket lokalne
                  samouprave, da lahko govorimo o ustavnem zakonu. V tem smislu se na odločilen
                  način približujemo tisti ključni točki, ki ni v 96. členu, ampak ključna točka je
                  dogovor o tem, ali bomo podaljšali zakon, ki podaljšuje rok za uskladitev
                  zakonodaje z ustavo ali ne. To je ključna točka in tukaj je tudi ključ te
                  dikusije. Menim, da je to potrebno narediti in odpraviti to zadnjo oviro, da do
                  tega pridemo. Hvala lepa.</p>
            </sp>
            <sp xml:id="SDZ1-Redna-16-1993-12-21.sp21">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Še gospod Zagožen.</p>
            </sp>
            <sp xml:id="SDZ1-Redna-16-1993-12-21.sp22">
               <speaker>DR. FRANC ZAGOŽEN:</speaker>
               <p>Brez zamere, spoštovani zbor, moram replicirati. Ta perverzna logika mi ne gre v
                  glavo. Izgleda tako, po postopku, ki ga je predlagal, gospod Školč, bi lahko
                  prišel tudi s takim predlogom: da se z zakonom, za katerega dobi večino, prepove
                  delovanje opozicije. Ker je to v nasprotju z ustavo in je treba na nek način tak
                  zakon uskladiti z ustavno ureditvijo, bi zahteval od opozicije, da glasuje za
                  ustavni zakon, ki potrdi prepoved delovanja opozicije. Hvala.</p>
            </sp>
            <sp xml:id="SDZ1-Redna-16-1993-12-21.sp23">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Zagožen. Kot predstavnik opozicije lahko povem, da tega ne bi
                  dal na glasovanje. Ali je replika, gospod Školč? Prosim.</p>
            </sp>
            <sp xml:id="SDZ1-Redna-16-1993-12-21.sp24">
               <speaker>JOŽEF ŠKOLČ:</speaker>
               <p>Hvala lepa. Ohranil bom popolnoma mirno kri, ker so ti predlogi oziroma te vrste
                  replike dane zato, da bi se znova sprli. Na to ne bom pristajal, vam pa povem, da
                  te vrste zakona ne bi vložili, niti v tem parlamentu ne poznam, vsaj v naši
                  stranki nikogar, ki bi bil pripravljen glasovati za tak zakon. Upam, da te vrste
                  skomin ni tudi v drugih strankah. Hvala lepa.</p>
            </sp>
            <sp xml:id="SDZ1-Redna-16-1993-12-21.sp25">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kocijančič. Jaz takih debat v bodoče ne bom dovoljeval, ker se
                  odmiramo od dnevnega reda. Prosim.</p>
            </sp>
            <sp xml:id="SDZ1-Redna-16-1993-12-21.sp26">
               <speaker>MAG. JANEZ KOCIJANČIČ:</speaker>
               <p>Hvala lepa. Upam, da se ta pripomba ni nanašala na mojo debato. Cenil bi vse
                  napore, ki se vlagajo v to, da bi se našla neka sporazumna rešitev. S tega
                  govorniškega odra sem že nekajkrat povedal, tudi ob drugih prilikah, da ne vidim
                  nobene prednosti za razvoj demokracije in tudi za slovensko perspektivo v tem, da
                  se o vsakem pomembnejšem vprašanju razcepimo na dva tabora in potem v ihti debate
                  začnemo čedalje bolj obmetavati s slabševalnimi pridevniki. Mislim, da to ne
                  koristi niti uresničevanju političnih ciljev posamičnih strank, niti ne
                  izpopolnjuje funkcijo parlamenta v novem sistemu.</p>
               <p>Komunalni sistem in komunalna samouprava so gotovo izjemno pomembna vprašanja. Gre
                  za problem politične volje, ali se hočemo sporazumeti, ali se želimo spreti. Mnogo
                  bolje bi bilo, če bi bili sposobni čim širšega političnega konsenza. V kolikor pa
                  nismo sposobni čim širšega političnega konsenza, pa v danih razmerah ne ostane nič
                  drugega, kot da ugotovimo, katera stališča, ali katere rešitve imajo v tem
                  sedanjem parlamentu, v tej sestavi odgovarjajočo večino.</p>
               <p>Mislim, da si tudi z ustavnim purizmom kaj dosti ne moremo pomagati, kajti vse
                  rešitve, za katere sem do današnjega dneva slišal, so take, da niso povsem v
                  skladu z ustavo in vse zahtevajo določene konsekvence, ki se morajo izraziti v
                  taki ali v drugačni določitvi v novem ustavnem zakonu. Zato mislim, da argument o
                  protiustavnosti zveni silno relativno, ker je to argument, ki si ga med seboj
                  lahko delimo v velikih količinah in ni nihče imun na to vrsto pripombe.</p>
               <p>Rekel bi, da tudi tista, na videz zelo zanimiva solucija, ki jo predlaga danes
                  prispeli predlog - oziroma kot bi rekel gospod Mozetič: akrobacija - Krščanskih
                  demokratov, namreč da se do aprila izvedejo referendumi in volitve v nove občine,
                  pade na najbolj elementarnem vprašanju, ker fizično ni možna, ker se vsi zavedamo,
                  da to ni možno. Ni močno med drugim zaradi tega, ker je nemogoče do takrat
                  organizirati usklajene referendume, ki ne bi med seboj strigli in ker je do takrat
                  nemogoče zagotoviti, ker seveda referendumi predpostavljajo pozitivne in negativne
                  izide, nemogoče je zagotoviti, da bi vsi referendumu istočasno uspeli. To se
                  pravi, tudi ta solucija bi implicirale velike ustavno-pravne zagate.</p>
               <p>Zato želim poudariti, da smo v bistvu pri odločanju, ki ga bomo imeli ob 96.
                  členu, soočeni z različnimi variantami, ki mora vsaka na svoj način za seboj
                  potegniti tudi spremembe ustavnega sistema. Rad bi kategorično zavrnil tisti
                  argument, da gre enim za čimprejšnjo uveljavitev novega sistema, drugim pa za
                  podaljšanje bivšega sistema, ali pa bivšega režima. V vsakem primeru se nekaj
                  podaljšuje. V enem primeru mandati, v drugem primeru z novimi občinskimi sveti
                  organizacijska struktura, in celo bi si upal trditi, da je podaljševanje mandatov
                  v mnogo čem večje podaljševanje življenja obstoječe strukture, kot to, če se v
                  nekem interimnem režimu podaljša egzistenca občin, da bi lahko na normalen način
                  prešli v nov sistem komunalne samouprave.</p>
               <p>Zato mislim, da je povsem logično, da v skladu s poslovnikom nadaljujemo z
                  glasovanjem, izglasujemo tisto, kar bomo izglasovali, bi pa rad v imenu naše
                  poslanske skupine izrazil še vnaprejšnjo pripravljenost za usklajevanje. Mi bi
                  želeli priti do neke rešitve, ki bi bila blizu konsenza. In tu bi vas opozoril na
                  problem t.i. hierarhije pravnih aktov. Če mi pridemo, tudi po izglasovanju tega
                  zakona do nekega konsenza, ki bi se odrazil v rešitvi v novem ustavnem zakonu, ki
                  bi dobila dvotretjinsko večino, bi tista rešitev, se pravi rešitev iz ustavnega
                  zakona avtomatično veljala in bi razveljavila rešitev iz tega zakona, ker je po
                  hierarhiji pravnih aktov tako. Se pravi, da sama opredelitev za glasovanje in za
                  izglasovanje tega zakona, nikakor ne pomeni zapiranje vrat za novo iskanje
                  rešitev, obratna pot bi seveda pomenila nezaslišano komplikacijo in seveda odstop
                  od poslovniškega, pa če hočete tudi političnega reda, ki mu je ta skupščina
                  zavezana.</p>
            </sp>
            <sp xml:id="SDZ1-Redna-16-1993-12-21.sp27">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Partljič.</p>
            </sp>
            <sp xml:id="SDZ1-Redna-16-1993-12-21.sp28">
               <speaker>TONE PARTLJIČ:</speaker>
               <p>V zvezi s to tematiko do zdaj se nisem oglašal, razen enkrat sem na šaljiv način
                  podprl Jagodnikov amandma, pa mi je zdaj na nek način žal, da nismo še kakšnega
                  njegovega takrat sprejeli.</p>
               <p>Danes se mi zdi, da je nekako boljša situacija, ker smo že stopili na žogo. Včeraj
                  smo <q>"driblali"</q> in <q>"favlali"</q> vse povprek in bi bilo morda dobro in tu bi spoštoval
                  Školčevo pripombo, da če smo stopili na žogo, ostanemo pri tem, ne začnimo znova
                  <q>"favlati"</q> in <q>"driblati."</q></p>
               <p>Za tem pultom je stalo že veliko pametnih in častnih ljudi, pa tudi kdo, ki mogoče
                  ni v celoti, ali pa vsak trenutek takšen, med drugimi je stal tu en človek, pred
                  katerim smo vsi stali, leva, desna, srednja in vsakršna stvar in smo mu na veliko
                  aplavdirali. Bil je Vaclav Havel, ki je rekel: da misli, da je največja nevarnost
                  za nove države, da so stranke s svojimi stališči, ki mislijo, da je država
                  poligon, da lahko ta svoja stališča uveljavijo. Rekel je, da misli, da je prva
                  država in blagor državi in šele potem interesi strank. Mislim, da bi za te klope,
                  za katere smo se postavili, se morda bilo ta hip dobro spomniti na to. Drugače se
                  mi bo zazdelo, da smo podobno - pa en del absolutno ne, ker nikoli ni bil v nobeni
                  takšni stranki kot sem bil jaz. Spomnim se, kako sem bil nervozen v Zvezi
                  komunistov Slovenije, ko sem bil njen član, ker so tam vsi govorili v imenu
                  delavcev. Noben bog ni ne delal, ni imel ne opravka z delavci, včasih so šli
                  pogledati kakšen trak in so jih snemali. Tako mi kar naprej govorimo v imenu
                  interesa volivcev. Do mene prihajajo agresivni in histerični predlogi v zvezi s to
                  tematiko, ki so diametralni. Jaz preprosto ne vem, kaj volivci recimo LDS
                  pravzaprav od nas pričakujejo. Ne vem, če ste drugi tako zelo pokriti z svojimi
                  volivci. Zato bi torej predlagal, pred nami mora interes, to je interes te države.
                  Izogibajmo se hudih besed, ki smo jih včeraj že izrekli in ki so precej vznemirile
                  ljudi in so nepotrebni. Gre za lokalno samoupravo, ne gre ne za vojno ne za mir.
                  Predlagam, da imejmo ta interes, ki sem ga omenil in ki nam ga je tukaj rekel
                  človek, ki ga vsi spoštujemo, da niso ti strankarski principi najzveličavnejša
                  stvar.</p>
            </sp>
            <sp xml:id="SDZ1-Redna-16-1993-12-21.sp29">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prehajamo na glasovanje. Amandma sem prebral že večkrat, to je amandma
                  poslanske skupine Slovenskih krščanskih demokratov pod točko 2. Amandma matično
                  delovno telo ne podpira, predlagatelj zakona ne podpira, Vlada se ni opredelila.
                  Ugotovimo sklepčnost! <stage>(73 prisotnih.)</stage></p>
               <p>Kdo je za? <stage>(2 poslanca.)</stage> Je kdo proti? <stage>(51
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod točko 3. Prvo podpisani gospod Tone Peršak kot
                  predlagatelj iz skupine poslancev. Matično delovno telo podpira, predlagatelj
                  podpira. Amandma glasi; <q>"96. člen se spremeni tako, da se glasi: "</q>V delih občin,
                  kjer se občani na zborih krajanov v krajevnih skupnostih skladno z zakonom o
                  referendumu za ustanovitev občin odločijo, da bodo izvedli referendume o
                  oblikovanju novih občin do 31. marca 1994, se izvedejo volitve do 30. junija 1994.
                  V drugih občinah se izvedejo volitve aprila 1994, referendumi o oblikovanju novih
                  občin pa najkasneje do 31. decembra 1995." Ugotovimo sklepčnost! <stage>(82
                     prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da je amandma pod točko 3, ki ga je predlagala skupina poslancev,
                  prvopodpisani Tone Peršak sprejet.</p>
               <p>Imamo amandma pod točko 4. Imamo še amandma prvopodpisani gospod Matuš. V prvem
                  stavku se beseda <q>"občani"</q> nadomesti z besedami <q>"državljani, s stalnim
                  prebivališčem na območju lokalne samoupravne skupnosti."</q></p>
               <p>Želi kdo o tem amandmaju razpravljati? <stage>(Ne.)</stage> Ugotovimo sklepčnost!
                     <stage>(80 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da je amandma sprejet.</p>
               <p>Prehajamo na amandma pod točko 4. Doda se nov zadnji odstavek, ki glasi: <q>"Ne glede
                  na izvedbo referendumov o oblikovanju novih občin in izvedbo volitev, pričnejo
                  občine delovati s pričetkom proračunskega leta."</q> Predlagatelj Vlada Republike
                  Slovenije. Matično delovno telo in predlagatelj amandmaja ne podpirajo. Ugotovimo
                  sklepčnost! <stage>(80 prisotnih.)</stage></p>
               <p>Kdo je za? <stage>(8 poslancev.)</stage> Je kdo proti? <stage>(63
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma pod točko 5. Doda se nov drugi odstavek: <q>"Do sprejetja nove
                  sistemske zakonodaje za financiranje občin pripada novooblikovanim občinah delež
                  javne porabe po sprejetem letnem proračunu, preračunano na prebivalca, pri čemer
                  se začete naložbe nadaljujejo po sprejetem programu za tekoče leto. Država
                  zagotavlja takojšnje in redno financiranje novo nastali občini."</q> Predlagatelj
                  Komisija za lokalno samoupravo, predlagatelji pa podpirajo. Ugotovimo sklepčnost!
                     <stage>(82 prisotnih.)</stage></p>
               <p>Kdo je za? <stage>(75 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Imamo še amandma, ki je bil spremenjen - ni k 101. členu poslanske skupine
                  Slovenske ljudske stranke. Gospod Zagožen je že pred obravnavo obrazložil in je
                  prišlo do redakcijskih popravkov. Amandma k 96. členu - prej je pisalo k 101.
                  členu - doda se nov drugi odstavek, ki se glasi: <q>"Do izvolitve novih občinskih
                  svetov opravljajo tekoče posle dosedanji izvršni sveti občin na podlagi odlokov,
                  ki so bili sprejeti v občinskih skupščinah pred iztekom mandata. Za svoje delo
                  odgovarjajo neposredno pristojnim ministrstvom."</q> Ugotovimo sklepčnost! <stage>(80
                     prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(47
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo pa še obvestilo sekretariata k 99. členu. 99. člen postane zaradi napake pri
                  številčenju členov 98. člen. Vsi ostali členi, ki mu sledijo pa se preštevilčijo
                  po vrstnem redu tako, da je zadnji 103. člen, ki je sedaj oštevilčen kot 104.
                  člen.</p>
               <p>Imamo še sklep, ker je možno, da je prišlo do neskladnosti. Predlagam Državnemu
                  zboru, da sprejme naslednji sklep: Državni zbor bo o zakonskem predlogu v celoti
                  glasoval na podlagi celovitega besedila predloga zakona, ki bo vseboval tudi
                  sprejete amandmaje. Besedilo predloga v celoti pripravi Sekretariat za zakonodajo
                  in pravne zadeve. Ta sklep dajem na glasovanje, o zakonu pa bomo glasovali ob 16.
                  uri. Ugotovimo sklepčnost! <stage>(76 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je sklep sprejet.</p>
               <p>O dodatnih sklepih bomo potem, ko bo predlog zakona sprejet.</p>
               <p>S tem prekinjam to točko dnevnega reda. Sejo nadaljuje gospod Mozetič.</p>
            </sp>
            <sp xml:id="SDZ1-Redna-16-1993-12-21.sp30">
               <speaker>PODPREDSEDNIK MIROSLAV MOZETIČ:</speaker>
               <p>Prehajamo na <title>10.A TOČKO - PREDLOG ZAKONA O DOLOČITVI VIŠINE INVALIDSKIH IN
                     VETERANSKIH PREJEMKOV ZA LETO 1994 - HITRI POSTOPEK.</title>
               </p>
               <p>Predlog je Vložila Vlada. Želi besedo predstavnik Vlade?</p>
            </sp>
            <sp xml:id="SDZ1-Redna-16-1993-12-21.sp31">
               <speaker>JANKO STUŠEK:</speaker>
               <p>Spoštovani zbor, spoštovani podpredsednik! Zakon po hitrem postopku o določitvi
                  višine invalidskih in veteranskih prejemkov za leto 1994 je predlagala Vlada na
                  osnovi dejstva, da je po veljavni zakonodaji s 1.1.1994 potrebno določiti nove
                  osnove za izračun invalidnin in vseh prejemkov na tej osnovi. Na podlagi tega
                  ugotavlja, da bi s temi določitvami v povprečju za skoraj 35% povečali te osnove
                  glede na predvideni izračun, na osnovi zadnjega kvartala, kar bi bilo, po
                  mnenju</p>
               <p>Vlade, v nasprotju z usmeritvami oziroma že sprejetimi smernicami, ki so začrtane
                  v resoluciji, ki jih je ta zbor že sprejel. Da se to ne bi zgodilo, Vlada predlaga
                  intervencijski zakon do veljavnosti uskladitve z ustavo, ko bo začel veljati
                  normalni sistemski zakon, ki je v pripravi. Prav iz tega razloga, da ne bi prišlo
                  do prevelikih pretresov oziroma da ne bi prišlo do prevelikih razkolov med sedaj
                  veljavno zakonodajo in predvideno zakonodajo, ki jo bo ta zbor sprejemal, se je
                  Vlada odločila za predlog tega intervencijskega zakona. Hvala.</p>
            </sp>
            <sp xml:id="SDZ1-Redna-16-1993-12-21.sp32">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Zakon je obravnaval Odbor za zdravstvo, delo, družino in socialno
                  politiko kot matično delovno telo. Prosim poročevalca, da pove stališče
                  odbora.</p>
            </sp>
            <sp xml:id="SDZ1-Redna-16-1993-12-21.sp33">
               <speaker>ŠTEFAN KOCIPER:</speaker>
               <p>Hvala lepa. Predlog zakona je obravnaval Odbor za zdravstvo, delo, družino in
                  socialno politiko, in sicer včeraj. Ne vem, ali imamo že poslanci poročilo odbora
                  na mizi, ker nisem predvideval, da smo že na vrsti. Odbor je ta zakon podprl. Ni
                  bilo nasprotovanja, da se ta zakon uvrsti in obravnava ter je bila soglasna
                  podpora za to, da pride zakon na dnevni red. Bila so različna mnenja glede hitrega
                  postopka in tudi pomisleki, ki so lahko opravičeni.</p>
               <p>Po temeljiti in izčrpni razpravi se je Odbor odločil, da predlaga Državnemu zboru,
                  da uvrsti na dnevni red in odloči o predlogu zakona o določitvi višine invalidskih
                  in veteranskih prejemkov za leto 1994 po hitrem postopku. Ugotavlja, da je zakon
                  primeren za obravnavo in da ga naj Državni zbor obravnava ter sprejme po hitrem
                  postopku. Hvala lepa.</p>
            </sp>
            <sp xml:id="SDZ1-Redna-16-1993-12-21.sp34">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne želi.)</stage> Želijo besedo predstavniki poslanskih skupin. Prosim,
                  gospod Kocijančič za Združeno listo socialnih demokratov.</p>
            </sp>
            <sp xml:id="SDZ1-Redna-16-1993-12-21.sp35">
               <speaker>MAG. JANEZ KOCIJANČIČ:</speaker>
               <p>Spoštovani gospod podpredsednik, spoštovane kolegice in kolegi! Naša poslanska
                  skupina je nasprotovala uvrstitvi tega predpisa na dnevni red, hitremu postopku in
                  nasprotujemo vsebinskim rešitvam, ki so v tem predpisu podane.</p>
               <p>Mi mislimo; prvič, da je zadeva zasnovana na temelju, ki je v nasprotju z
                  ustavnimi rešitvami v ustavnem zakonu za izvedbo temeljne listine o samostojnosti
                  in neodvisnosti Republike Slovenije, obstoja 18. člen, ki vam ga bom prebral:
                  <q>"Republika Slovenija zagotavlja varstvo pravic borcev, vojaških invalidov, članov
                  družin padlih borcev in uživalcev vojaških pokojnin s stalnim prebivališčem v
                  Republiki Sloveniji ter borcev, vojaških invalidov in članov družin padlih borcev
                  narodno-osvobodilne vojne Jugoslavije v deželi Furlaniji Julijski krajini v
                  Republiki Italiji in deželi Koroški v Republiki Avstriji, v obsegu in pod pogoji,
                  ki so jih do uveljavitve tega zakona določali predpisi SFRJ."</q></p>
               <p>S tem predpisom, ki je v proceduri, mi to dikcijo ustavnega zakona eksplicitno
                  kršimo in mislimo, da na ta način pač storimo nekaj, kar ta parlament ne bi smel
                  storiti, vsaj ne po  tej proceduri.</p>
               <p>Drugič. Danes se o tem vprašanju često razpravlja na političen način. Poskuša se
                  predstaviti pravice borcev, pravice invalidov iz druge svetovne vojne, kot da gre
                  tukaj za nek sistem privilegijev, ki so neupravičeni, ali pa katerih upravičenost
                  je dvomljiva.</p>
               <p>Jaz bi želel v tej zvezi povedati naše stališče, da mi smatramo, da sploh ne gre
                  za privilegije, da gre za sistem skrbi za vojne veterane in invalide iz vojne, ki
                  ga poznajo vse evropske države, zlasti države antifašistične koalicije, da je v
                  večini držav ta sistem izdatnejši kot pri nas, in da nobena država, razen sosednje
                  Hrvaške, ni posegala v obstoječi nivo teh pravic v zadnjih letih.</p>
               <p>To seveda pomeni, da bi Slovenija, če bi krenila po tej poti, sebe izpostavila
                  mednarodni kritiki in presoji, da postopa povsem v nasprotju z nekimi standardi,
                  ki so se v Evropi v preteklih desetletjih formirali.</p>
               <p>Tretjič. Argument, da gre tukaj za usklajevanje s proračunsko politiko države in
                  za pripravo na nove sistemske rešitve, ni sprejemljiv. Prvič, jaz mislim, da
                  posegati v individualne in sistemske pravice borcev - invalidov s proračunskimi
                  argumenti, ne vzdrži resne kritike, kajti prihranki so nesorazmerno majhni v
                  primerjavi z drugimi možnimi prihranki.</p>
               <p>Drugič, menim da s takimi internimi rešitvami, ki so nesistemske, v nasprotju z
                  ustavno ureditvijo in tudi v nasprotju s standardi, ki veljajo v Evropi, lahko
                  ustvarjajo samo velike nesporazume, politične konflikte in se na kraju lomijo na
                  ljudeh, ki so zelo stari in ki tega z ničemer ne zaslužijo.</p>
               <p>Skratka, če dovolite, da temu rečem z zelo enostavno besedo, osnovno rešitev, mi
                  menimo, da na skrbi za borce narodno-osvobodilne borbe in invalide vojne z našo
                  poslansko skupino ni možno sklepati kompromisov in zato bomo glasovali proti
                  predloženim rešitvam.</p>
            </sp>
            <sp xml:id="SDZ1-Redna-16-1993-12-21.sp36">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še katera od poslanskih skupin? Prosim, gospa Lukačeva.</p>
            </sp>
            <sp xml:id="SDZ1-Redna-16-1993-12-21.sp37">
               <speaker>METKA KARNER-LUKAČ:</speaker>
               <p>Spoštovani zbor! V poslanski skupini Slovenske ljudske stranke podpiramo predlog
                  zakona, katerega je Vlada predložila gotovo z velikimi antipatijami, zato menimo
                  in smo toliko bolj prepričani, da je proračunska stiska izredno huda in da so
                  razlogi, da se ta zakon sprejme po hitrem postopku. Menimo, da je potrebno zadevne
                  prejemke zadržati na ravni iz decembra 1993, dokler se ne sprejme ustrezna
                  zakonodaja, ki bo na novo uredila veteranske in invalidske prejemke vojaških
                  invalidov in civilnih invalidov vojne, jih prilagodila proračunskim možnostim naše
                  države, pri tem pa upoštevala splošne socialne razmere v državi.</p>
               <p>Nadalje smo prepričani, da Republika Slovenija tudi že sedaj v celoti zagotavlja
                  varstvo pravic in vojnih veteranov, kakor tudi civilnih invalidov vojne in pa
                  vojaških invalidov v obsegu in pogojih, ki so ob uveljavitvi ustavnega zakona jih
                  uživali upravičenci po predpisih SFRJ. Menimo, da bi pa bistveno nižje pravice
                  uživali, v kolikor bi pa dejansko bili v SFRJ še naprej.</p>
               <p>Ko se govori o teh invalidskih prejemkih, naj poudarim, da smo včasih šokirani, ta
                  zbor je šokiran, ko sliši besedo invalid. Naj poudarim, da ne gre tudi tukaj za
                  nobeno ustvarjanje novih socialnih kategorij, v kolikor se ti prejemki ne bodo
                  povečali oziroma uskladili tako, kot določa ta zakon. Saj gre za izredno visoke
                  prejemke. Verjetno poslanci zbora niti ne vedo, da je recimo po materialih, ki smo
                  jih dobili, da invalid I. skupine prejema mesečno invalidnino, osebno invalidnino
                  60 000 tolarjev, nato gredo še razni drugi dodatki, tako, da takšni invalid prejme
                  po sedaj veljavnih predpisih 138 tisoč tolarjev mesečno. Poleg tega ima vsakih 7
                  let, mu država da denar keš za nabavo motornega vozila. S tem denarjem kupi
                  motorno vozilo, nato je še oproščen prometnega davka. Poleg tega, če si je pa
                  pridobil pokojnino, ker taki primeri so, pa še lahko uživa ob teh bonitetah še
                  pokojnino.</p>
               <p>Naj nadalje navedem, da so kriteriji, ocenjevalni kriteriji za pridobitev te
                  invalidnosti bili bistveno lažji, kot so recimo kriteriji za civilne invalide.
                  Tovrstne invalidnine je priznavala posebna komisija in ne zdravniška strokovna
                  komisija, taka, ki je na primer oblikovana pri ZPIZ-u za vse ostale državljane.
                  Naj vam postrežem še s podatkom, kajti res je, da recimo primer največ pove.
                  Denimo civilni invalid, ki ima 100% okvaro, prejema invalidnino 3.600 tolarjev,
                  vojaški invalid, ki je invalid četrte stopnje in ima 70% okvaro organizma, ki je
                  bistveno, če primerjamo ene in druge poškodbe, bistveno lažja, pa prejema 24
                  tisoč. Mislim, da so ta razmerja tako neupravičena, tako neusklajena, da ne bi
                  bilo treba sedaj v tej situaciji, da se še ponovno povečujejo. Hvala lepa.</p>
            </sp>
            <sp xml:id="SDZ1-Redna-16-1993-12-21.sp38">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še katera od poslanskih skupin želi besedo? Nobena, zato besedo dajem
                  poslankam in poslancem. Kdo želi razpravljati? Prosim, gospa Novakova.</p>
            </sp>
            <sp xml:id="SDZ1-Redna-16-1993-12-21.sp39">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! Preprosto po človeško mi ne gre v račun, da
                  poskušamo manjkajoča sredstva, ki prav gotovo manjkajo v proračunu, prihraniti na
                  račun majhne populacije kot je 15.000 ljudi, ki sodijo v te kategorije. Zelo
                  enostavno se je v parlamentu odločiti, kadar gre za 15.000 ljudi, ki nimajo dovolj
                  velike moči pritiskati na parlament. Zdi se mi neetično v primerjavi s tem, kar
                  smo se pred kratkim odločali, ko je šlo za populacijo 450.000 ljudi, kjer bi se
                  res dalo narediti prihranek, pa se nihče od nas ni upal glasovati za tisti
                  prihranek zaradi tega, ker gre za populacijo, ki bo volila nas, ali naše
                  somišljenike v slovenski parlament. Mislim, da bi se ta država morala od tega
                  distancirati, da začenja hraniti pri tistih, ki so najbolj ogroženi zaradi tega,
                  ker jih je narava ali življenje prikrajšalo za zdravo življenje.</p>
            </sp>
            <sp xml:id="SDZ1-Redna-16-1993-12-21.sp40">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Lukačeva.</p>
            </sp>
            <sp xml:id="SDZ1-Redna-16-1993-12-21.sp41">
               <speaker>METKA KARNER-LUKAČ:</speaker>
               <p>Tu nikakor ne gre za majhno populacijo. Ne vem, koliko je res vojaških invalidov
                  in civilnih invalidov vojne, moramo vedeti še nekaj. Če uskladimo to osnovo
                  oziroma povečamo to osnovo civilne invalidnine za prvo kategorijo, na to se še
                  usklajujejo vsi ostali prejemki, tako da je teh opravičencev, po mojih izračunih
                  je 42.000 je veteranov, potem še kakšnih 8 - 10.000 invalidov, o katerih sedaj
                  razpravljamo. Ta populacija je, nasprotno, zelo dobro organizirana, mislim, da
                  boljše kot vse ostale. To je tudi razvidno iz pisem, ki jih pisarijo predvsem
                  predsedniku Državnega zbora in jih prejemajo vodje poslanskih skupin, da so to
                  zelo dobro organizirane skupine.</p>
            </sp>
            <sp xml:id="SDZ1-Redna-16-1993-12-21.sp42">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Simšič ima besedo, potem Breda Pečan.</p>
            </sp>
            <sp xml:id="SDZ1-Redna-16-1993-12-21.sp43">
               <speaker>DANICA SIMŠIČ:</speaker>
               <p>Hvala lepa za besedo. Gospod predsedujoči, spoštovane kolegice in kolegi! Včeraj,
                  ko smo na matičnem odboru razpravljali o tem, sem bila proti predlogu, da se ta
                  zakon obravnava in sprejema po hitrem postopku. Razlogov, zakaj proti hitremu
                  postopku, je kar nekaj. V tem trenutku nimamo pripravljene in dokončane strategije
                  socialnega varstva, nimamo sprejetega zakona o veteranih, obstaja 18. člen
                  ustavnega zakona za izvedbo ustavne listine, ki je popolnoma nedvoumen. Z vidika
                  proračunskih potreb, z vidika mišljenja nekoga, da bi bili ti prejemki, če se
                  dvignejo <stage>(če se prav spomnim)</stage> okoli 35% oziroma zapisano je celo za
                  366% v utemeljitvi, ni pa napisano v odnosu na katero leto, v odnosu na leto 1992,
                  1991 in tako dalje. V utemeljitvi ni napisano, koliko je upravičencev do tej
                  prejemkov, zapisano pa je - zato so možne glede števila teh ljudi in upravičencev
                  do teh prejemkov najrazličnejše  manipulacije da bi bil prihranek od 76 - 81
                  milijonov tolarjev. Moram reči, da se mi zdi popolnoma z načelnega vidika tak
                  pristop in tak način sprejemanja takih odločitev izredno sporen in ga ne bom
                  podprla. Bi pa dopolnila številko, ki jo je navedla gospa Lukačeva glede višine
                  prejemkov. Upravičenec, ki je upravičenec t.i. prve kategorije, naj bi iz sedanjih
                  60.000, po novem dobil 81.000. Na odboru smo slišali tudi druge številke in
                  hkrati, da je takih opravičencev v tej državi 116 in tudi druge številke. Da so
                  tisti, ki so opravičenci precej višjih kategorij, se pravi, da imajo manjšo
                  stopnjo invalidnosti, začne se okrog šeste kategorije, menda je najvišje število
                  upravičencev, zdaj dobivajo 10.000 tolarjev, po novem naj bi 13.000 in tako dalje,
                  deseta kategorija na primer zdaj dobiva 1.700 tolarjev in po novem naj bi 2.500
                  tolarjev.</p>
               <p>Skratka, interventno jemljemo nekaj kategorij ljudi, ki jim je tudi ustavni zakon
                  nekaj obljubil in nekaj jamčil. Posegamo v obstoječe in pridobljene pravice na
                  interventni način.</p>
               <p>Nimam nič proti. Treba se je pogovarjati, treba je videti kaj vse dobijo posamezne
                  kategorije ljudi s strani te države, tako imenovanih socialnih prispevkov v
                  najširšem pomenu besede, toda odbor in tudi mi poslanci, tega ta trenutek nimamo
                  pred seboj. Nimamo transparentnih podatkov, koliko kdo dobi iz naslova socialnih,
                  invalidskih in drugih dajatev.</p>
               <p>Zato sem za to, da se o tem razpravlja, da se iščejo rešitve in nekakšno
                  usklajevanje vseh prizadetih, nisem pa za tak način poseganja v te pravice, kot to
                  v tem trenutku predlaga Vlada zato bom seveda kasneje glasovala proti, če bo pa
                  potrebno, se bom pa še oglasila. Toliko zaenkrat. Hvala lepa.</p>
            </sp>
            <sp xml:id="SDZ1-Redna-16-1993-12-21.sp44">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo ima gospa Pečanova, potem pa gospod Sisinger, nato pa še Vida
                  Čadonič -Špelič.</p>
            </sp>
            <sp xml:id="SDZ1-Redna-16-1993-12-21.sp45">
               <speaker>BREDA PEČAN:</speaker>
               <p>S te govornice, kolegice in kolegi, smo danes slišali zelo velike številke v zvezi
                  z upravičenci, ki naj bi dobivali prejemke oziroma ki naj bi jim zaustavili rast
                  teh prejemkov s tem interventnim zakonom.</p>
               <p>Kot prvo bi povedala, da številka 44.000 ne drži. Gre za skupno približno 33.000
                  pravic. Mi, ki smo že eno leto tukaj v Državnem zboru, se moramo naučiti ločiti
                  med upravičeni ali pravicami - socialnimi pravicami in med upravičenci. Tukaj gre
                  za 33.000 upravičenj in približno 15.000 upravičencev.</p>
               <p>Se pravi, da povprečno na enega upravičenca je nekaj več kot dve pravici ali dve
                  upravičenji. Če vemo, da gre za - iz gradiva smo lahko prebrali, da gre tukaj za
                  približno 70 do 80 milijonov tolarjev mesečnega prihranka, v kolikor bi sprejeli
                  ta interventni zakon in če izračunamo, da gre za 33.000 upravičenj, pomeni da bi
                  za posamezno upravičenje mesečno bi prihranili približno 2.500 tolarjev, ali na
                  posameznega upravičenca nekaj več kot 5.000 tolarjev.</p>
               <p>Velik prihranek, zelo velik prihranek, bi jaz temu rekla pod narekovaji, glede na
                  veliko etično in politično škodo, ki bi si jo Slovenija in mi Slovenci naredili ob
                  sprejemu takega zakona.</p>
               <p>Kot drugi podatek bi še povedala to, da je dejansko najvišje upravičenje
                  invalidnina za 100% ali več kot 100% telesno poškodbo. Tukaj gre tudi za 300%
                  invalidne okvare, gre namreč za ljudi, ki so ostali brez obeh rok ali brez obeh
                  nog in so obenem, recimo tudi slepi in je zaradi tega možno, da je tudi 300%
                  invalidnost. Ti ljudje, 116 jih je, dobivajo trenutno 60.177 tolarjev invalidnine,
                  vendar je ta invalidnina celoten njihov dohodek, medtem ko govorimo o invalidnini
                  civilnih invalidov, delovnih invalidov, dobivajo invalidski dodatek ob pokojnini.
                  Tako so nam strokovnjaki z Ministrstva za delo stvar pojasnili.</p>
               <p>Če bi še nekaj drugega povedala. Največje skupine so vojaški invalidi od prve do
                  desete kategorije, ki jih je skupaj 6.574 - pravic govorim tukaj.</p>
               <p>Druga velika skupina so civilni invalidi vojne, ki jih je 1.639.</p>
               <p>Tretja velika skupina so upravičenci do občinskih priznavalnin, tisti, ki imamo
                  kakršen koli stik s tem področjem,  vemo, kako zelo visoke, pod narekovaji, so -
                  teh je 11.599 pravic in da povem še tiste, ki izgleda, da so nekaterim še posebej
                  trn v peti; odlikovanci, to so spomeničarji, kot jim rečemo, po domače narodni
                  heroji in španski borci, jih je med 700 in 800. Borcev za severno mejo je - potem,
                  ko smo izvedeli, da je na žalost eden od njih pred kratkim umrl, še 39. Tudi oni
                  so med temi upravičenci.  </p>
               <p>Torej gre za, kot sem rekla, 33.000 pravic in 15.000 tistih, ki dobivajo te
                  pravice.</p>
               <p>Prihranek je ena slaba milijarda v naslednjem letu. Škodo, ki jo bomo s tem
                  storili tudi našemu ugledu v tujini, s tem, da moram še eno stvar povedati, govora
                  je bilo o razmerju med civilno invalidnino, se pravi invalidnino za delovne in
                  druge invalide proti tej invalidnini četrte kategorije, moram povedati še nekaj
                  zraven. To je razmerje, kot sem že rekla med dodatkom in osnovnim prejemkom,
                  medtem ko pa, če primerjamo nekoliko naše sosednje države, ki so naše sosede - in
                  moram povedati še to, da gre tukaj za države, ki so bile dejansko vpletene na
                  strani fašistične koalicije v drugi svetovni vojni. Poudarjam, Italija in Avstrija
                  imajo njihovi vojaški invalidi - borci IANPIA, recimo iz Italije ne osemkratno
                  razmerje do pokojnin, temveč osemkratno razmerje do povprečnega osebnega dohodka v
                  Italiji, pa je to država, ki je izšla iz fašistične koalicije in potem prestopila
                  na stran zaveznikov. Enako lahko govorimo o Franciji, enako lahko govorimo o vseh
                  tistih državah, ki so se vključile v protifašistično koalicijo. Hvala. Samo en
                  trenutek še. Nekaj sem pozabila. Glede na to, da je ta seja posvečena presojam
                  ustavnosti posameznih zakonskih predlogov, bi prosila, da Sekretariat za
                  zakonodajo, naš sekretariat pripravi, mnenje o tem, koliko je ta zakon, ki ga
                  zraven tega, lahko rečem še nekoliko neokusno sprejemamo po hitrem postopku in smo
                  ga naknadno uvrstili na dnevni red, koliko je usklajen z ustavnim zakonom v tistem
                  členu, ki ga je že citiral kolega Kocijančič. Hvala.</p>
            </sp>
            <sp xml:id="SDZ1-Redna-16-1993-12-21.sp46">
               <speaker>PODPREDSEDNIK MIROSLAV MOZETIČ:</speaker>
               <p>To zadnje je Sekretariat za zakonodajo in pravne zadeve dal že pisno mnenje. Imate
                  na klopi. Gospod Sisinger, imate besedo.</p>
            </sp>
            <sp xml:id="SDZ1-Redna-16-1993-12-21.sp47">
               <speaker>IVAN SISINGER:</speaker>
               <p>Spoštovani predsedujoči, poslanke in poslanci! V zvezi s tem vprašanjem moram
                  reči, da me je posebej opozoril na razmišljanje gospod Zupanc iz invalidskih
                  organizacij, ko je z veliko žalostjo na matičnem odboru ugotavljal, da je bil
                  pravzaprav presenečen, ko je videl ta predlog zakona in to na tak način
                  sprejemanja po hitrem postopku, ker je sam poudaril, da tudi invalidi nimajo nič
                  proti, če bi se tega zakona v Vladi in parlamentu lotili po normalnem postopku,
                  lotili tako, da se ob tem upoštevajo vse možne ustavne kategorije, ki so tu
                  navedene. Moram reči, da sem se na odboru zavzemal za to, da se naj pristopi k
                  temeljnim rešitvam tudi na teh področjih. O tem smo govorili celo v mesecu juniju
                  tudi v enem  poročilu na tem Državnem zboru, da je treba pristopiti k temu, vendar
                  nisem za to, da sprejemamo tak zakon po hitrem postopku. To sem na seji odbora
                  tudi povedal. Zato seveda ne bom mogel glasovati o tem predlogu zakona, ker menim,
                  da gre za zadeve, ob katerih smo zgubili dva dni, drage poslanke in poslanci, prav
                  na teh vprašanjih, ko se tudi o zakonu o lokalni samoupravi, pa nisem hodil gor
                  diskutirati in polemizirati o tem,</p>
               <p>kaj je ustavno in kaj ni ustavno in če smo se v bistvu dva dni zgubljali v
                  vprašanjih, kaj je ustavno in kaj ni, potem moram reči, da je generalno to, kar je
                  tudi Sekretariat za zakonodajo dal pisno, ugotovljeno, da je to nadalje vprašanje
                  prvič v nasprotju z 18. členom ustavnega zakona z vidika temeljne ustavne listine,
                  da je to vprašljivo in tudi v nasprotju z 50. členom ustave, kjer je vojnim
                  veteranom, žrtvam, invalidom, itd. zagotovljeno, da tega ne berem in je v
                  nasprotju s tem členom. In hkrati naš sekretariat opozarja ne samo na 50. in 18.
                  člen, ampak tudi na 158. člen ustave in menim, če cel čas govorimo, da smo dolžni
                  sprejemati odločitve, sklepe in zakona v skladu z ustavo in ustavno listino, potem
                  je tudi ta dokument za poslance v Državnem zboru eden od takih dokumentov, zato
                  smo se pri glasovanju dolžni držati ustave. To pa pomeni, da tega zakona po hitrem
                  postopku ne bi mogli sprejeti in če bi ga že, potem bi se morali držati tega, kot
                  pravi Sekretariat za zakonodajo in pravne zadeve, ki pravi, da bi predlog zakona
                  potrebno po njegovem mnenju itn. z vidika skladnosti, ustavnosti itd. preučiti v
                  normalnem postopku sprejemanja tega zakona in zadeve urediti tako kot ustavno
                  stojijo. Zato sem se na odboru zavzemal za normalni postopek sprejemanja te
                  zakonodaje, nikakor pa ne po hitrem postopku in ker je uvrščen po hitrem postopku,
                  in večina na odboru je bila za hitri postopek, bom seveda glasoval proti.</p>
            </sp>
            <sp xml:id="SDZ1-Redna-16-1993-12-21.sp48">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo ima Vida Čadonič, potem gospod Jelinčič, potem gospod Kociper.
                  Ali je replika? Gospod Kociper ima repliko.</p>
            </sp>
            <sp xml:id="SDZ1-Redna-16-1993-12-21.sp49">
               <speaker>ŠTEFAN KOCIPER:</speaker>
               <p>Hvala lepa. Spoštovani, ker je bilo tu rečeno tudi o skladnosti zakona z ustavo
                  oziroma predlaganih rešitev v tem zakonu, bo verjetno predstavnik sekretariata
                  tudi sam predstavil mnenje, ki ga je pripravil za Državni zbor. Tega mnenja žal
                  nismo imeli na sami seji odbora. Potek razprave na odboru je bil tak, da je
                  predstavnik sekretariata v svoji ustni predstavitvi mnenja podal pozitivno mnenje.
                  Tega prej nisem prebral in bom tole zdaj predstavil <stage>(bere)</stage>:
                  <q>"Predstavnik Sekretariata za zakonodajo in pravne zadeve je pojasnil, da
                  sekretariat zaradi časovne stiske do seje odbora še ni mogel pripraviti pisnega
                  mnenja k navedenemu predlogu zakona. Vendar pa sekretariat k predlogu zakona z
                  vidika skladnosti z ustavo in pravnim sistemom ter z vidika pravno-tehnične
                  obdelave nima pripomb."</q> Potem so seveda bili izraženi pomisleki v tej smeri, ali
                  je ta 18. člen ustavnega zakona kaj tangiran oziroma so vendarle pravice vseh
                  upravičencev in naslova tega 18. člena tako prizadete. Moram reči, da je potem
                  postala slika manj jasna.  Toliko v opravičilo taki in drugačni razlagi. No,
                  vendarle sekretar, gospod Baškovič, je podpisal mnenje, ki je bistveno za
                  sprejemanje tega, kar sprejemamo, in pravilno razumevanje tega, kar sprejemamo v
                  zadnjem odstavku. Mislim, da bodo še razpravljalci opozorili in so že opozorili na
                  to, da tukaj gre za ustrezno usklajevanje socialnih prejemkov tako, kot se pač
                  usklajujejo ostali socialni prejemki oziroma bonitete drugih socialnih
                  upravičencev.</p>
               <p>Gre torej za to, da so po neki analogiji zveznih zakonov, po katerih so urejene
                  pravice vseh teh kategorij, ki jih obravnava zakon, urejene tako, da se enormno
                  povišajo ne glede na rast oziroma na inflacijo, ki je pač v tem obdobju. Zato bi
                  seveda bilo na račun drugih socialnih kategorij pač tukaj v tem primeru
                  neadekvatno, neustrezno povišanje teh prejemkov. Vlada je imela, to je treba
                  povedati v prid temeljiti obravnavi Odbora za zdravstvo, delo, družino in socialno
                  politiko te materije, da je ta odbor dejansko temeljito obravnaval že tudi to
                  materijo davno nazaj, v začetku oktobra in tudi sprejel določene sklepe, celo
                  zahtevo, ki smo jo pripravili tudi za Državni zbor, da bi na novembrski seji vse
                  te zadeve obravnaval. Med drugim to, da naj bi Vlada pripravila strategijo
                  usklajevanja vseh teh socialnih zadev oziroma zadev iz naslova socialne politike
                  oziroma iz naslova socialnega varstva vseh socialnih kategorij. Te strategije
                  Državni zbor ni dobil, niti ni dobil pravočasno zakona, za katerega smo tudi
                  obžalovali na tem odboru, da ga ni dobil, kajti vemo, da se je na Ministrstvu za
                  delo ta zakon se pripravljal, kot smo bili obveščeni od gospoda Stuška na odboru,
                  da je bil tudi posredovan Vladi, vendar je Vlada tak predlog zavrnila.</p>
               <p>Sedaj v tej situaciji osebno, ne kot predsednik odbora, osebno menim, da je prav,
                  da ta parlament začasno reši ta problem v smislu, ki ga predlaga tudi Vlada, da pa
                  potem zadolžimo Vlado, da to pripravi za januarsko sejo, ker prej ni možno, da ta
                  predlog zakona, ki bo seveda po normalnem postopku reševal zelo občutljivo
                  področje. Zadeva seveda sedaj, da je po hitrem postopku, mislim, da je tudi
                  sekretar gospod Sušek pač te razloge jasno predstavil in tudi sekretariat je
                  opozoril, da je v skladu s poslovnikom, se pravi, so razlogi za hitri
                  postopek.</p>
               <p>Če ne bi tega sprejemali po hitrem postopku, ker vsi razpravljalci na odboru so se
                  strinjali, da je pač treba tukaj sprejeti neke rešitve, samo nekateri so menili,
                  da ne bi šlo po hitrem postopku. Če to ne bi storili po hitrem postopku, potem
                  pridemo v situacijo, da bomo imeli za januar in februar, recimo vsaj za ta dva
                  meseca to povečanje, ki ni v skladu z ostalimi povečanji prejemkov iz naslova
                  socialne varnosti. Hvala lepa.</p>
            </sp>
            <sp xml:id="SDZ1-Redna-16-1993-12-21.sp50">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Čadonič ima besedo.</p>
            </sp>
            <sp xml:id="SDZ1-Redna-16-1993-12-21.sp51">
               <speaker>DR. VIDA ČADONIČ-ŠPELIČ:</speaker>
               <p>Hvala lepa za besedo. Lepo pozdravljeni! V bistvu je zdaj moj strankarski kolega,
                  ki se je prijavil sicer za repliko, povedal tisto bistvo, ki sem ga hotela
                  povedati tudi sama, ampak vseeno naj v kratkem ponovim.</p>
               <p>Moji predgovornici, zdi se mi, da gospa Pečanova in tudi gospa Lukačeva, sta
                  povedali v bistvu, za katere kategorije invalidov gre. Naj vas še enkrat spomnim.
                  Torej gre za vojaške invalide in za prejemke veteranov. Mogoče je bilo premalo
                  poudarjeno, da pa ne gre tukaj za prejemke ostalih invalidov oziroma vseh ostalih
                  socialnih prejemkov oziroma ljudi, ki imajo pravico do socialnih prejemkov.</p>
               <p>Zato se mi zdi, da ne bi bilo enostavno pravično, da bi tem kategorijam, o katerih
                  se zdaj pogovarjamo, njihove prejemke</p>
               <p>po zvezni zakonodaji, ki je še zdaj veljavna, povečali, kot ste že slišali, kar za
                  34%, medtem ko se vsi ostali socialni prejemki ne bi povečali oziroma kot je
                  povedal prej gospod Kociper, bi se ti prejemki povečali na račun vseh ostalih
                  socialnih prejemkov.</p>
               <p>Zato se mi zdi enostavno človeško to nesprejemljivo oziroma nepravično. Po drugi
                  strani pa je Vlada oziroma predstavnik Vlade na našem odboru, kot tudi tukaj,
                  poudaril, da je ta zakon v skladu z že sprejetim proračunskim memorandumom, tako
                  da se mi zdi, da tisti - posebno še tisti, ki se imajo za čuvarje našega
                  proračuna, morajo ta vladni predlog sprejeti.</p>
               <p>Zato tudi sama predlagam in vsi v naši poslanski skupini, da je prav, da sedaj to
                  ponujeno zakonsko rešitev sprejmemo in počakamo na celovito rešitev. Hvala
                  lepa.</p>
            </sp>
            <sp xml:id="SDZ1-Redna-16-1993-12-21.sp52">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ali imate repliko? Prosim, gospa Pečanova ima repliko, potem gospod
                  Jelinčič.</p>
            </sp>
            <sp xml:id="SDZ1-Redna-16-1993-12-21.sp53">
               <speaker>BREDA PEČAN:</speaker>
               <p>Hvala lepa. Jaz bi samo to povedala. Kolegica Čadoničeva ne ve nekih stvari. Ne
                  gre samo za vojaške invalide in za borce, ampak gre tudi za civilne invalide
                  vojne. Gre tudi za veterane slovenske osvobodilne vojne leta 1991, ki jih je tudi
                  40 med njimi. <stage>(Komentar iz dvorane.)</stage><gap n=".."/>Štirideset jih je. Tudi oni
                  bodo imeli 34% usklajevanja 31. marca drugo leto.</p>
               <p>In še to bi povedala zraven, da prejemniki teh invalidnin in pokojnin niso imeli
                  usklajenih pokojnin od 31. marca 1993. Se pravi, da se po zakonu usklajujejo ti
                  prejemki samo enkrat letno, in sicer po podatki za december mesec v marcu
                  naslednjega leta. Enkrat na leto se usklajujejo, se pravi, da je treba nekatere
                  stvari tudi vedeti. Hvala.</p>
            </sp>
            <sp xml:id="SDZ1-Redna-16-1993-12-21.sp54">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Jelinčič, potem pa gospa Lukačeva, pa gospa Omanova in gospa
                  Simšičeva.</p>
            </sp>
            <sp xml:id="SDZ1-Redna-16-1993-12-21.sp55">
               <speaker>ZMAGO JELINČIČ:</speaker>
               <p>Hvala lepa za besedo in dober dan. Jaz bom glasoval proti hitremu postopku za ta
                  zakon. Enostavno jemanje pravic nekomu, ki je bil pripravljen kadar koli zastaviti
                  in riskirati življenje in je dal svoje zdravje ali pa en del samega sebe za
                  svobodo Slovenije, jemati mu pravico, da mu nadoknadimo to z nekim denarjem, je
                  čisto navadna svinjarija.</p>
               <p>Cel svet plačuje svojim borcem največ, kar jim more. Mi bi radi tem ljudem pobrali
                  še tisto malo, kar imajo. Še tisto malo denarja, kajti zdravja nimajo več. In jaz
                  bi vprašal tukaj notri, kdo bi bil recimo pripravljen iti za štiri leta v Dachau,
                  da bi ga potem doma priškrtnili še pri tistih borih nekaj tolarjih, ki jih
                  dobi.</p>
               <p>O ustavnosti tega zakona ne bom govoril, saj je bilo že dosti povedanega in se
                  strinjam s tistim, kar je bilo povedano.  </p>
               <p>Govorilo se je že, koliko približno pride na leto ves strošek za te ljudi. Slabo
                  milijardo. In tudi tistim, ki jih skrbi proračun države, bi povedal, kje se lahko
                  ta denar dobi.</p>
               <p>Slovenska Vlada ima že okvirček v proračunu pripravljen za novo vladno letalo, ki
                  bo zneslo - cena bo znesla okoli sedemindvajset milijonov dolarjev. To je 60% več,
                  kot Tu|manovo letalo. Tam naj se vzame denar. In tisti denar, s tistim denarjem
                  naj se pokrije. Hvala lepa.  </p>
            </sp>
            <sp xml:id="SDZ1-Redna-16-1993-12-21.sp56">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Replika, prosim gospod Polajnar.</p>
            </sp>
            <sp xml:id="SDZ1-Redna-16-1993-12-21.sp57">
               <speaker>IGNAC POLAJNAR:</speaker>
               <p>Hvala lepa. Gospod Jelinčič, moram vendarle replecirati. Pravite, nimajo zdravja,
                  nimajo denarja, prav je, da imajo borci urejen status. In borci so imeli urejen
                  status ves čas, kolikor jaz vem, in še enkrat poudarjam, prav je. So pa seveda
                  tudi tisti, ki niso bili borci, ali so bili na napačni strani, ali pa sploh niso
                  bili borci, pa so vendarle tudi veliko pretrpeli, če ne med vojno, pa zlasti po
                  vojni, jaz seveda vem, da tudi med vojno in ti seveda niso imeli nobenih
                  privilegijev. Ne samo to, komaj so smeli normalno živeti in če razmišljam tako
                  seveda, potem vsekakor moram pritrditi Vladi pri tem zakonskem predlogu, ker se
                  nič posebnega tu ne bo odvzelo, gre preprosto za to, da je treba stvari reševati v
                  okviru proračuna, da jih je treba reševati zmerno in da jih je treba reševati tudi
                  v tem duhu, o katerem sem prej govoril. Ker če bomo pri nas vedno samo poudarjali
                  eno plat, zanemarjali pa drugo, hote ali nehote, mi verjemite, da bo slabe volje v
                  Sloveniji še dolgo veliko, jaz si pa seveda tega ne želim in pripravljen sem
                  podpreti vsako rešitev, ki bo priznala dostojanstvo in pa temeljne pravice vsem
                  Slovencem. Hvala lepa.</p>
            </sp>
            <sp xml:id="SDZ1-Redna-16-1993-12-21.sp58">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa, gospod Jelinčič ima repriko.</p>
            </sp>
            <sp xml:id="SDZ1-Redna-16-1993-12-21.sp59">
               <speaker>ZMAGO JELINČIČ:</speaker>
               <p>Odločitev, kdo se bo boril za svobodo svojega naroda, kdor bo pa pomagal
                  okupatorju tlačiti lastni narod, je pač osebna zadeva. In v tem primeru vendarle
                  ne moremo oprostiti, da je ta druga odločitev napačna, tako vsaj vedo vsi narodi
                  sveta, ne zgolj Slovenci. In še nekaj, slovenski ljudje to dobro vedo, kar je
                  pokazala tudi Toševa raziskava. Tam so rezultati in razmerja razmišljanj bistveno
                  drugačna kot tukaj notri v parlamentu. Jaz sem za to, da se lahko tistim, ki so
                  bili na nasprotni strani odpusti in jim je treba odpustiti, zakaj pa ne, to je že
                  tako daleč za nami, vendar pa zgodovinskih dejstev se ne sme pozabiti in
                  zgodovinska dejstva so tista, na katerih gradi ves svet svojo zgodovino. Če
                  pogledamo, da Nemčija, ki je bila pobornica oziroma začetnica druge svetovne
                  vojne, vendarle in navkljub vsemu plačuje tistim nekaj svojim protifašističnim
                  borcem ogromne denarje, čeprav bi lahko nekdo s pravnega stališča rekel, da so se
                  obrnili proti svoji domovini, in vendar je to tudi v Nemčiji tako. Edino na
                  Hrvaškem in pri nas bi radi to spremenili in mislim, rekel bi, da ni ves svet
                  neumen ampak da mi grešimo.</p>
            </sp>
            <sp xml:id="SDZ1-Redna-16-1993-12-21.sp60">
               <speaker>PODPREDSEDNIK MIROSLAV MOZETIČ:</speaker>
               <p>Repliko ima Polajnar.</p>
            </sp>
            <sp xml:id="SDZ1-Redna-16-1993-12-21.sp61">
               <speaker>IGNAC POLAJNAR:</speaker>
               <p>Vem, gospod Jelinčič, vi vidite samo Slovenske domobrance, jaz vidim seveda še
                  množično tistih, ki niso bili ne domobranci, ne plavogardisti, niso bili ne
                  Matjaževa vojska, bili so pa preganjani med vojno in po vojni, mnogi likvidirani,
                  njihovi svojci pa preganjani in tudi ti imajo pravico do dostojanstva in to stvar
                  bo treba celovito urediti in zato govorim, da je sedaj ta hip taka rešitev
                  primerna, ker potem se bo potrebno pogovarjati tudi o teh ljudeh.</p>
            </sp>
            <sp xml:id="SDZ1-Redna-16-1993-12-21.sp62">
               <speaker>PODPREDSEDNIK MIROSLAV MOZETIČ:</speaker>
               <p>Gospa Lukačeva, prosim ima besedo.</p>
            </sp>
            <sp xml:id="SDZ1-Redna-16-1993-12-21.sp63">
               <speaker>METKA KARNER-LUKAČ:</speaker>
               <p>Imam nekaj replik, prej nisem prišla na vrsto. Gospod Jelinčič, ne gre za jemanje
                  pravic, gre samo za zadrževanje na višini iz decembra 1993. Nihče ne bo nikomur s
                  tem zakonom nič vzel. Gre za prilagoditev teh pravic finančnim zmožnostim našega
                  proračuna in pa tudi dejanskemu socialnemu stanju ostale populacije v državi.
                  Zopet poudarjam, s tem se ne bo ustvarila nobena nova socialna kategorija, ker tu
                  sploh ne gre za socialno vprašanje in ponavljam, ker so te invalidnine absurdno
                  visoke proti civilnim invalidninam. In to, kar je gospa Pečanova prej povedala, je
                  povedala samo en del. Mi moramo izhajati iz invalidnine, osebne invalidnine, ki jo
                  prejema invalid prve kategorije. Ta je sedaj 60 tisoč, po novem, če bi se
                  uskladila, bi bila 81 tisoč. Nadalje, poleg tega, ta invalid prejema še zraven,
                  ker je prve kategorije, dodatek za postrežbo in pomoč v višini 60.178, tudi ta bi
                  se sedaj povišal, če bi se osnova povišala. Nadalje, ortopedski dodatek v višini
                  17.400 tolarjev in še ostale bonitete uživa. Torej, ti prejemki so izredno visoki.
                  Nihče ne more trditi, da s 138 tisoč, če se mu ne poveča na 180 tisoč, da je
                  zaradi tega socialno ogrožen. Istočasno poudarja, da v kolikor bi tak  invalid bil
                  civilni invalid, bi prejemal 8.500 tolarjev. Kje so zdaj ti razponi? Zato menimo,
                  da se sprejme, da se naj zadrži te prejemke, dokler se z zakonom ustrezno ne
                  uredijo. Hvala lepa.</p>
            </sp>
            <sp xml:id="SDZ1-Redna-16-1993-12-21.sp64">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Jelinčič ima repliko.</p>
            </sp>
            <sp xml:id="SDZ1-Redna-16-1993-12-21.sp65">
               <speaker>ZMAGO JELINČIČ:</speaker>
               <p>Vseeno bi vprašal gospo Lukačevo, če bi ona zamenjala s tem invalidom. Jaz ne bi.
                  Pa še nekaj. Konec koncev ne smemo tako gledati na te zadeve. Ti ljudje, ki jih je
                  gospa Lukačeva omenila, bi lahko izgubili glavo, marsikdo jo je tudi izgubil,
                  kajti ti vojni invalidi niso izgubili na delu tistega svojega organa, noge, roke,
                  ne vem kaj še vse, ali bili ranjeni, ampak so bili ranjeni oziroma poškodovani,
                  ali pa kaj drugega takrat, ko so branili slovenski narod. Tega ne smemo pozabiti.
                  Tega ne pozablja nihče na svetu, noben narod, ne Kitajci, ne Rusi, ne Nemci, ne
                  Italijani, nihče. Zato bomo veliko packo imeli v tej novi oblasti, če bomo tak
                  zakon kar tako po hitrem postopku sprejeli. Konec koncev tukaj notri v našem
                  parlamentu se je sprejela cela kopica neumnosti in še se jih bo in sprejema se jih
                  in vendar dobivamo več denarja kot vsi invalidi. Hvala lepa.</p>
            </sp>
            <sp xml:id="SDZ1-Redna-16-1993-12-21.sp66">
               <speaker>PODPREDSEDNIK MIROSLAV MOZETIČ:</speaker>
               <p>Gospa Lukačeva ima republiko, potem gospa Pečanova.</p>
            </sp>
            <sp xml:id="SDZ1-Redna-16-1993-12-21.sp67">
               <speaker>METKA KARNER-LUKAČ:</speaker>
               <p>Ta primerjava je skrajno neresna, če bi zamenjala in postala invalid za 183 tisoč,
                  gotovo ni nikogar med nami, tudi ti invalidi niso prostovoljno postali invalidi in
                  tudi civilni invalidi se niso prostovoljno za to odločili, da postanejo 100%
                  invalidi, gotovo ne. Samo vprašanje je, če že to nastopi, kako se to priznava in
                  plačuje eni vrsti invalidov in kako drugi. In o teh razmerjih govorim. Recimo, če
                  ima nekdo 138 tisoč prejemka sedaj, po tem predlogu bi pa to prišlo med 160 in 180
                  tisoč, da je to tako visoko, da mu v bistvu omogoča celo življenje zelo dobro
                  življenje, o tem govorim. Namreč tudi sama imam invalida in vem, kako so te zadeve
                  in kaj pomeni prejemanje civilne invalidnine in kaj pomeni prejemanje vojaške
                  invalidnine. Te zadeve je gotovo treba uskladiti, vendar v tej prehodni fazi, pa
                  jih je treba zadržati, ker so zelo visoke.</p>
            </sp>
            <sp xml:id="SDZ1-Redna-16-1993-12-21.sp68">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Pečanova ima repliko, še za prej. Jaz imam napisano in
                  ugotavljam, imate vsi replike. Gospa Omanova, gospa Simšička, gospod Poljšak,
                  gospod Metelko. Gospa Simšičeva, razpravo. Dobro.</p>
            </sp>
            <sp xml:id="SDZ1-Redna-16-1993-12-21.sp69">
               <speaker>BREDA PEČAN:</speaker>
               <p>Jaz bi samo toliko replicirala gospe Lukačevi. Znova ste rekli tisto, kar sem jaz
                  že povedala. Torej, invalidnina za delovnega invalida je dodatek k pokojnini,
                  medtem, ko gre tukaj za osnovni dohodek. To je eno.</p>
               <p>Drugo, kar je. Ko govorite o tem, da naj bi ostali ti prejemki na višini decembra
                  1993, ni res. Ostali naj bi na višini decembra 1992. Tretje, kar je, moram se
                  pridružiti kolegi Jelinčiču, ko povem. Tisti, ki so se odločili, da bodo branili
                  domovino, tudi tisti, ki so jo branili in jo osvobajali leta 1991, imajo drugačne
                  pravice do invalidnine in do pokojnine kot vsi drugi državljani Slovenije.</p>
               <p>Zdaj vas bom vprašala še zadnje, vse kolege tukaj, v tem parlamentu. Kako pa to,
                  da so naše plače še vedno - kljub predlogu zakona o plačah v javnem sektorju,
                  vezane na povprečno plačo v Republiki Sloveniji. Se pravi, sebi smo ohranili
                  privilegij, tem invalidov pa ne bomo. Hvala.</p>
            </sp>
            <sp xml:id="SDZ1-Redna-16-1993-12-21.sp70">
               <speaker>PODPREDSEDNIK MIROSLAV MOZETIČ:</speaker>
               <p>Gospa Omanova.</p>
            </sp>
            <sp xml:id="SDZ1-Redna-16-1993-12-21.sp71">
               <speaker>IRENA OMAN:</speaker>
               <p>Hvala lepa. Spoštovani! Ne bom med tistimi, ki bom na tak ali drugačen način
                  poskušala rušiti ugled tega Državnega zbora, bi vam pa, gospa Pečanova, vseeno
                  želela replicirati v tistem delu, kjer ste govorili - pa vas je lahko sram - o
                  naših in vaših borcih, ali še njihovih, ali ne vem katerih. Bom zelo vesela, če
                  boste lahko bolj jasni, kdo so vaši,</p>
               <p>kdo so naši in kdo mogoče še njihovi.</p>
               <p>Ta zakon bom podprla v hitrem postopku. Zdaj ne bi govorila, ker to je stvar
                  procedure ob sprejemanju dnevnega reda in poslanci, ki tega ne obvladajo, si bodo
                  morali prebrati še kakšen dokument.</p>
               <p>Gospodu Jelinčiču pa ne morem replicirati, ker tisto, kar sem uspela videti s
                  svojega sedeža, je bilo samo to in je izgledalo kot nemi film. Hvala lepa.</p>
            </sp>
            <sp xml:id="SDZ1-Redna-16-1993-12-21.sp72">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Poljšak je tudi imel repliko.</p>
            </sp>
            <sp xml:id="SDZ1-Redna-16-1993-12-21.sp73">
               <speaker>MARIJAN POLJŠAK:</speaker>
               <p>Imam repliko na izvajanje gospoda Jelinčiča. Dva meseca nazaj smo imeli točko -
                  Razprava o novejši zgodovini slovenskega naroda. Mimo tiste točke, najprej se je
                  zgodil spopad v parlamentu, mini spopad, potem smo šli pa kar mimo tiste točke. Se
                  pravi, tisto točko smo imeli zato, da bomo drug drugemu nalili čistega vina, da
                  bomo nekaj razčistili, ali ne bomo razčistili. Dokler obstajajo različne teorije,
                  najbrž sedaj ne vlada isti režim kot je vladal prej, se pravi, da sedaj obstaja
                  ena in druga resnica, potem je treba v tem smislu tudi razpravljati, medtem ko on
                  stoji na stališču, češ da so bili borci narodno-osvobodilne borbe vsi borci za
                  slovenski narod. Eni so bili borci za slovenski narod, drugi so pa bili borci za
                  Jugoslavijo in za revolucijo. Tiste, ki so bili borci za Jugoslavijo in
                  revolucijo, jaz ne morem tretirati na ta način. Dokler teh stvari ne razčistimo,
                  to ni prav, potem pa govori o tem. V Sloveniji in Hrvaški se želi te stvari
                  spremeniti. Zakaj? 1945 leta je bil slovenski in hrvaški narod na pol poražen, če
                  ni bil še več kot na pol. Posledice tega našega poraza, ker 1945 so eni, ali smo
                  eni mislili <stage>(ne jaz, jaz sem se takrat rodil, ali moji starši; ne vem, kaj
                     so mislili, ker jih nisem zasliševal in bali so se povedali, kaj so
                     mislili)</stage> da so osvobojeni pa niso bili osvobojeni. V šoli smo se učili,
                  da je to bila naša svoboda in da je bilo to za interes slovenskega naroda. Saj
                  vidimo, kakšni so rezultati. Rezultati te svobode in tega prejšnjega režima so
                  danes kot na dlani. Ker so ti rezultati negativni, potem tudi tista borba ni bila
                  osvoboditev in ni bila zmaga slovenskega naroda, podobno tudi ne hrvaškega
                  naroda.</p>
               <p>Zato najprej razčistimo stvari temeljno in potem to uporabljajmo za demagogijo za
                  neke prihodke. Imel sem strica, ki je bil v Prekomorskih brigadah, ker ni bil
                  človek za stvari izkoristiti, je živel kot navaden človek v sporu z družbo, bil je
                  poseben tip. Bil je borec, kaj ima od tega. Hvala.</p>
            </sp>
            <sp xml:id="SDZ1-Redna-16-1993-12-21.sp74">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Lukačeva ima repliko.</p>
            </sp>
            <sp xml:id="SDZ1-Redna-16-1993-12-21.sp75">
               <speaker>METKA KARNER-LUKAČ:</speaker>
               <p>Moram odgovoriti - upam, da ne bom več prišla gor - gospe poslanki Pečanovi, ki
                  ponavadi zelo natančno prebere materiale, tokrat ga verjetno ni dobila v roko. Gre
                  za to, kar ste rekli, da civilni invalidi prejemajo invalidnino poleg plače, ali
                  svoje pokojnine. Tudi vojaški invalidi in civilni invalidi vojne prejemajo poleg
                  pokojnine, ali če so zaposleni poleg plače vse te prejemke, ki sem jih navedla. V
                  materialu, ki smo ga dobili na Odboru za delo, družino in socialne zadeve, to
                  točno piše. Poznam - lahko ga poiščete na ZPIZ-u - človeka, ki ima 45 let
                  pokojninske dobe, pa prejema invalidnino druge stopnje. To so resnice, o tem vam
                  govorim. Ni, da izključno živijo od invalidnine, sploh ne, to jim gre zraven.
                  Nekateri izključno, tisti, ki niso zaradi tega mogli biti zaposleni. Menim pa, da
                  je takih izredno malo.</p>
            </sp>
            <sp xml:id="SDZ1-Redna-16-1993-12-21.sp76">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Simšičeva ima razpravo.</p>
            </sp>
            <sp xml:id="SDZ1-Redna-16-1993-12-21.sp77">
               <speaker>DANICA SIMŠIČ:</speaker>
               <p>Hvala lepa za besedo. Pričakovala sem, da bo predstavnik sekretariata odgovoril na
                  nekatera vprašanja ne glede na to, da imamo njihovo poročilo pisno. Ob tem bi rada
                  rekla, da sem predstavnika sekretariata na včerajšnjem sestanku odbora razumela
                  nekoliko drugače, kot je rekel gospod Kociper, kajti govoril je v svojem lastnem
                  imenu. Poudaril je, da vsega gradiva ni imel časa natančno prebrati, zato se je
                  tudi opravičil. Vendarle ni bil tako decidiran kot je bilo to prebrati v poročilu
                  matičnega odbora, da ni nikakršnega neskladja oziroma pomisleka glede skladnosti z
                  ustavo pri tem zakonu in pri hitrem postopku.</p>
               <p>Ker se predstavnik sekretariata ni oglasil in ker mislim, da nismo vsi prebrali
                  tega mnenja, bi delček rada prebrala, da slišimo, kaj je tukaj zapisano.</p>
               <p>Sekretariat poudarja, da iz določbe 18. člena ustavnega zakona izhaja, da se je
                  Republika Slovenija z uveljavitvijo tega ustavnega zakona t.j. od 25.6.1991 dalje
                  zavezala zagotoviti varstvo pravic borcev, vojaških invalidov, članov družin
                  padlih borcev in uživalcev vojaških pokojnin s stalnim prebivališčem v Republiki
                  Sloveniji ter borcev vojaških invalidov in članov družin padlih borcev NOV
                  Jugoslavije v deželi Furlaniji Julijski krajini v Republiki Italiji in v deželi
                  Koroški, v Republiki Avstriji v obsegu in pod pogoji, ki so jih do uveljavitve
                  ustavnega zakona določali predpisi SFRJ. To pomeni, da se varstvo izrecno nanaša
                  na do navedenega datuma že pridobljene zakonske pravice in jih v njihovem obsegu z
                  zakonom ni mogoče zmanjšati in da so v 18. členu navede osebe upravičene do
                  varstva pravic, ki so jih z ustreznim, posamičnim pravnim aktom - odločbo,
                  pridobili pod pogoji, ki so jih določali predpisi nekdanje SFRJ v času izdaje tega
                  akta oziroma priznanja pravice.</p>
               <p>Ustava v tretjem odstavku 50. člena vojnim veteranom in žrtvam vojnega nasilja
                  zagotavlja posebno varstvo v skladu z zakonom. Teh zakonov še ni, če pa se ne
                  motim, sta pa oba že v parlamentarni proceduri.</p>
               <p>Ustavodajalec je s to določbo ustave poudaril ustavno podlago za posebno varstvo
                  pridobljenih pravic, kot sicer na splošno že določa drugi odstavek 155. člena
                  ustave. Predlog zakona pa bi bilo po mnenju sekretariata poleg zgoraj navedenih
                  vidikov proučiti še z vidika skladnosti zakona z odločbo 158. člena ustave, po
                  kateri je mogoče pravna razmerja, urejena s pravnomočno odločbo državnega organa
                  odpraviti, razveljaviti ali spremeniti le v primerih in po postopku, določenem z
                  zakonom.</p>
               <p>V primeru, da bi predlog zakona z uveljavitvijo spremenjenega načina usklajevanja
                  navedenih prejemkov učinkoval v smislu vsebinskega zmanjšanja obsega pridobljenih
                  pravic, sekretariat opozarja, da bi bil v takem primeru predlog zakona vprašljiv z
                  vidika skladnosti s citiranimi določbami ustavnega zakona in ustave.</p>
               <p>Še zadnji odstavek. V primeru, da bi predlog zakona z uveljavitvijo spremenjenega
                  načina usklajevanja prejemkov učinkoval v smislu nominalnega zadrževanja ali
                  manjšega povečanja teh prejemkov z namenom ohranitve sprejemljivih razmerij med
                  socialnim položajem te kategorije upravičencev z drugimi kategorijami
                  upravičencev, ki prejemajo podobno socialno varstvene prejemke iz drugih naslovov,
                  pa sekretariat poudarja, da v takem primeru iz navedenih vidikov predlog zakona ne
                  bi bil sporen.</p>
               <p>Imamo torej oba vidika. Imamo tudi tisto, kar so nekateri, ali pa smo nekateri že
                  poudarjali; o tej temi je treba razpravljati, vendar v sklopu celotne strategije
                  socialnega varstva oziroma usklajevanja prejemkov iz naslovov socialnega varstva.
                  Na tak interventni način pa po moje to ni sprejemljivo.</p>
               <p>Še nekaj. Tisto 336% povečanje se nanaša na leto 1991. To je en podatek. Drugi
                  podatek, gre za spremenjen način usklajevanja, preprosto rečeno osnova se iz
                  povprečne plače - ta trenutek je povprečna neto plača nekaj več kot 49 tisoč SIT -
                  zniža, ta osnova od povprečne plače se torej zniža na zajamčeno plačo, ki je ta
                  trenutek nekaj več kot 16 tisoč SIT neto. Če prevedem: osnova se torej zniža za
                  dobrih 300%, da smo si spet na jasnem tudi o tem podatku, ki ga doslej nismo
                  slišali. Če se spomnite gradiva, ki smo ga dobili člani odbora na sestanku, ki smo
                  ga imeli pred približno dvemi meseci, mislim pa, da vsi poslanci tudi v svoje
                  poslanske skupine, gre pa za gradivo, ki so ga poslale invalidske organizacije
                  civilnih invalidov vojne, tam piše, če bi bili ti predlogi sprejeti, pravzaprav
                  pomeni zniževanje nekaterim kategorijam prejemnikov teh pomoči tudi za več kot
                  60%. Poleg tega pa je treba povedati, da je bil zakon o civilnih invalidih vojne
                  sprejet šele leta 1991 in do tega trenutka nekateri upravičenci še sploh niso
                  prišli na vrsto, da bi svoje pravice lahko uveljavljali. Tudi to je potrebno
                  povedati.</p>
               <p>Če se je že kdo spotaknil ob invalide, da nekateri živijo predobro in da jim je
                  potrebno zato vzeti, da ne bi slučajno kdo od invalidov živel predobro, bom pa
                  sama citirala besede, ki jih je predstavnik Sveta invalidskih organizacij, gospod
                  Jože Zupanc včeraj povedal. Povedal je, da je povprečna starost invalidov vojne,
                  pa naj gre za civilne ali vojaške invalide - več kot 65 let, da je okoli 20% vseh
                  v tem trenutku še živih, da je vse druge odnesla naravna pot. Ponovila bom tudi
                  tiste njegove besede glede na to, da je smrtnost teh ljudi nenormalno visoka glede
                  na smrtnost drugih v enaki starosti, je rekel, da je prejemanje prejemkov, takih
                  kot so do sedaj, že poračunljivo s tistimi, ki jih bo odnesla naravna pot.</p>
               <p>Ponavljam njegove besede, ki so na nek način tudi dovolj ilustrativne. Mislim, da
                  bi bilo pametno, da se o tem zakonu in o teh rešitvah pogovarjamo po redni poti,
                  strpno in z vsemi argumenti. Hvala lepa.</p>
            </sp>
            <sp xml:id="SDZ1-Redna-16-1993-12-21.sp78">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kociper ima repliko, potem gospa Omanova tudi repliko.</p>
            </sp>
            <sp xml:id="SDZ1-Redna-16-1993-12-21.sp79">
               <speaker>ŠTEFAN KOCIPER:</speaker>
               <p>Hvala lepa. Mislim, da smo spravili razpravo o tem zakonu na neprimeren nivo. Ne
                  bi bilo potrebno to, kar je gospod Jelinčič, ki je pravkar prišel nazaj, zadevo
                  speljati zgolj na en nivo in tisti, ki ločuje take in drugačne borce in take in
                  drugačne invalide. Dejansko gre tukaj za princip, da se za nekatere kategorije, pa
                  naj imajo tak ali drugačen naziv, ne spusti usklajevanje, ki žal ni urejeno s
                  slovenskim zakonom, ki bi ga ta parlament sprejel, da se ne spusti v to, da
                  prehiti druge.</p>
               <p>To, kar je gospa Danica Simšič na koncu povedala, je neokusno. Dejansko se lahko
                  vsi strinjamo z gospodom Jožetom Zupancem, predsednikom Sveta invalidskih
                  organizacij. Jaz nisem nobenega razumel, da bi razpravljal o tem v smislu ali celo
                  izrekel to, da ima kakšen invalid dejansko previsoko invalidnino. Gre za to, kar
                  je namen predlagatelja, da uskladimo prejemke z ostalimi prejemki, ki se
                  usklajujejo na tak ali drugačen način.</p>
               <p>To, kar je gospa Simšičeva ponudila, da se bo uskladitev zgodila na ta način, da
                  bo 300% nižja invalidnina notri, to niti ni možno, če se za 100% zniža potem je
                  nič. Ona je mislila, da bo 3x nižja, za dve tretjini verjetni. Ni res. Gre za to,
                  da se inštrument za merjenje invalidnin uporabi zajamčena plača tako kot za
                  številne prejemke.</p>
               <p>Jaz ne podpiram tega. Pri tem imam podobne pomisleke kot gospa Simšičeva. Vlada je
                  uporabila ta inštrument. Včeraj se o tem vprašanju nismo ukvarjali. Moram reči, da
                  smo se pogovarjali tudi mnogo bolj tolerantno in dostojno, kot se odvija ta
                  razprava tukaj.</p>
               <p>Meni je žal, da se je zadeva spolitizirala na tak način, da prihaja do ekstremov,
                  ki niso potrebni. Žal mi je tudi, da sekretariat ni prišel povedati, kako ocenjuje
                  ta zakon. To, da je možna ena ali druga ali tretja varianta, nam nič ne koristi.
                  Ponovno moram povedati, to, kar je zapisano v poročilu odbora je točno.
                  Sekretariat je dal, ko smo ga povabili na začetku, svoje mnenje, ki je točno tako,
                  kot je zapisano. Pozneje ko so bila vprašanja, je tudi to povedal, kar je tudi
                  povedala gospa Simšičeva. Zadeva je potem postala manj jasna.</p>
               <p>V tem poročilu oziroma mnenju, ki ga imamo tukaj, mi je zadeva tako jasna, da
                  trenutno, ker ni sistemskega zakona, ki bi to urejal, gre za zaustavitev
                  usklajevanje na način, ki ni primeren. Jaz pravim, da ni primerno z interventnim
                  zakonom, vendar kaj drugega ta hip ni možno. V smislu zadnjega odstavka, ki ga
                  daje sekretariat, mislim, da moramo to zadevo sprejeti in tudi po hitrem postopku,
                  sicer nima nobenega smisla. V nasprotnem primeru bom jaz predlagal, da pač ta
                  zakon umaknemo iz dnevnega reda, ker je edino pametno, da dobimo takoj sistemski
                  zakon, ki bo uredil to materijo tako kot je treba. Hvala lepa.</p>
            </sp>
            <sp xml:id="SDZ1-Redna-16-1993-12-21.sp80">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Omanova ima repliko.</p>
            </sp>
            <sp xml:id="SDZ1-Redna-16-1993-12-21.sp81">
               <speaker>IRENA OMAN:</speaker>
               <p>Hvala lepa. Spoštovani! Gospa Simšičeva, jaz se bom omejila samo na tisti del vaše
                  razprave, v kateri ste omenjala smrtnost teh ljudi. Jaz bi spomnila, da smo v tem
                  Državnem zboru enkrat imeli že zelo podobno razpravo in takrat seveda nihče ni
                  hotel niti slišati, od tistih, ki sedaj ne podpirate tega zakona, nihče ni hotel
                  niti slišati, da je visoka mortaliteta in nadpovrečna tudi pri tistih 1., 2., 3.,
                  4. ali pri 5., 6. skupini slovenskih borcev tako ali drugače, niti pri tistih
                  kategorijah ljudi, ki jim pravimo politični obsojenci in ki so imeli že
                  razveljavljene sodbe, pa jih ne morejo uveljavljati v tej državi spet zaradi
                  neposluha nekaterih političnih struktur, da se to ne uredi. Hvala lepa.</p>
            </sp>
            <sp xml:id="SDZ1-Redna-16-1993-12-21.sp82">
               <speaker>PODPREDSEDNIK MIROSLAV MOZETIČ:</speaker>
               <p>Gospa Simšičeva ima repliko.</p>
            </sp>
            <sp xml:id="SDZ1-Redna-16-1993-12-21.sp83">
               <speaker>DANICA SIMŠIČ:</speaker>
               <p>Hvala lepa. Gospa Omanova, ker je bila to replika očitno name, se moram oglasiti.
                  Ne vem, če ste naslovili svoje razmišljanje na pravo osebo. Kajti, če boste
                  pogledali predloge, ali pa zapisnike o razpravah, sem bila vselej za to, da je
                  potreben zakon o popravi krivic in zakon o vojnih veteranih. Če pogledate
                  dokumente ob sprejemanju memoranduma, boste videli, da sem bila med tistimi, ki
                  sem predlagala, da je potrebno sprejeti te zakone, ki jih Vlada v memorandumsko
                  besedilo oziroma v spisek zakonov ni zapisala. Zato ne sprejemam vaše kritike, še
                  posebej pa ne, če se spomnite sestanka odbora, ki se je ukvarjal s temi vprašanji
                  pred slabima dvema mesecema, ko je rekel predstavnik zakonodaje, da ima vse te
                  zakone pripravljene in da je samo še vprašanje časa, kdaj bodo v parlamentu, mi je
                  na vprašanje, ali je to vprašanje časa vprašanje dni, tednov, mesecev ali let,
                  odgovoril, vprašanje dni ali največ tednov. No, spremenilo se je v mesece, ampak
                  menda te zakone v parlamentu imamo. Tako, da vaše kritike in replike ne sprejemam.
                  Hvala lepa.</p>
            </sp>
            <sp xml:id="SDZ1-Redna-16-1993-12-21.sp84">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Potrč.</p>
            </sp>
            <sp xml:id="SDZ1-Redna-16-1993-12-21.sp85">
               <speaker>MIRAN POTRČ:</speaker>
               <p>Hvala lepa. Jaz bi podprl predlog gospoda Kocipra. Če sem ga prav razumel, da se
                  ta zakon ne sprejme oziroma umakne iz procedure in da začnemo čimprej razpravljati
                  o predlogu zakona o vojnih veteranih, o invalidskem zakonu pa tudi o zakonu o
                  žrtvah vojnega nasilja. Ker je ob tem bilo nekaj razprav, naj povem samo
                  naslednje.</p>
               <p>1. Če kdo od vas meni, da je znižanje obsega pravic, ker gre za znižanje, ne
                  nominalno, ampak znižanje pravic, kar bi sicer bilo večje, da to predstavlja
                  izredne potrebe države, potem pač, ne mi zameriti, jaz s tem ne soglašam. Ne
                  soglašam niti zaradi osnove, na kateri so te pravice pridobljene in konec koncev
                  tudi ne zaradi materialnih posledic, ki jih ta zakon sam navaja.</p>
               <p>2. Gotovo je mnenje sekretariata, ki ga je kolegica Simšičeva v celoti prebrala,
                  kar je edino korektno, ker seveda, če bi vsak bral nek odstavek, bi si prebral
                  tistega, ki si ga sam želi. Ona je bila edina korektna in je brala celoto. Iz
                  njega je razvidno, da je po nekaj vidikih treba stvari poučiti. Mislim, da je to
                  točno.</p>
               <p>3. Memorandum je obveza za sprejem proračuna. Memorandum v naprej ne daje nikomur
                  obveze, da mora, dokler ni bil proračun sprejet in dokler niso bili predvsem
                  spremenjeni zakoni, ki določene pravice dajejo ali ne, tako ravnati. Najmanj je to
                  obveza Državnega zbora. Jaz osebno mislim, da tudi ne Vlade, ne rečem, pa da tega
                  nima pravice poizkusiti, mislim, pa da Državni zbor tako ne bi smel ravnati. S tem
                  se po hitrem postopku spreminjajo stvari, o katerih bi mi morali v normalni
                  proceduri in premišljeno razpravljati.</p>
               <p>In zadnje, moji kolegi, pa tudi nekateri drugi razpravljalci so posebej rekli, da
                  ne govorimo o tem, da ne bi bilo prav razmišljati o celotni strategiji, politiki,
                  pravicah na področju socialnega varstva, tudi povezano z ne samo vojaškimi
                  invalidi in civilnimi invalidi vojne, ampak tudi z mirnodobskimi invalidi, vendar
                  videti v tem celoto. Kdor ima določene podatke, vidi, da pač rešitve, ki jih ta
                  moment predlaga Vlada za določene kategorije, predvidevajo znižanje. Za določene
                  kategorije predvidevajo tudi zvišanje, ker želijo neka medsebojna razmerja
                  uravnati. Takrat bo mogoče govoriti tudi o delovnih invalidih, ampak ko bomo imeli
                  celoto, sedaj se pa želi vse po hitrem postopku zamrzniti, kar je edina posledica,
                  da se nekomu pridobljene pravice vzame, kar se mi zdi skrajno nepotrebno in
                  nekorektno, posebej tudi, ker se moramo zavedati, da gre za kategorijo
                  državljanov, ki so po mojem trdnem prepričanju k svobodi proti okupatorju
                  prispevali. Jaz bi rad videl gospoda Kopšeta, ki bi postavil vse v vrsto in bi
                  rekel, ta se je boril za svobodo, ta se je boril pa za Jugoslavijo. Silno težko si
                  to predstavljam. Oprostite, gospoda Poljšaka, se opravičujem. Ne mi zameriti
                  gospod Poljšak, pa tudi gospod Kopše naj mi ne zameri. Gospoda Poljšaka, ki bi jih
                  postavil v vrsto in bi jih razporedil kdo se je zakaj boril, vsi so se borili v
                  takratnih pogojih proti okupatorju in mislim, da jim je ta država, enako kot
                  tistim, ki so se borili leta 1991 proti okupatorju, dolžna dati tudi ustrezno
                  materialno priznanje. Treba je vedeti še nekaj, da gre v tem primer za ljudi v
                  starosti, ki jim poleg materialnih pravic, pravzaprav vsak tolar, ki jim ga
                  vzamemo, pomeni večjo moralno klofuto, kot je pa vprašanje materialnih pravic.</p>
               <p>Mislim, da bo ta naša odločitev bolj kot na materialni strani pomenila moralno
                  klofuto in mislim, da je to dodatni razlog, zaradi katerega jaz za ta zakon ne
                  morem glasovati. Hvala.</p>
            </sp>
            <sp xml:id="SDZ1-Redna-16-1993-12-21.sp86">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kociper ima besedo.</p>
            </sp>
            <sp xml:id="SDZ1-Redna-16-1993-12-21.sp87">
               <speaker>ŠTEFAN KOCIPER:</speaker>
               <p>Hvala lepa. Na vprašanje gospoda Potrča, kaj sem predlagal, moram povedati, da
                  nisem predlagal, da zavrnemo ta zakon, ampak sem rekel, da v primeru, da nismo za
                  hitri postopek, ker je nujno, da bi uredili to materijo, da v tem primeru ni
                  smiseln normalen postopek, ampak da obravnavamo potem zakon, ki ga je Vlada
                  oziroma ministrstvo že pripravilo.</p>
               <p>Torej predlagam, da glasujemo tako, kot je odbor pripravil, da ta zakon
                  obravnavamo, kar sedaj počnemo in ga sprejmemo po hitrem postopku, da se trenutna
                  zagata oziroma kar velik problem na tem področju reši. To, da pa Sekretariat za
                  zakonodajo ne pojasni po tolikih apelih, kaj je v tem zakonu, katera materija se
                  obravnava, ali tista, ki je protiustavna ali tista, za katero je pač dal obrazlago
                  v zadnjem odstavku, seveda pa nam dejansko onemogoča, da se odločimo tako, kot bi
                  bilo prav.</p>
               <p>Mislim, da bi bilo prav, da sekretariat pove, za kakšno materijo gre v tem
                  primeru. Prepričan pa sem, da imajo tudi v Vladi pravne strokovnjake, imamo celo
                  Ministrstvo za zakonodajo, da si vendarle ne bi mogli privoščiti, da bi dali nekaj
                  v proceduro, kar bi bilo protiustavno. V tem primeru mora verjetno potem ta
                  Državni zbor tudi kakšno potezo potegniti. Hvala lepa.</p>
            </sp>
            <sp xml:id="SDZ1-Redna-16-1993-12-21.sp88">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Baškovič, prosim.</p>
            </sp>
            <sp xml:id="SDZ1-Redna-16-1993-12-21.sp89">
               <speaker>MILAN BAŠKOVIČ:</speaker>
               <p>Hvala lepa. Menim, da smo v našem poročilu dovolj razločno napisali vse probleme,
                  ki jih vidimo in ne bi bilo potrebno  to še posebej utemeljevati. Bi pa rad
                  povedal tole.</p>
               <p>Gre za hitri postopek. Mi nismo imeli niti možnosti niti časa in tudi sicer nismo
                  bili v stanju, ko je zakon prišel, ko je bila seja odbora, že  pripraviti pisno
                  mnenje, ker je v hitrih postopkih to pravzaprav silno težko in je tudi izjemoma,
                  da v takih slučajih lahko damo pisno mnenje. Ponavadi operiramo ustno potem, ko se
                  pokaže, da je možno nekaj dati. V tem primeru smo potem dali mnenje že po seji
                  odbora, ker smo pač bili v taki situaciji smo se lahko v miru vsedli in stvar
                  pogledali, zato bi to pojasnil. Na seji odbora je bil naš predstavnik še nekako
                  premalo oborožen in je bolj po občutku reagiral. Takrat so bila ta vprašanja
                  nekako tudi načeta, vendar niso bila elaborirana, ker ni bilo mogoče.</p>
               <p>Bi pa rad povedal to, da mi vidimo problem, prvič, če je po kvaliteti tak, mi ne
                  poznamo vseh ozadij, vseh številk, vseh posledic in se tudi ne moremo vsebinsko
                  spuščati v to, to je stvar poznavalcev, odbora itn., če bi po tej kvaliteti taka
                  stvar res posegala v pravice, potem je ustavno sporno. To je treba res temeljito
                  pregledati, do kje to seže. Če bi šlo pa, ampak to se mora pa res temeljito
                  izkazati po vseh materialih in soočenjih s stanjem v podrobnostih, če bi šlo res
                  samo za neke razumljive prilagoditve splošnim razmeram na način, ki ne bi posegal
                  v samo pravico in tisti normalen obseg, seveda pa bi potem stvar z našega vidika
                  bila, ne bi rekel nesporna, ampak ne bi posegala v ustavne pravice in bi da bilo
                  to že ustavno sporno. Ampak mi teh kvalitet in kvantitet ne poznamo. Zato smo
                  opozorili tudi na ta drugi vidik, ki pa najbrž neke  anomalije, ki bi omogočale
                  neke stare formule, ki so bile v Jugoslaviji mogoče ne povprečju Jugoslavije, itn.
                  naravnana, pri nas ne igra, da je to pa le treba kritično oceniti, kaj to je, kaj
                  to pomeni v celotnem sklopu socialnega položaja vseh podobnih kategorij, v tej
                  smeri se pa najbrž da iskati neko pametno rešitev, ki bi bila racionalna in
                  razumna. Seveda mera pa spet posega v vprašanje, do kje so še te vrste. Vseh teh
                  dimenzij mi ne poznamo, zato ne moremo v to smer stvari dokončno postaviti, vidimo
                  pa vendarle neko možnost. Vprašanje pa je, če je to res stvar hitrega postopka in
                  odločanja precej na pamet. Za to pa mi nikdar nismo bili in smo zato morali na to
                  nekoliko opozoriti. Hvala lepa.</p>
            </sp>
            <sp xml:id="SDZ1-Redna-16-1993-12-21.sp90">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo?</p>
               <p>S tem zaključujem splošno razpravo in prehajamo na obravnavo in odločanje o
                  posameznih členih predloga zakona. Amandmajev ni vloženih,  zato zboru predlagam,
                  da skladno z zadnjo alineo 129. člena poslovnika razpravljamo in glasujemo o vseh
                  členih skupaj. Ta predlog sklepa dajem na glasovanje. Ugotovimo sklepčnost!
                     <stage>(57 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je ta sklep sprejet.</p>
               <p>Ker k členom ni bil vložen noben amandma in skladno s pravkar sprejetim sklepom
                  dajem na glasovanje vse člene skupaj. Želi kdo pred tem še  razpravljati?
                     <stage>(Ne.)</stage> Torej dajem na glasovanje vse člene zakona skupaj.
                  Ugotovimo sklepčnost. Obrazložitev glasu? Prosim, gospa Simšič.</p>
            </sp>
            <sp xml:id="SDZ1-Redna-16-1993-12-21.sp91">
               <speaker>DANICA SIMŠIČ:</speaker>
               <p>Hvala lepa. Glasovala bom proti vsem tem členom predlaganega zakona. Zakaj? To sem
                  že nekajkrat povedala. Še posebno so me v to prepričale zadnje besede predstavnika
                  Sekretariata za zakonodajo in pravne zadeve. Tudi sama bi rekla, da je tak način
                  odločanja o prejemnikih teh pravic pravzaprav moralni presedan, ki ga ta parlament
                  glede na demokratično ureditev, v kateri smo in glede na to, da sta bolj proti
                  fašizmu in proti nacizmu temeljna postulata sleherne demokracije in tudi te
                  demokracije, ne bi smel sprejeti. Hvala lepa.</p>
            </sp>
            <sp xml:id="SDZ1-Redna-16-1993-12-21.sp92">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ponovno ugotovimo sklepčnost. Ugotovimo sklepčnost! <stage>(69
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da so členi zakona sprejeti.</p>
               <p>V razpravo in glasovanje dajem naslov zakona. Želi kdo o naslovu razpravljati?
                     <stage>(Nihče.)</stage> Razpravo zaključujem.</p>
               <p>Naslov dajem na glasovanje. Ugotovimo sklepčnost! <stage>(65
                  prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da je naslov zakona sprejet.</p>
               <p>Prehajamo na glasovanje o zakonu v celoti. Želi kdo pri tem razpravljati?
                     <stage>(Nihče.)</stage></p>
               <p>Dajem na glasovanje zakon v celoti. Ugotovimo sklepčnost! <stage>(71
                     prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da je zakon v celoti sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>23. TOČKO DNEVNEGA REDA</title>, to je <title>NA TRETJO
                     OBRAVNAVO PREDLOGA ZAKONA O SPREMEMBAH IN DOPOLNITVAH ZAKONA O UREJANJU NASELIJ
                     IN DRUGIH POSEGOV V PROSTOR</title>.</p>
               <p>Predlog zakona je za tretjo obravnavo pripravila Vlada Republike Slovenije. Želi
                  predstavnik Vlade besedo? Gospod minister, želite besedo? Prosim.</p>
            </sp>
            <sp xml:id="SDZ1-Redna-16-1993-12-21.sp93">
               <speaker>MIHA JAZBINŠEK:</speaker>
               <p>O tem zakonu je bilo veliko govora. Vlada je v tej fazi pripravila amandma, ki se
                  nanaša na razširitev, na pojem infrastrukturnih objektov in naprav nacionalnega
                  pomena, namen samo za avtoceste. Utemeljitve so dosti znane. Kar se tiče
                  odlagališča odpadkov, posebnih in radioaktivnih, so tu izločena samo zato, da se
                  ne bi okoli te najbolj delikatne točke, na neki način razprava preveč
                  zaostrila.</p>
               <p>Mislimo, bi bila operativnost države na drugih prometnih sistemih in predvsem tudi
                  na energetskih sistemih s tem dosežena, kajti radikalna sprememba zakonodaje na
                  tem področju ne bo šla tako hitro. V postopku amandmiranja je bilo razmerje med
                  državo in občino spravljeno v dovolj racionalne okvirje, roki so se</p>
               <p>podaljšali, medsebojne interakcije so se tudi podaljšale. Državni zbor je vedno
                  naklonjen tudi lokalnim pobudam, mislimo da tu ne gre za centralizacijo v
                  odločanju v takem smislu, da ne bi mogli prisluhniti tem rečem.</p>
               <p>Kar se tiče amandmajev, ki jih je dala Slovenska ljudska stranka, z naše strani
                  menimo, da prvi amandma nekako ni nujen. Piše, da samo plačila, ne pa tudi drugi
                  popusti. Dobrobit nekomu je, če mu ni bilo potrebno plačati, ali če je imel popust
                  pri tem. Prvega dopolnila na nek način ne razumem.</p>
               <p>Mi bi rekli, da drugo njihovo dopolnilo, kjer je rečeno neplačana odškodnina iz
                  prvega odstavka tega člena je stvarni vložek Republike Slovenije pri povečanju
                  osnovnega kapitala z vložki itn. To je nekako logičen amandma.</p>
               <p>Tretji amandma se nam ne zdi logičen, če smo odpustek priznali kot kapitalski
                  vložek v neki delniški družbi.</p>
               <p>Pri posameznem amandmaju, ko bo na vrsti, bom po potrebi prosil še za besedo.</p>
            </sp>
            <sp xml:id="SDZ1-Redna-16-1993-12-21.sp94">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Predlog zakona je obravnaval Odbor za infrastrukturo in okolje kot
                  matično delovno telo. Želi poročevalec besedo? Prosim, gospod Žaro Pregelj.</p>
            </sp>
            <sp xml:id="SDZ1-Redna-16-1993-12-21.sp95">
               <speaker>ŽARKO PREGELJ:</speaker>
               <p>Spoštovani! Odbor za infrastrukturo in okolje je predlog zakona obravnaval na
                  svoji 22. seji in ga več ali manj ocenil kot primernega za tretjo obravnavo.
                  Ocenili smo, da so bili predloženi vsi potrebni elementi za opravilo te
                  obravnave.</p>
               <p>No, razprava se je vrtela predvsem okoli amandmajev Vlade, ki ponovno odpira
                  osnovno opredelitev zakona kot zakona, ki naj predvsem pospeši gradnjo avtocest,
                  medtem ko naj se vsi ostali infrastrukturni objekti oziroma problemi pospešitve
                  postopkov za pridobitve ustreznih dovoljenj izpeljejo po klasični proceduri v
                  novem zakonu o urejanju naselij in drugih posegov v prostor. Odbor je tudi pri
                  glasovanju o posameznih amandmajih te amandmaje Vlade zavrnil, ki so se nanašali
                  na razširitve tega zakona, na veljavnost za vse ostale infrastrukturne objekte,
                  tudi za odlagališča, razen jedrskih in odlagališča posebnih odpadkov.</p>
               <p>Odbor je vztrajal na odločitvi Državnega zbora iz prve obravnave in na odločitvi
                  Državnega zbora v drugi obravnavi in zato menimo, da ni primerno spreminjati
                  bistva tega zakona s tem, da se mu širi veljavnost na ostala infrastrukturna
                  področja.</p>
               <p>Odbor je tokrat za razliko od druge obravnave podprl amandma Vlade k 45.j) členu
                  oziroma i) odvisno, kako se preštevilčijo ti členi, in sicer to je amandma Vlade,
                  da se sprememba namembnosti ne plačuje, v kolikor Vlada tako odloči. No, odbor je
                  to odločitev nekako argumentiral z dodatno obrazložitvijo Ministrstva, pristojnega
                  za promet, ki argumentira, da se s tem, v kolikor je naša država pri gradnji
                  avtocest dolžna plačevati še spremembo namembnosti, celotna investicija poveča za
                  približno 15% oziroma bi potem za isti denar 15% manj avtocest lahko naredili.</p>
               <p>No, glede na to, da so vloženi še posamezni amandmaji, kasneje, ko je odbor že
                  opravil razpravo, je eventualno mogoče v primeru želje poslanskih skupin oziroma,
                  če zbor tako odloči, se lahko odpor ponovno sestane in sprejme oziroma poda mnenje
                  o naknadno vloženih amandmajih. Hvala.</p>
            </sp>
            <sp xml:id="SDZ1-Redna-16-1993-12-21.sp96">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne želi.)</stage> Hvala lepa. V skladu z 196. členom poslovnika v
                  tretji obravnavi razpravlja Državni zbor o zakonskem predlogu v celoti, obravnava
                  posameznih členom pa je mogoča le pri tistih členih, h katerim so vili v drugi
                  obravnavi sprejeti amandmaji in h katerim so bili v skladu s 197. členom
                  poslovnika vloženi amandmaji. Pregled amandmajev imate na klopi, datum 18.12.1993.
                  Želijo besedo predstavniki poslanskih skupin? Gospod Pregelj za Slovensko ljudsko
                  stranko.</p>
            </sp>
            <sp xml:id="SDZ1-Redna-16-1993-12-21.sp97">
               <speaker>ŽARKO PREGELJ:</speaker>
               <p>Spoštovani! Slovenska ljudska stranka je omenjeni zakon proučila, predvsem v
                  smislu, kaj bo pomenilo za tisti del našega gospodarstva, ki se nanaša na
                  kmetijstvo in katerega bo tudi v večini primerov nekako prizadevala gradnja
                  avtocest. Posebno pozornost smo namenili dopolnilu Vlade k 45.h) oziroma 65.i)
                  členu, kjer Vlada predlaga, naj se ponovno uvede člen, ki predvideva, da se za
                  spremembo namembnosti zemljišč, tisti del, ki se plačuje v državni proračun, pač
                  ne opravi, z izgovorom, da so to zgolj transakcije z ene postavke v državnem
                  proračunu na drugo postavko. Jasno je, da je to v resnici s stališča integralnega
                  proračuna nekoliko neresna razlaga. Namreč, dejstvo je, da z izgradnjo avtoceste
                  po kvalitetnih kmetijskih zemljiščih v resnici del gospodarstva preusmerimo
                  oziroma ga izničimo.</p>
               <p>Namreč, sprememba namembnosti je bila uvedena zato, da bi nekako zaščitili tisto
                  gospodarstvo, ki pri tem utrpi škodo in to je ravno kmetijstvo. Ta sredstva se
                  morajo vrniti nazaj v kmetijstvo, ali v obliki usposabljanja novih zemljišč, to so
                  različne melioracije, do ukrepov, ki z večjo intenziteto nekako nadomestijo
                  izgubljena zemljišča. Jasno je, da se v slovenskih razmerah ne da na tem omejenem
                  ozemlju, ki ga imamo za kmetijske namene, usposobiti bistveno večjih površin, kot
                  jih v resnici imamo. Res, je da obstajajo v določenih delih države zemljišča, ki
                  se zaraščajo, ki izgubljajo svoj dosedanji kmetijski pomen, toda glede na to, da
                  je ta naravni resurs, te naravne dobrine pri nas omejena, moramo z njo zelo skrbno
                  ravnati.</p>
               <p>Zato Slovenska ljudska stranka nasprotuje temu amandmaju, ki bi nekako odpisal
                  odgovornost investitorja za spremembo namembnosti. Namreč, ne moremo več
                  pristajati na tisto stališče, ki je bilo do nedavnega v veljavi, češ, saj to je
                  vse v</p>
               <p>družbeno dobro, vse bo ostalo naše, vse bo v lasti družbe oziroma prenešeno od
                  države in je čisto vseeno, iz katerega žepa gre. V resnici ni več čisto vseeno.
                  Tudi družba, ki bo gradila avtoceste, ne bo več zgolj samo državna družba. Res da
                  bo imela država v tej družbi največji delež oziroma nad polovico, toda ta delež se
                  bo verjetno lahko spreminjal in koristi iz tega neplačanja <stage>(če lahko tako
                     rečemo)</stage> oziroma iz odpisa odškodnine za spremembo namembnosti bodo
                  lahko imeli popolnoma zasebni investitorji oziroma tisti, ki bodo lastniki deležev
                  te družbe - tudi tujci. Zato pri Slovenski ljudski stranki menimo, da mora država
                  tukaj zaščititi svoje koristi in predlagamo na vladni amandma svoj amandma, svoje
                  dopolnilo, ki predvideva, da se ta neplačana odškodnina, za katero je bil zadolžen
                  državni proračun, predstavi oziroma oblikuje kot stvarni vložek Republike
                  Slovenije pri povečanju osnovnega kapitala v družbi za avtoceste Republike
                  Slovenije. To je po zakonodaji možno. Potrebno je sicer, v kolikor bi to nastalo,
                  ob ustanovitvi družbe to predvidevati že v njenem statutu, kadar pa gre za
                  dokapitalizacijo, se to naredi s posebnim sklepom oziroma z aktom, ki ga sprejme
                  nadzorni svet oziroma upravni organ te družbe.</p>
               <p>Na ta način bi država ohranila realno vrednost, ki jo v to družbo vloži, namreč,
                  tudi ta izguba, ki jo predstavlja sprememba namembnosti je nekakšna vrednost, ki
                  jo je treba nekje beležiti in pri tem bi država lahko v primernem trenutku te
                  deleže ali odprodala in jih potem z izkopičkom vložila v kmetijstvo oziroma lahko
                  jih pusti v tej družbi in v kolikor je ta družba normalno dobičkonosna s tistimi
                  sredstvi, ki jih dobi letno od dobička te družbe, vrača tisto, kar je kmetijstvo
                  izgubilo skozi daljši čas.</p>
               <p>Vsekakor se nam zdi v tem trenutku, ko v bistvu želimo hitro izgradnjo avtocest in
                  ko želimo ohranitev naravnih dobrin, ki jih imamo, da uporabimo ta instrument, ki
                  nam ga sedanja zakonodaja omogoča. V nasprotnem primeru, v kolikor bo Državni zbor
                  pokazal nerazumevanje za naš predlog, bomo to razumeli kot napad oziroma ogrožanje
                  te dobrine, za katero se Slovenska ljudska stranka vedno zavzema, to so ohranitev
                  kmetijskih zemljišč in bomo primorani v drugačne ukrepe. Hvala.</p>
            </sp>
            <sp xml:id="SDZ1-Redna-16-1993-12-21.sp98">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo od poslanskih skupin? Besedo dajem poslankam in
                  poslancem. Želi kdo razpravljati? <stage>(Nihče.)</stage> Ker ne želi nihče več
                  razpravljati, prehajamo na obravnavo in odločanje o posameznih amandmajih. V
                  razpravo dajem amandma k naslovu novega poglavja, ki glasi: v naslovu novega
                  poglavja se beseda avtocest nadomesti z besedilom <q>"infrastrukturnih objektov in
                  naprav nacionalnega pomena."</q> Predlagatelj je Vlada, odbor za infrastrukturo in
                  okolje amandmaja ne podpira. Ugotovimo sklepčnost! <stage>(43 prisotnih.)</stage>
                  Ni dovolj.</p>
               <p>Ugotovimo sklepčnost! Še manj kot prej, pa nihče ni šel ven. Še enkrat bomo
                  ugotovili sklepčnost. Ugotovimo sklepčnost! <stage>(43 prisotnih.)</stage> Torej,
                  ker nismo sklepčni, prekinjam sejo. Nadaljujemo čez petnajst minut. Petnajst
                  minut, pa prosim, da zagotovite sklepčnost vodje poslanskih skupin. Pet minut, v
                  redu, sigurno bomo začeli pa čez petnajst minut. Prosim vodje in ostale, da
                  zagotovite svoje ljudi.</p>
            </sp>
            <stage type="time">(Seja je bila prekinjena ob 13.00 uri in se je nadaljevala ob 13.14
               uri.)</stage>
            <sp xml:id="SDZ1-Redna-16-1993-12-21.sp99">
               <speaker>PODPREDSEDNIK MIROSLAV MOZETIČ:</speaker>
               <p>Nadaljujemo s sejo Državnega zbora.</p>
               <p>Prosim, da ugotovimo sklepčnost! <stage>(50 prisotnih.)</stage></p>
               <p>Ponovno dajem na glasovanje prvi amandma k naslovu novega poglavja, ki glasi: <q>"V
                  naslovu novega poglavja se beseda "</q>avtocest<q>" nadomesti z besedilom
                  "</q>infrastrukturnih objektov in naprav nacionalnega pomena." Ugotovimo sklepčnost!
                     <stage>(56 prisotnih.)</stage></p>
               <p>Žarko Pregelj želi obrazložiti glas.</p>
            </sp>
            <sp xml:id="SDZ1-Redna-16-1993-12-21.sp100">
               <speaker>ŽARKO PREGELJ:</speaker>
               <p>Spoštovani! Glasoval bom proti temu amandmaju, ker v bistvu v tej fazi korenito
                  posega v celoten zakon. Ta dopolnitev zakona o urejanju naselij in drugih posegov
                  v prostor je bila pač sprejeta zato, da omogočimo hitrejšo gradnjo avtocest.</p>
               <p>V pripravi je že dalj časa nov zakon o urejanju naselij in drugih posegov v
                  prostor in menim, da je prav, da gre ta zakon po normalni, umirjeni proceduri
                  skozi Državni zbor in takrat naj velja tudi za infrastrukturne objekte in naprave
                  širšega nacionalnega pomena. Do takrat pa menimo, da je upravičeno in da se mudi
                  čisto zares zgolj zaradi gradnje avtocest, sicer utegnemo v tej naglici narediti
                  kakšno težjo napako, na katero zdaj nismo bili dovolj pozorni.</p>
               <p>Namreč za avtoceste vsi približno vemo, kakšni posegi so. V resnici so to posegi
                  nacionalnega pomena. Posamezna odlagališča, tudi komunalna, pa so lahko večkrat
                  zelo lokalnega pomena in imajo veliko večji vpliv na posamezno manjšo lokalno
                  skupnost oziroma občino in zato menimo, da je potrebno to, predvsem to poglavje,
                  ki nekako občini jemlje določene pristojnosti, še premisliti in zato je ta zakon
                  zaenkrat primeren zgolj za avtoceste, za ostale infrastrukturne objekte pa mislim,
                  da je čas enkrat kasneje. Hvala.</p>
            </sp>
            <sp xml:id="SDZ1-Redna-16-1993-12-21.sp101">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Lenič, bo tudi obrazložil glas.</p>
            </sp>
            <sp xml:id="SDZ1-Redna-16-1993-12-21.sp102">
               <speaker>JOŽE LENIČ:</speaker>
               <p>Gospod podpredsednik, spoštovane dame in gospodje! Jaz sem mislim že dvakrat
                  branil ta amandma in ga bom seveda tudi v tretje s podobnimi argumenti, ki mislim,
                  da so dobri in da zdržijo.</p>
               <p>Prvič. Zakon oziroma rešitev, ki je predlagana, je kompatibilna in v skladu z
                  rešitvami, ki se pripravljajo v novem zakonu o urejanju naselij. Torej, ne prihaja
                  do nikakršnih navzkrižij ali kolizij te vrste.</p>
               <p>Drugič. Če je ta zakon dober za avtoceste, ki predstavljajo, bom rekel največji,
                  ali pa enega od največjih prostorskih posegov v naši državi, potem mora biti dober
                  tudi za druge posege v prostor.</p>
               <p>Tretjič. Tretji argument, zaradi katerega bom ta amandma podprl, je tudi ta, da je
                  Vlada tokrat kljub vsemu pripravila malo drugačen amandma, kot v drugem branju,
                  kajti izločila je posebno kategorijo, in to so nevarni odpadki.</p>
               <p>Komunalni odpadki tako niso, objekti nacionalnega infrastrukturnega pomena, ampak
                  so občinska stvar, medtem ko je nevarne in jedrske odpadke oziroma nevarne odpadke
                  izločila iz tega amandmaja.</p>
               <p>Ne vidim nikakršnega razloga, da zadeva poleg avtocest ne bi veljala tudi za druge
                  objekte in dajmo možnost, da se na področju infrastrukture v Sloveniji tudi na
                  drugih področjih, ne samo na avtocesti, kaj naredi hitro in učinkovito. Hvala
                  lepa.</p>
            </sp>
            <sp xml:id="SDZ1-Redna-16-1993-12-21.sp103">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi obrazložiti glas? Gospod Geržina.</p>
            </sp>
            <sp xml:id="SDZ1-Redna-16-1993-12-21.sp104">
               <speaker>MIROSLAV GERŽINA:</speaker>
               <p>Hvala lepa. Spoštovani! Že dvakrat smo bili proti temu. Rekli smo, avtoceste se že
                  pripravljajo skozi desetletja, zadeve so predebatirane, nekje so spori, ki bi jih
                  v Državnem zboru - če jih ne bi mogli prej urediti, uredili.</p>
               <p>Gospod minister je - sem že zadnjič rekel - iznajdljiv in je skozi zadnja vrata
                  spet prišel z enako zadevo, malo sfrizirano <stage>(bi temu rekli)</stage> in
                  poskuša, olajšati svoje delo. Mislim, da je, nasprotno od gospoda Leniča, gospod
                  minister že obljubil, da bo zakon pripravil; nekaj že zamuja, na tak način, da si
                  olajša delo, da ni primerno. V določenih zadevah, kot o infrasrukturnih objektih
                  nacionalnega programa ali pomena, mislim, da se je treba malo več pogovoriti
                  potem, ko bo pripravljen kompletni zakon o tem. Mi smo zakon o avtocestah že
                  sprejeli in zakon o železnicah in tako naprej, trenutno še ni aktualen. Ne vem
                  zakaj bi hoteli, zato sem proti temu amandmaju. Hvala lepa.</p>
            </sp>
            <sp xml:id="SDZ1-Redna-16-1993-12-21.sp105">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Verzolak.</p>
            </sp>
            <sp xml:id="SDZ1-Redna-16-1993-12-21.sp106">
               <speaker>IVAN VERZOLAK:</speaker>
               <p>Hvala za besedo. Spoštovani zbor! Tukaj smo z velikim navdušenjem sprejeli
                  nacionalni program izgradnje avtocest, zdaj pa izgleda tako, kot da se tega imena
                  sramujemo. Enostavno ne razumem, kaj je s tem narobe, s tem imenom avtocest. Če
                  gledam naprej, nadomestim z besedilom <q>"infrastrukturnih objektov in naprav
                  nacionalnega pomena"</q>. Mislim, da se zopet hoče nekaj speljati v napačne vode. Če
                  smo se odločili za avtoceste, naj bo to glasno in jasno opredeljeno. V končni
                  fazi, naprave nacionalnega pomena, če malo karikiram, so lahko tudi bunkerji.
                  Hvala lepa.</p>
            </sp>
            <sp xml:id="SDZ1-Redna-16-1993-12-21.sp107">
               <speaker>PODPREDSEDNIK MIROSLAV MOZETIČ:</speaker>
               <p>Zdaj je obrazložitev glasu, ni več razprave. Moral bi povedati tisto magično
                  besedo, kako boste glasovali. Še kdo želi obrazložiti glas?
                     <stage>(Nihče.)</stage></p>
               <p>Zato dajem ta amandma, ki se nanaša na naslov na glasovanje. Ugotovimo sklepčnost!
                     <stage>(57 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Če pravilno berem naslednja dva amandmaja sta brezpredmetna glede na določilo
                  poslovnika.</p>
               <p>Prehajamo na amandma k 45.h oziroma preštevilčeno 45.i členu. To je amandma, ki je
                  na drugi strani spodaj. Dopolnilo k amandmaju k 45.h členu oziroma preštevilčenemu
                  45.i členu se glasi: Na koncu prvega odstavka 45.j člena se za besedo <q>"plačuje"</q>
                  postavi pika, ostalo besedilo pa se črta. Predlagatelj je poslanska skupina
                  Slovenske ljudske stranke. Odbor in Vlada, v pregledu ni stališča.</p>
               <p>Gospod Žaro Pregelj. Umik.</p>
               <p>Potem imamo na 3. strani pod točko 2 dopolnilo k amandmaju k 45.h členu oziroma
                  preštevilčenemu 45.i členu. Gospod Žare? Tukaj boste vztrajali? Potem preberem. V
                  45.j členu se doda nov drugi odstavek, ki se glasi: Neplačana odškodnina iz prvega
                  odstavka tega člena je stvarni vložek Republike Slovenije pri povečanju osnovnega
                  kapitala z vložki v družbi za avtoceste Republike Slovenije. Predlagatelj je
                  poslanska skupina Slovenske ljudske stranke. Odbor in Vlada niste dala
                  stališča.</p>
               <p>Žaro Pregelj želi besedo.</p>
            </sp>
            <sp xml:id="SDZ1-Redna-16-1993-12-21.sp108">
               <speaker>ŽARKO PREGELJ:</speaker>
               <p>Spoštovani! Ta amandma je vložen z namenom, da se amandma Vlade naredi v resnici
                  konsistenten in tudi, da je v skladu z tistim, kar določa zakon o gospodarskih
                  družbah. Zakon o gospodarskih družbah omogoča, da so lahko v  kapitalu družb tudi
                  stvarni vložki. Ravno taka neplačana odškodnina za spremembo namembnosti je v
                  resnici olajšava države družbi za gradnjo avtocest.</p>
               <p>Pristojno Ministrstvo za promet nam je dalo podatek, da to pomeni 15% celotnega
                  programa izgradnje avtocest. Na ta način bo država omogočila izvedbo 15% večjega
                  programa pri izgradnji avtocest in ker država predvidoma ne bo ostala edini
                  delničar v delniški družbi, je prav, da se ta neplačana odškodnina opredeli kot
                  stvarni vložek Republike Slovenije pri povečanju osnovnega kapitala v družbi za
                  avtoceste. S tem, ko povečamo osnovni kapital v družbi za avtoceste, je tudi
                  eventualno omogočena večja dokapitalizacija tudi s strani tujih investitorjev.
                  Vemo, da je lahko kapital družbe za avtoceste samo toliko povečan, kolikor dopušča
                  razmerje, to pa je vedno v prid države Slovenije.</p>
               <p>Glede na to, da država kasneje lahko v ugodnem trenutku, npr., ko so avtoceste
                  zgrajene po šestih, sedmih, desetih letih in se izkažejo večje potrebe za
                  investicije v kmetijstvu, lahko te deleže odproda. S tem izkupičkom pridemo nazaj
                  do tistih sredstev, ki jih sedaj zaradi hitre gradnje avtocest ne moremo
                  investitorju zaračunati. Na ta način ohranimo</p>
               <p>dolgoročno ta sredstva za tisto namembnost, za katero so bila predvidena v
                  državnem proračunu.</p>
               <p>Druga možnost je sicer z dobičkom, ki bi ga lahko država imela na podlagi teh
                  stvarnih deležev. Stvarni deleži se potem vodijo kot delnice. Ta dobiček je v
                  družbi v začetku vprašljiv, dokler ne bodo vrnjena vsa posojila. Čas za vračilo
                  posojil je dolg, verjetno je naslednja rešitev kratkoročno za državo popolnoma
                  nepomembna, dolgoročno pa je najbolj pomembno to, da država ohrani svoj delež in
                  ga tudi ustrezno vodi, to je edino kot stvarni vložek.</p>
               <p>V kolikor ste v dvomih za odločitev v zvezi s tem našim predlogom, je možno, da se
                  o tem izjasni še ali Sekretariat za zakonodajo ali poda mnenje Vlada. Prav bi
                  bilo, da bi Vlada podala svoje mnenje. Vidimo, da je to edini možni način, da se
                  amandma Vlade k 45.j) členu lahko sprejme. V nasprotnem primeru bomo menili, da je
                  v bistvu tukaj oškodovano družbeno premoženje oziroma državno in bo potrebno
                  dolgoročno zadevo drugače zastaviti. Hvala.</p>
            </sp>
            <sp xml:id="SDZ1-Redna-16-1993-12-21.sp109">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Šešerko, prosim. Mislim, da bi bilo dobro, da bi sekretariat
                  dal svoje mnenje glede te zadeve. Neplačana odškodnina, stvarni vložek, to bi bilo
                  dobro, da bi razložili.</p>
            </sp>
            <sp xml:id="SDZ1-Redna-16-1993-12-21.sp110">
               <speaker>DR. LEO ŠEŠERKO:</speaker>
               <p>Gospod podpredsednik, spoštovani zbor! Glasoval bom proti temu amandmaju, ker je
                  njegova osnovna intenca pozitivna;  varovati najbolj kvalitetna zemljišča. V tej
                  dikciji, kot so povedali, v bistvu je stimulativen, temu pritoku privatnega
                  kapitala v to družbo. Temu smo mi vseskozi nasprotovali, ker gre za absurdno reč.
                  Državljani Slovenije bodo plačevali bencinski tolar in bodo to darovali nekomu.
                  Hkrati bo tukaj prišel nek privatni investitor, ki bo pobiral dividende.
                  Državljani Slovenije so tukaj s tujim privatnim vlagateljem, ki bo tudi šel samo
                  po kredit v neko banko, ta kredit z dividendi plačal in obdržal osnovni kapital v
                  družbi. Ta ideja je popolnoma absurdna. Mi ji nasprotujemo, mislimo, da amandma ne
                  bo dosegel želenega cilja, ker s stališča družbe bo interes po betoniranju najbolj
                  kvalitetnih zemljišč, kljub temu amandmaju ostal neomejen, saj to šlo samo z
                  vidika države, ki jo v tem primeru samo cestni lobij uteleša in nobena druga
                  avtoriteta ali če hočete, nasprotni interes bo šel za neko številko na računu.
                  Hvala lepa.</p>
            </sp>
            <sp xml:id="SDZ1-Redna-16-1993-12-21.sp111">
               <speaker>PODPREDSEDNIK MIROSLAV MOZETIČ:</speaker>
               <p>Nisem želel prekinjati, samo ta amandma se ne nanaša na zakon o družbi z avtocest,
                  gospod Zagožen, pa gospod Černelič, bi na koncu minister, gospod Lenič.</p>
            </sp>
            <sp xml:id="SDZ1-Redna-16-1993-12-21.sp112">
               <speaker>DR. FRANC ZAGOŽEN:</speaker>
               <p>Spoštovani zbor! Seveda bi bilo najbolj prav, da bi družba plačala vso odškodnino.
                  To bi bila najbolj čista rešitev, ki bi jo najbolj zanesljivo varovala kvalitetna
                  kmetijska zemljišča. Ampak ta zbor se je žal odločil drugače že zadnjič, da se ali
                  ne plačuje ali zniža. V tem primeru je treba rešiti, kar se rešiti da in to je
                  zasilna rešitev. Jaz pričakujem, da bo zbor tudi po naslednjih volitvah
                  uveljavil</p>
               <p>potem to možnost, o kateri je govoril gospod Pregelj, ali izvršna oblast, skratka
                  vlada. Zakon bo to omogočal, da namreč te stvarne deleže odproda in jih nameni za
                  to, kar bi po osnovnem zakonu, po zakonu o kmetijskih zemljiščih moralo biti
                  uporabljeno. Če tega ne vgradimo v zakon, to je možnost, v tem primeru smo seveda
                  dejansko to neplačano odškodnino na nek način priznali kot delež k tujim
                  investitorjem v družbi, ker bo delež države pač toliko zmanjšan in s tem
                  sorazmerno večji delež za isti vložek tujih investitorjev. Torej, če tega ne
                  sprejmemo, v bistvu to neplačano odškodnino podarjamo tujim vlagateljem v družbi.
                  Zaradi tega prosim, da ta amandma podprete, jaz ga bom. Vem, da ni najboljša
                  rešitev, da bi bila boljša, da se odškodnina v celoti plača, je pa zasilna
                  rešitev, ker so pač bili očitki, da bi plačevanje te odškodnine sicer podražilo
                  gradnjo in jo upočasnilo. Hvala.</p>
            </sp>
            <sp xml:id="SDZ1-Redna-16-1993-12-21.sp113">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa, gospod Černelič ima besedo.</p>
            </sp>
            <sp xml:id="SDZ1-Redna-16-1993-12-21.sp114">
               <speaker>FRANC ČERNELIČ:</speaker>
               <p>Hvala lepa gospod predsedujoči. Mi smo se s poslansko skupino dogovorili, da bomo
                  glasovali proti, čeprav je dejansko namen, tako kot je napisano in če ga na hitro
                  prebereš, izgleda, da je stvar za podpreti, vendar ni za podpreti. Kajti ta
                  neplačana odškodnina, vložek najprej, prvo, kar je tega denarja ni nikjer posebej.
                  Mislim, da mora država reševati probleme tako, kot v družini. Rešuješ pač vse
                  otroke na nek način enakomerno in seveda ne tako, da daš enemu otroku denar zato,
                  da ga bo dal drugemu oziroma, da ga vzameš nazaj in ga daš drugemu. Vsekakor je
                  treba kmetijsko področje reševati pač tako, da se odobri tudi iz proračuna
                  ustrezni del tudi zato, ker na drug način v bistvu zmanjšujemo zadeve, nikakor pa
                  ne na ta način, da neplačano odškodnino, ki se efektivno izračuna, ki ni v obliki
                  denarja, potem štejemo družbi kot vložek in seveda ne bomo glasovali za to. Hvala
                  lepa.</p>
            </sp>
            <sp xml:id="SDZ1-Redna-16-1993-12-21.sp115">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Lenič ima besedo. Gospod Džuban, prosim.</p>
            </sp>
            <sp xml:id="SDZ1-Redna-16-1993-12-21.sp116">
               <speaker>GEZA DŽUBAN:</speaker>
               <p>Hvala lepa. Jaz bom sicer glasoval za ta amandma, vendar proceduralno mi nekaj ni
                  jasno. Mi se menimo o odškodnini, ki ne bo plačana, vendar je še nismo
                  izglasovali. Mi se bomo v naslednjem vladnem amandmaju odločali o tem, da ali ne,
                  vendar takrat bomo komaj vedeli. Če smo izglasovali, potem je verjetno ta varianta
                  možna, v nasprotnem primeru se mi zdi, da to ni možno. Lahko glasujemo o tem.
                  Istočasno mi vemo, da gre tukaj za 70% delež, ki jih plačuje država. Upam, da je
                  to zadnje, da ne bomo prišli do naslednjega amandmaja, ki ga je postavil pri nas
                  gospod minister, da bi se naj tudi občine odpovedale in da bi potem prišli
                  kvečjemu noter v prioriteto na račun fizibilitija itd.</p>
               <p>Upajmo, da je to dokončna rešitev in da se z zahtevki na račun spremembe
                  namembnosti ne bomo več pogovarjali, odvisno seveda od tega, kako bomo o
                  naslednjih dveh amandmajih izglasovali. Hvala lepa.</p>
            </sp>
            <sp xml:id="SDZ1-Redna-16-1993-12-21.sp117">
               <speaker>PODPREDSEDNIK MIROSLAV MOZETIČ:</speaker>
               <p>Samo kratka obrazložitev. To so amandmaji na amandmaje in glasujemo najprej o
                  amandmajih na amandmaje, pod točko 4 je pa ta Vladni amandma, ki bo na koncu.
                  Gospod Protner ima besedo.</p>
            </sp>
            <sp xml:id="SDZ1-Redna-16-1993-12-21.sp118">
               <speaker>MAG. JOŽE PROTNER:</speaker>
               <p>Spoštovani gospod podpredsednik! Mi res govorimo zdaj o amandmaju na amandma,
                  vendar da ne bi najprej spregovorili o samem amandmaju Vlade, pa skoraj ne bo šlo.
                  Mislim v osnovi naslednje.</p>
               <p>Mi imamo pred sabo zakon o dopolnitvah zakona o urejanju naselij in drugih posegov
                  v prostor, s tem amandmajem pa posegamo v en drug zakon, zakon o kmetijskih
                  zemljiščih, ki določa odškodnino za spremembo namembnosti zemljišč. Zadnjič je
                  tekla razprava in seveda tudi glasovanje in to določilo, ki je določalo črtanje
                  odškodnine za spremembo namembnosti za potrebe avtocest, ni bilo podprto. Jaz bi
                   predlagal, da nam sekretariat vendarle pove, ali je čisto formalno to prav, da
                  posegamo z enim zakonom na področje drugega zakona? To bo mnenje, pa ne glede na
                  to mnenje bi rekel svoje mnenje, da ni spodbudno tudi ne koristno posegati z enim
                  zakonom na področje drugega, celo iz čisto drugega resorja, ker se nam lahko na
                  koncu zgodi, da na tak način od nekaterih zakonov ostanejo samo okviri ali
                  lupine.</p>
               <p>Predlagal bi, da zbor amandma Vlade k 45.j) členu zavrne, da pa v nadaljevanju
                  lahko zbor sprejme in jaz bi podprl tak sklep, sprejme sklep o spremembi zakona o
                  kmetijskih zemljiščih v tistem delu, ko govori o odškodnini, spremembi za
                  spremembo namembnosti kmetijskih zemljišč. Torej sklep, da Vlada pripravi zakon o
                  spremembi tega zakona o teh členih in o katerem bomo razpravljali, o katerem bomo
                  glasovali. Jaz mislim, da lahko v spremembi zakona o kmetijskih zemljiščih najdemo
                  marsikaj, od rešitev, ki so danes že tukaj tudi predlagane, z amandmajem na
                  amandma. Hvala.</p>
            </sp>
            <sp xml:id="SDZ1-Redna-16-1993-12-21.sp119">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo od poslancev besedo? Gospod minister, izvolite.</p>
            </sp>
            <sp xml:id="SDZ1-Redna-16-1993-12-21.sp120">
               <speaker>MIHA JAZBINŠEK:</speaker>
               <p>Tu gre seveda za stvarne reči, ne za formalne. Zdaj ali so te stvarne reči
                  zapisane posebej v zakonu o kmetijskih zemljiščih ali se tu uredijo, saj to je
                  vendarle namenski zakon, to je zakon o avtocestah, to se pravi, da bi lahko tudi o
                  stvarnih razmerijh v odnosu do <q>"darsa"</q> govorili. Odločitev bo pač treba sprejeti
                  tako ali tako.</p>
               <p>Jaz povem s svojega stališče seveda, da je ne glede na to, ali bo izglasovan
                  vladni amandma o tem, da se prihodek republike ne plačuje oz. se zniža, nujno
                  sprejeti ta amandma Slovenske ljudske stranke na zalogo, ker če bo potem tisti
                  amandma sprejet, če se iz integralnega proračuna del sredstev v ceni odpiše, potem
                  je to seveda stvarni vložek tja, kamor se odpis zgodi. Ta stvarni vložek bo držal
                  interese države, ker bo povečan v odnosu na eventualne bodoče druge zasebne
                  interesente. Če se ne bi kot stvarni vložek ocenjeval, potem bi torej bil vložek
                  države manjši in v tem smislu seveda ne bo pa to nič oviralo propulzivnosti
                  družbe, če bo ta amandma sprejet. Samo vedelo se bo, da je država v svojih
                  interesih tu seveda zaščitena, če se bo v tej družbi zgodil tudi zasebni kapital,
                  njen vložek bo vedno večji, tako da bi s stališča razprave zdaj o tej zadevi
                  morali, jaz sem se vstrašil prej tega, ko je gospod Černelič rekel, ker ta vložek
                  mora biti izkazan kot velik zato, da se zasebnega kapitala brani in da dividente,
                  ki so, gredo seveda v to osnovo, v državo in ne v zasebne roke v tem deležu.</p>
               <p>Toliko glede tega amandmaja.</p>
            </sp>
            <sp xml:id="SDZ1-Redna-16-1993-12-21.sp121">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Prosim, gospod minister za promet in zveze.</p>
            </sp>
            <sp xml:id="SDZ1-Redna-16-1993-12-21.sp122">
               <speaker>IGOR UMEK:</speaker>
               <p>Gospod predsedujoči, poslanci in poslanke! To, kar je bilo povedano, ni vladno
                  stališče. To, kar je povedal gospod Jazbinšek ni vladno stališče. Mi smo vas
                  seznanili, vladno stališče je vladni amandma. Mi smo kot ministrstvo seznanili
                  tudi o tem amandmaju na amandmaje Ministrstvo za varstvo okolja.</p>
               <p>Tisto, kar bi rad povedal, je to, da to ne more biti noben stvarni vložek, ker se
                  zadeva ne plačuje in je kot takšne ni. Pomeni pa to, če bi se plačevala ali tudi
                  če bi se krožno, da mora to DARS plačati, pa sam sebi nazaj nakazati, ali
                  kakorkoli drugače dati v zalogo, pomeni postavko na strani stroškov, kar lahko
                  močno zniža fizibilnost določenih projektov in pa projektov na celi črti.</p>
               <p>Gre za to, da je sprejet tudi kriterij mednarodnih finančnih institucij in v
                  posplošenem temu kriteriju sedaj zadostujemo, da naj bi bila fizibilnost teh
                  projektov 10%. To se pravi, gre tudi za tisti denar, ki naj bi bil investiran s
                  strani Evropske investicijske banke. Če se pojavi ta znesek popolnoma fiktivno na
                  strani stroškov, potem mnogi deli odsekov tej stopnji fizibilnosti več ne
                  zadostujejo, tako da bi vas prosil, da tu podprete vladni amandma. Hvala lepa.</p>
            </sp>
            <sp xml:id="SDZ1-Redna-16-1993-12-21.sp123">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Zagožen želi besedo.</p>
            </sp>
            <sp xml:id="SDZ1-Redna-16-1993-12-21.sp124">
               <speaker>DR. FRANC ZAGOŽEN:</speaker>
               <p>Spoštovani zbor! Vlada ima seveda lahko svoje mnenje, lahko ima tudi dve različni
                  mnenji, ampak mislim, da ta zadnja trditev gospoda ministra Umeka ne more povsem
                  držati enostavno zaradi tega, ker bi ta rešitev gradnje avtocest nič ne dražila,
                  sicer se pokaže kot strošek, ampak hkrati tudi kot prihodek družbe, kot vložek,
                  kot stvarni vložek in tudi če se naredi ta transakcija, da družba plača odškodnino
                  in jo dobi iz proračuna nazaj kot stvarni vložek, ne vem, zakaj bi tuji
                  investitorji proti temu lahko kaj imeli, razen seveda, če</p>
               <p>jim gre za to, da bi svoje dividende, ampak mislim, da v tem primeru gre za bančne
                  kredite mednarodnih bank in torej to ne more biti razlog, gre pa seveda lahko za
                  to, da bi te mednarodne finančne ustanove rade povečale dividende eventualnih
                  tujih vlagateljev v kapital družbe. Hvala.</p>
            </sp>
            <sp xml:id="SDZ1-Redna-16-1993-12-21.sp125">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospod minister Umek.</p>
            </sp>
            <sp xml:id="SDZ1-Redna-16-1993-12-21.sp126">
               <speaker>IGOR UMEK:</speaker>
               <p>V odobravanju glede na zadnje, kar je rekel gospod dr. Zagožen, proučujejo se
                  fizibilnosti projekta, ne DARSA, se pravi, gre za to, da se na strani projekta, ko
                  se gleda njegove stroške vračuna tudi spremembo namembnosti. Pri tem je čisto
                  vseeno, ali se potem to vrne nazaj ali ne vrne nazaj in takrat to vpliva na to
                  stopnjo fizibilnosti, tako da tisto, kar je trdil dr. Zagožen, preprosto ne
                  drži.</p>
            </sp>
            <sp xml:id="SDZ1-Redna-16-1993-12-21.sp127">
               <speaker>PODPREDSEDNIK MIROSLAV MOZETIČ:</speaker>
               <p>V redu. Gospod Šešerko.</p>
            </sp>
            <sp xml:id="SDZ1-Redna-16-1993-12-21.sp128">
               <speaker>DR. LEO ŠEŠERKO:</speaker>
               <p>Spoštovani! Res je, da ima recimo Evropska banka za obnovo in razvoj pogosto bolj
                  pozitivna stališča do ključnih slovenskih in industrijskih in infrastrukturnih
                  objektov kot sama Slovenija in ta naš Državni zbor, ampak v tem primeru gre za
                  izjemo in se popolnoma strinjam z gospodom Zagožnom. Zakaj?</p>
               <p>Projekt tovornega tranzita čez Slovenijo sigurno ni v interesu Slovenije, je pa v
                  interesu tistih industrijskih držav, ali pa agrarnih, ki potrebujejo čim bolj
                  poceni prevoz čez Slovenijo in seveda tudi ne želijo prek Evropske banke
                  financirati preveč tega prevoza oz. želijo čim bolj cenene avtoceste ali čim bolj
                  zmanjšati tehnični nivo teh avtocest in doseči čim več slovenskega prispevka v ta
                  skupni projekt. Prek bencinskega tolarja se bo to de facto zgodilo. Iz prometnih
                  študij tudi vemo, da prevoz enega polno obremenjenega, polno naloženega tovornjaka
                  naredi na cesti 22.000 krat toliko škode ali pusti posledic ali obrabi, kakor
                  hočete, kot en osebni avto, ampak lastnik, slovenski lastnik tega osebnega
                  avtomobila bo plačal svoj prispevek prek bencina z bencinskim tolarjem in lastnik
                  tega tovornjaka, ki bo peljal čez, veste, da plača samo malenkost več, kot ta
                  lastnik tovornjaka. Čez Slovenijo se vozi praktično zastonj in zato je treba
                  preinvestirati v tem primeru prek mednarodne banke, ta pa želi tudi čim bolj
                  poceni to izpeljati.</p>
               <p>In seveda tu zadaj je takoj ideja še o cestninah, zato da bi tega slovenskega
                  voznika osebnega avtomobila še enkrat poleg bencinskega tolarja vžgali po žepu,
                  medtem ko si ta voznik ali ne lastnik, se oproščam, lastnik tovornjaka, ki prevaža
                  tu čez z pritiskom na Vlado in se potem tu prezentira z nekimi ekonomskimi
                  računicami, želi čim nižjo ceno, želi graditi po najboljši zemlji in nas seveda
                  prepričuje, da je nesmisel, da mi ne dovolimo, da se to tako izvede, da je stvar
                  čim bolj poceni.</p>
               <p>Ni v interesu Slovenije, da je cesta najbolj poceni, ampak v interesu teh tujih
                  tranzitnih tovornih družb in zaradi tega bom jaz glasoval, za razliko od tistega,
                  kar sem prej rekel, tako kot pravi Zagožen, zaradi tega, ker je treba vsaj
                  postaviti te tuje investitorje pred resnične ekonomske računice. Treba je
                  izstaviti račun za vožnjo teh tovornjakov čez Slovenijo. Ne želijo iti na
                  železnico zaradi tega, ker jim to preveč jemlje čas in tudi v bistvu predrago je,
                  ne želijo pretovarjanja, ne želijo hitro, v bistvu ne želijo to videti Slovenije,
                  da je tu, oni želijo videti samo avtocesto, ki je odprta, po kateri se s polno
                  hitrostjo da peljati. Hvala lepa.</p>
            </sp>
            <sp xml:id="SDZ1-Redna-16-1993-12-21.sp129">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod minister Umek. Samo jaz bi res opozoril, da tukaj ta amandma
                  govori o neplačani odškodnini, ki naj bo stvarni vložek in bi ponovno izzval
                  Sekretariat za pravne zadeve, če bi le malo razložil ta dva pojma in kako to gre
                  skladno z zakonom o družbah.</p>
            </sp>
            <sp xml:id="SDZ1-Redna-16-1993-12-21.sp130">
               <speaker>IGOR UMEK:</speaker>
               <p>Trditve, ki so bile podane, ne držijo. V Evropi je razmerje med osebnim
                  avtomobilom in tovornjakom 1:4, pri nas 1:6; potem zahteva, če ste ratificirali, v
                  tem parlamentu je bil ratificiran transportni sporazum z Evropsko skupnostjo, tam
                  se zahteva ostrejše standarde in na te standarde gremo, kot tiste po katerih smo
                  do sedaj gradili.</p>
               <p>In tretjič. Za ekologijo uporabljamo metodologijo Evropske banke za obnovo in
                  razvoj, ki jo priznavajo tudi vse druge Evropske institucije in ki je v Evropi
                  najzahtevnejša. Hvala lepa.</p>
            </sp>
            <sp xml:id="SDZ1-Redna-16-1993-12-21.sp131">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Imate repliko?</p>
            </sp>
            <sp xml:id="SDZ1-Redna-16-1993-12-21.sp132">
               <speaker>JOŽE LENIČ:</speaker>
               <p>Gospod minister! Če se sklicujete na evropske institucije, potem bi morali omeniti
                  še dve deželi, ki sta enako kot Slovenija izpostavljeni močnemu pritisku Evropske
                  skupnosti, v tem primeru Avstriji in Švici. V tem Državnem zboru smo že večkrat
                  predlagali, naj se prometna strategija glede tranzita približa švicarski in
                  avstrijski, ampak o tem ne duha ne sluha.</p>
            </sp>
            <sp xml:id="SDZ1-Redna-16-1993-12-21.sp133">
               <speaker>PODPREDSEDNIK MIROSLAV MOZETIČ:</speaker>
               <p>Torej, na dnevnem redu ni prometne strategije. Želi še kdo razpravljati o tem, kar
                  je na dnevnem redu? Amandma pod točko 2 na tretji strani, da se neplačana
                  odškodnina nameni kot stvarni vložek. Gospod Lenič.</p>
            </sp>
            <sp xml:id="SDZ1-Redna-16-1993-12-21.sp134">
               <speaker>JOŽE LENIČ:</speaker>
               <p>Gospod podpredsednik, spoštovane dame in gospodje! Jaz dajem proceduralni predlog.
                  Želim, da se o tem izjasni zbor, da se najprej glasuje o tem 45.j) členu pod
                  številko 4 in nato o amandmaju pod številko 3. Hvala lepa.</p>
               <p>Obrazložitev je bila že podana, tako da ne bi ponavljal.</p>
            </sp>
            <sp xml:id="SDZ1-Redna-16-1993-12-21.sp135">
               <speaker>PODPREDSEDNIK MIROSLAV MOZETIČ:</speaker>
               <p>Torej po poslovniku je sicer tako, da se glasuje najprej o amandmaju na amandma.
                  Tudi če bi ta bil sprejet, pa potem drugi ne bi bil sprejet jasno ga ni. Saj, če
                  želite, dam jaz tudi ta predlog najprej, ni pa to, če smo spet dosledni, po
                  poslovniku.</p>
               <p>Želi še kdo razpravljati? Gospod Žarko Preglej ima besedo.</p>
            </sp>
            <sp xml:id="SDZ1-Redna-16-1993-12-21.sp136">
               <speaker>ŽARKO PREGELJ:</speaker>
               <p>Spoštovani, če sem prav razumel, ta zadnji proceduralni predlog, mislim, da ni
                  možen. Zakaj je potrebno najprej glasovati o amandmaju na amandma in potem o
                  osnovnem amandmaju. Namreč, ko je amandma enkrat izglasovan, je to del zakona, je
                  to člen. In člena se dvakrat ne da popravljati. Zato je treba najprej amandma na
                  amandma in potem v celoti spreminjati neko določilo v predlaganem zakonu. Tako, da
                  tukaj se procedure ne da obračati. Verjetno je potrebno vsebinsko razjasniti
                  zadeve. Žal, tukaj kot kaže, ne vem, ali ni Vlada enotna ali nima enotnega mnenja
                  ali ga sploh nima. Tukaj je verjetno problem.</p>
               <p>Ta naš predlog, ki smo ga mi vložili, je v obliki tega dodatnega dopolnila, je v
                  resnici gasilska rešitev. Zavedati se moramo, da v tem trenutku bo pač država
                  proračunska sredstva, če bo želela hitro graditi avtoceste, uporabljala za gradnjo
                  avtocest in ne za vlaganje v kmetijstvo. Verjetno v tem trenutku ne bo meliorirala
                  površin, jih bo pa izgubljala. Izgubila bo del kmetijskih površin, ki bi tudi v
                  tem času dajale svoj dohodek. Na njih bi namreč tista kultura, ki je bila zasejana
                  uspevala naprej. Recimo, konkretno v Savinjski dolini, 6 ha hmelja, kaj to pomeni
                  v 20 letih za državo.</p>
               <p>Ta hmelj vemo vsi, da je elitno izvozno blago, dosega visoko ceno. Kaj to pomeni
                  za državo. Ali je boljše, da to popolnoma odpišemo, nikoli nikjer nenadomestimo.
                  Namreč te narodnogospodarske računice jaz nikjer ne vidim. Govori se zgolj o
                  <q>"fizibiliti"</q> študiji, ki obremeni investicijo, ne govori se o tem kaj to pomeni za
                  državni proračun. In zato je ta naš nekako bi rekel varnostni ventil bil
                  predlagan. Sicer upam, da je vsem jasno, da Slovenska ljudska stranka tistega
                  amandmaja ne bo podprla. Že tako je v dilemi, ali naj podpre to dolgoročno
                  vračanje sredstev v kmetijstvo ali naj do konca zagovarja kratkoročno. Se pravi,
                  da se za vsako pozidavo zemljišča plača takoj sprememba namembnosti, tako kot
                  zakon o kmetijskih zemljiščih predvideva, torej preden dobi investitor gradbeno
                  dovoljenje. Hvala lepa.</p>
            </sp>
            <sp xml:id="SDZ1-Redna-16-1993-12-21.sp137">
               <speaker>PODPREDSEDNIK MIROSLAV MOZETIČ:</speaker>
               <p>Gospod Šiftar najprej, potem gospod Lenič.</p>
            </sp>
            <sp xml:id="SDZ1-Redna-16-1993-12-21.sp138">
               <speaker>DRAGO ŠIFTAR:</speaker>
               <p>Spoštovani! Vseeno bi zaprosil ministra, da bi nam dal pismeno, kaj dejansko to
                  pomeni; on je sicer govoril, da povečuje 15% stroške itd., samo, žal moram tu
                  povedati to, da sem jaz od tega ministra že marsikaj slišal, pa celo določene
                  stvari, ki so bile zapisane, niso držale oziroma zakonskim stvarem v časi govori,
                  celo zadnjič v Murski Soboti, da so to samo priporočila, zato niti slučajno ne
                  morem glasovati za nekaj takega, kar ne vidim. Hvala.</p>
            </sp>
            <sp xml:id="SDZ1-Redna-16-1993-12-21.sp139">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Lenič.</p>
            </sp>
            <sp xml:id="SDZ1-Redna-16-1993-12-21.sp140">
               <speaker>JOŽE LENIČ:</speaker>
               <p>Spoštovani! Poglejte, v čem se zdi meni situacija zagatna in v čem se mi zdi
                  paradoks vsega tega. Če bi bilo Ljudski stranki res do tega, da se prihrani
                  oziroma, da imajo kmetijska zemljišča kot eksteren strošek svojo vrednost in svojo
                  ceno, potem ne bi podprli četrtega amandma. Ker tretji amandma je po svoje
                  popolnoma brez veze. Mi točno vemo, da ta družba ne bo imela dobička, kar pomeni,
                  da bodo ti stroški samo fiktivno obremenjevali bilance pri Evropski banki,
                  kmetijska zemljišča pa ne bodo imela nič od tega. Tako, da za mene osebno je
                  ključen le amandma pod številko 45.j.), pod štiri. Zdaj, če to proceduralno ni
                  možno, jaz na tem ne bom vztrajal, vendar dejstvo je, v kolikor bo amandma pod
                  številko 4, vladni, ki niža to prispevno stopnjo, sprejet, potem je praktično
                  amandma pod številko 3 brezpredmeten.</p>
               <p>Kar se mene osebno tiče, sem v veliki dilemi, kako tehtati te eksterne stroške, ki
                  bodo bistveno otežili izgradnjo avtocest v Sloveniji, ali dati prednost tej
                  avtocestni infrastrukturi, tako da se bom verjetno pri tem glasovanju vzdržal.
                  Hvala lepa.</p>
            </sp>
            <sp xml:id="SDZ1-Redna-16-1993-12-21.sp141">
               <speaker>PODPREDSEDNIK MIROSLAV MOZETIČ:</speaker>
               <p>Gospod Šešerko.</p>
            </sp>
            <sp xml:id="SDZ1-Redna-16-1993-12-21.sp142">
               <speaker>DR. LEO ŠEŠERKO:</speaker>
               <p>Spoštovani gospod podpredsednik, spoštovani zbor! Kar je povedal gospod Lenič
                  tukaj ravnokar, je nad vse presenetljivo, da ta družba ne bo imela nobenega
                  dobička. Če to drži, potem ne bo nobenega motiva, da pridejo privatni investitorji
                  zraven in to kaže, da je cela konstrukcija, ki smo jo nedavno od tega peljali, v
                  hudem sporu okoli onega zakona bila eno veliko vlečenje za nos tega Državnega
                  zbora in javnosti in samo potrjuje tisto, kar smo v tisti razpravi opozarjali.</p>
               <p>Zdaj, druga stvar je ta predlog Vlade, tega amandmaja, ki kaže samo na to, da je
                  treba eksterne stroške praktično eliminirati. Dejstvo je, da so eksterni stroški
                  tu, samo način obračunavanja je tu zdaj takšen, da jih je treba vreči ven. Kaj
                  mislite, koliko za Slovenijo pomeni tisti hmelj, recimo. Morate vedeti, avtocesta
                  na širini 300 metrov pomeni uničenje zemljišča, ker to ni več primerno za
                  pridelavo brez težkih kovin in drugih strupenih snovi. Morali se bomo sprijazniti,
                  da bomo jedli težke kovine, pa žveplo, vse, kar je povezano s prometom in to je
                  treba obračunati, ampak očitno ne želite, gospod Lenič, da se to obračuna in je
                  vprašanje, v kakšnem roku. Avtocesta bo 200 ali 300 let tam tekla, za to dobo je
                  treba obračunati gospodarsko škodo, ki bo nastala Sloveniji pri izvozu hmelja, in
                  to se da relativno lahko obračunati glede na to, da Slovenija zdaj ta hmelj
                  izvaža. Hvala lepa.</p>
            </sp>
            <sp xml:id="SDZ1-Redna-16-1993-12-21.sp143">
               <speaker>PODPREDSEDNIK MIROSLAV MOZETIČ:</speaker>
               <p>Gospod Lenič, replika. Mi ne govorimo zdaj o avtocesti, ampak o določbi glede na
                  <gap n="......"/></p>
            </sp>
            <sp xml:id="SDZ1-Redna-16-1993-12-21.sp144">
               <speaker>JOŽE LENIČ:</speaker>
               <p>Ne, to je pomembna zadeva. Gospod Šešerko -</p>
               <p>Nisem rekel, da ne želim, da se ti stroški obračunavajo. Rekel sem, da sem sam
                  osebno v veliki dilemi, ker ne znam tehtati eksternih stroškov na eni strani, ki
                  predstavljajo nadomestilo za kmetijska zemljišča in eksternih koristi, ki jih na
                  drugi strani prinaša avtocesta. To je zelo zapletena razprava. Niti ne vem, koliko
                  bo Vlada to znižala, to ne piše. Nikakor nisem rekel, da ne želim, da se eksterni
                  stroški obračunavajo pri izgradnji avtoceste. Hvala lepa.</p>
            </sp>
            <sp xml:id="SDZ1-Redna-16-1993-12-21.sp145">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? Gospa Pečanova.</p>
            </sp>
            <sp xml:id="SDZ1-Redna-16-1993-12-21.sp146">
               <speaker>BREDA PEČAN:</speaker>
               <p>Hvala lepa za besedo. Še enkrat bom povedala to, kar sem že ob drugi obravnavi
                  tega zakona. Menim, da argumenti, ki so našteti zlasti v obrazložitvi k prvemu
                  amandmaju o katerem govorimo, to je, da gre za strošek države pri izgradnji
                  avtocest, je za mene sprevržen argument. Gre za to, da gradnja avtocest je strošek
                  te države, kmetijska zemljišča pa so dediščina naših potomcev. To sem že takrat
                  povedala in to povem še enkrat. S tem, da mi pozidujemo in polagamo avtoceste na
                  tista zemljišča, ki spadajo v prvo območje kmetijskih zemljišč, odvzemamo
                  kmetijska zemljišča našim potomcem. In to ne našim potomcem, našim otrokom in
                  našim vnukom, ki jih lahko že poznamo in vidimo, temveč našim potomcem čez
                  dvajset, čez dvesto ali tristo let. To je pomembna stvar pri tem.</p>
               <p>Noben denar na tem svetu ne more nadomestiti te vrednosti, ki je vgrajena v
                  kvalitetna kmetijska zemljišča. To je dediščina naših otrok in ne naša, njim jo
                  zapuščamo.</p>
               <p>Rekla bom še nekaj. Vlaganje stvarne vrednosti v avtocesto je sploh perfidno
                  dejanje. Pomeni, da bomo tisto, če že uničujemo kmetijska zemljišča prvega območja
                  za usposabljanje kmetijskih zemljišč nižje kvalitete za boljšo obdelavo, namenili
                  v asfalt in beton. To je nekaj neverjetnega, da lahko v Državnem zboru tako
                  razmišljamo. Zato bom proti takemu in tudi proti drugemu amandmaju glasovala.</p>
               <p>Prosila bi gospoda ministra, da nam vsem pove, kolikšna je odškodnina za spremembo
                  namembnosti kvadratnega metra kmetijskega zemljišča prvega območja. Če drži, da je
                  ta podražitev v vrednosti 15% km avtoceste, potem po zelo enostavni računici, ki
                  smo jo pravkar naredili, pomeni, da je za m2 kmetijskega zemljišča prvega območja
                  treba plačati 10.500 tolarjev. To ne drži. Ker teh informacij nimam, bi prosila,
                  da mi tako informacijo pred odločanjem in vsem nam preskrbite, drugače ne vem,
                  kako se bo lahko odločalo, Mislim, da je številka 15% izrazito pretirana.
                  Hvala.</p>
            </sp>
            <sp xml:id="SDZ1-Redna-16-1993-12-21.sp147">
               <speaker>PODPREDSEDNIK MIROSLAV MOZETIČ:</speaker>
               <p>Še kdo želi besedo? Minister Umek.</p>
            </sp>
            <sp xml:id="SDZ1-Redna-16-1993-12-21.sp148">
               <speaker>IGOR UMEK:</speaker>
               <p>Glede številke. Celotna odškodnina spremembe namembnosti skupaj z občinami znaša
                  okoli 124 milijonov dolarjev. Tisti del, za katerega pa pravi republika, da bi se
                  odpovedala, ta znaša okoli 87 milijonov dolarjev. Ker je to 70% celotne
                  odškodnine, to pride nekoliko manj kot 10% v tem delu. Računica je zelo preprosta.
                  Če se gre samo okoli - to je bilo že enkrat rečeno, se pravi, da se vrne nazaj -
                  pade stopnja fizibilnosti zaradi tega, ker se stroški povečajo za blizu 9% ali če
                  tega denarja ni pomeni, da je potrebno za toliko skrčiti program.</p>
            </sp>
            <sp xml:id="SDZ1-Redna-16-1993-12-21.sp149">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Ugotavljam, da ne. Dajem na glasovanje amandma, ki
                  se glasi: <q>"Neplačana odškodnina iz prvega odstavka tega člena je stvarni vložek
                  Republike Slovenije pri povečanju osnovnega kapitala z vložki družbe za avtoceste
                  Republike Slovenije."</q></p>
               <p>Imate proceduralno. V redu. Izvolite, gospa.</p>
            </sp>
            <sp xml:id="SDZ1-Redna-16-1993-12-21.sp150">
               <speaker>BREDA PEČAN:</speaker>
               <p>Glede na to, da meni ni bilo odgovorjeno dobesedno oziroma točno tisto, kar sem
                  zaprosila, se pravi za ceno odškodnine za m2 kmetijskega zemljišča prvega območja,
                  predlagam, da prekinemo glasovanje in po odmoru dobimo ta odgovor in se bomo potem
                  bolj kvalificirano odločali. Hvala.</p>
            </sp>
            <sp xml:id="SDZ1-Redna-16-1993-12-21.sp151">
               <speaker>PODPREDSEDNIK MIROSLAV MOZETIČ:</speaker>
               <p>Od katerega ministrstva to zahtevate? Od Vlade. Dobro. Prekinjamo in nadaljujemo
                  ob 16. uri.</p>
            </sp>
            <stage type="time">(Seja je bila prekinjena ob 14.05 uri in se je nadaljevala ob 16.17
               uri.)</stage>
            <sp xml:id="SDZ1-Redna-16-1993-12-21.sp152">
               <speaker>PODPREDSEDNIK MIROSLAV MOZETIČ:</speaker>
               <p>Kolegice in kolegi, prosim, če se približate sivim tipkam, ugotavljali bomo
                  navzočnost v dvorani. <stage>(44 prisotnih.)</stage> Še enkrat, prosim.
                  Ugotavljamo navzočnost. <stage>(48 prisotnih.)</stage> Ugotavljam, da smo sklepčni
                  in lahko pričnemo z delom. Za popoldanski del imam opravičilo Nade Skuk.
                  Najavljeno je bilo, da bi takoj prešli na zakon o lokalni samoupravi, vendar je
                  služba opozorila na neskladnost v dveh členih, ni pa še poročila Komisije za
                  lokalno samoupravo in bi počakali poročilo, tako da bi nadaljevali s <title>23.
                     TOČKO - PREDLOG ZAKONA O SPREMEMBAH IN DOPOLNITVAH ZAKONA O UREJANJU NASELIJ IN
                     DRUGIH POSEGOV V PROSTOR</title>.</p>
               <p>Delo smo prekinili in smo pri glasovanju o amandmaju. Bila je vložena zahteva, da
                  dobimo podatek, koliko je cena za nadomestilo za spremembo kmetijskega zemljišča.
                  Kdo želi besedo? Predstavnik Vlade? Gospod minister Umek. Prosim za posluh.
                  Informacija, ki je bila zaželjena.</p>
            </sp>
            <sp xml:id="SDZ1-Redna-16-1993-12-21.sp153">
               <speaker>IGOR UMEK:</speaker>
               <p>Če dovolite. Tukaj imam metodologijo, zadeva je narejena tako, da je Slovenija
                  razdeljena v različne okraje. Če vzamemo prvi, potem je vrednost njive, vinograda,
                  plantažni sadovnjaki, za hmeljišča pride približno 4.350 tolarjev kvadratni meter.
                  Kaj to pomeni? Recimo pri Arji vasi, Vransko, kot primeru, pride, da je sprememba
                  namembnosti ob investicijskih stroških 90,8 milijona dolarjev, da je 20,88
                  milijona dolarjev. To pomeni v tem primeru več kot 20%. Rad bi poudaril to, da mi
                  ne želimo delati v prostoru slabih cest. Zato je tudi amandma tako napisan, da se
                  vrednost zemljišč upošteva takrat, ko se izbira lokacija in da je to eden od
                  parametrov pri izboru lokacije. Seveda so tudi drugi, ki se potem v procesu
                  uravnotežijo. Da bo v naslednji etapi, da se tisti del, ki naj bi šel republiki
                  nazaj, se pravi nazaj v proračun ne plača, medtem ko se tisti del, ki bi šel
                  občini, plača. Tako je narejen amandma in tak je bil prvotni predlog in tak je
                  tudi sedaj nekoliko modificiran predlog.</p>
               <p>V kolikor se ta strošek, ki se sicer upošteva ob iskanju najboljše trase, upošteva
                  kot račun, ki pride, ga morajo upoštevati v stroških in fizibilnost projektov
                  oziroma odsekov lahko zelo pade in v takih primerih ne moremo koristiti
                  benificirana sredstva evropskih institucij in tudi ne nekaterih drugih evropskih
                  bank. To je kot prvo. Eventualno, da se ta denar niti ne povrne nazaj v izgradnjo
                  avtocest, je treba za ustrezno vsoto za ustrezne kilometre - to pride približno
                  24, morda še kaj čez, kilometrov zmanjšati program. Hvala lepa.</p>
            </sp>
            <sp xml:id="SDZ1-Redna-16-1993-12-21.sp154">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Ugotavljam, da nihče in prehajamo na glasovanje o
                  amandmaju na strani 3 pod točko 2. Neplačana odškodnina iz prvega odstavka tega
                  člena je stvarni vložek Republike Slovenije pri povečanju osnovnega kapitala z
                  vložki v družbi za avtoceste Republike Slovenije. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da amandma ni sprejet.</p>
               <p>S tem je naslednji amandma brezpredmeten pod točko 3.</p>
               <p>Prehajamo na amandma pod točko 4, 45.j) člen, ki se glasi: Vlada Republike
                  Slovenije lahko določi, da se za zemljišča, potrebna za izgradnjo avtocest,
                  odškodnina zaradi spremembe namembnosti kmetijskega zemljišča ali gozda v delu, ki
                  je po 17. členu zakona o kmetijskih zemljiščih, Uradni list SRS št. 17/86 in
                  Uradni list RS št. 9/90, 5/91, prihodek republike ne plačuje oziroma se zniža. Pri
                  odločitvi o izbiri variante poteka trase avtoceste se mora upoštevati po predpisih
                  izračunana odškodnina zaradi spremembe namembnosti kmetijskih zemljišč in
                  gozda.</p>
               <p>Želi kdo razpravljati o tem amandmaju? Gospod Metelko.</p>
               <p>Predlagatelj je Vlada Republike Slovenije. Odbor za infrastrukturo amandma
                  podpira. Besedo ima gospod Metelko.</p>
            </sp>
            <sp xml:id="SDZ1-Redna-16-1993-12-21.sp155">
               <speaker>ALOJZIJ METELKO:</speaker>
               <p>Spoštovani gospod podpredsednik, spoštovani zbor! Glasoval bom proti temu
                  amandmaju, to pa iz sledečih razlogov. Že pri prejšnji diskusiji je bilo povedano,
                  da ta zakon posega na področje, ki ga opredeljuje zakon o kmetijskih zemljiščih in
                  v kolikor sprejmemo ta amandma, je grobo kršen zakon o kmetijskih zemljiščih.</p>
               <p>Osebno mislim, da je to, kar je prej rekel gospod minister okrog odškodnine za
                  spremembo namembnosti in podatke, ki jih je dal, je dejansko za prvi kakovostni
                  razred verjetno malo velika ta odškodnina, 1300 tolarjev za m2, to se strinjam.
                  Vseeno je ta amandma, ki izničuje vso odškodnino, absolutno nesprejemljiv. Prek
                  zakona o kmetijskih zemljiščih se bo dalo to uskladiti in za gradnjo teh
                  infrastrukturnih objektov kot so avtoceste najti primerno odškodnino. Če ta
                  amandma sprejmemo, potem dejansko ne bo nobene ovire več, da se ne bi gradilo po
                  najbolj kvalitetnih zemljiščih.</p>
               <p>Glasoval bom proti temu amandmaju.</p>
            </sp>
            <sp xml:id="SDZ1-Redna-16-1993-12-21.sp156">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Najprej gospod Šešerko, potem gospod Šiftar in nato gospod
                  Zagožen.</p>
            </sp>
            <sp xml:id="SDZ1-Redna-16-1993-12-21.sp157">
               <speaker>DR. LEO ŠEŠERKO:</speaker>
               <p>Spoštovani gospod podpredsednik, spoštovani zbor! Tudi jaz bom glasoval proti temu
                  amandmaju. Ta amandma v bistvu legalizira popolno nespoštovanje ekoloških
                  kriterijev. Minister je malo prej rekel, saj se pri izbiri trase upošteva tisto,
                  kar je pomembno, ekologija.</p>
               <p>Če pogledate trase, ki jih sedaj ministrstvo zagovarja, potem je to čista
                  katastrofa. V glavnem tečejo po dolinah, čez hmelišča, direktno ob vodotokih, po
                  obstoječih cestah. Zato, ker so to koridorji, stari dvajset let. Ministrstvo meni,
                  da se v kratkem času tu ne da veliko spremeniti. To je kot stroj, ki od obeh strni
                  poreže, po eni strani nobenih odškodnin, po drugi strani nobenega varovanja
                  oziroma v zelo minimalni meri. Sprejem tega amandmaja pomeni legalizirati takšno
                  stanje. Zaradi tega bom proti.</p>
            </sp>
            <sp xml:id="SDZ1-Redna-16-1993-12-21.sp158">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Šiftar.</p>
            </sp>
            <sp xml:id="SDZ1-Redna-16-1993-12-21.sp159">
               <speaker>DRAGO ŠIFTAR:</speaker>
               <p>Spoštovani! Jaz nasprotno od mojih kolegov ta amandma podpiram. Za to avtocesto
                  smo se zmenili kot državni interes. Mislim, da je tu pametno glede na vse to, kar
                  nam  je minister obrazložil in danes tudi pismeno prinesel, da to cesto ne
                  obremenjujemo s temi stroški, ki so državni del. Tisti 30% del, ki pripada
                  občinam, ta amandma ne anulira, to nakazuje na drugo stvar, ker se je v tem
                  parlamentu večkrat, in je bilo postavljeno tudi parlamentarno vprašanje, kdaj so
                  nekatere višine te spremembe namembnosti ne normalno visoke.</p>
               <p>Še enkrat prvim, ta amandma podpiram, ker regulira ta 70% državi del, če nam bo
                  tisti 30% del velik, imamo že drugo leto, v letu 1994 pripravljen zakon o
                  kmetijskih zemljiščih, kjer bomo tudi na to temo morali še marsikaj reči. To je
                  problem, ki se tiče tudi drugih področij. Zato bom glasoval za amandma.</p>
            </sp>
            <sp xml:id="SDZ1-Redna-16-1993-12-21.sp160">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Zagožen.</p>
            </sp>
            <sp xml:id="SDZ1-Redna-16-1993-12-21.sp161">
               <speaker>DR. FRANC ZAGOŽEN:</speaker>
               <p>Spoštovani zbor! Poslanska skupina Slovenske ljudske stranke je poskušala pomagati
                  z enim kompromisnim predlogom z amandmajem na amandma, ki pa je bil žal zavrnjen.
                  Tisto, kar smo predlagali, je bilo za nas do neke mere še sprejemljivo, če bi se
                  tako odločil Državni zbor, čeprav smo seveda imeli namen, da tudi amandma Vlade -
                  tudi popravljen z našim amandmajem, zavrnemo - glasujemo proti.</p>
               <p>Na to zadevo gledamo takole. Projekt avtoceste je seveda izjemnega pomena za
                  Slovenijo. Avtoceste moramo zgraditi, ker jih potrebujemo, vendar bi bilo hudo
                  narobe, če nas bodo zaradi tega projekta avtocest preklinjali tudi naši vnuki.
                  Prav to se lahko zgodi, če bo ta amandma Vlade izglasovan. Jaz bi rad še enkrat
                  poudaril, da bomo s tem dejansko dali koncesije tujcem na račun naše zemlje in
                  našega okolja, da bo od tega predvsem imela korist tujina, tista, ki bo
                  investirala v cenejšo izgradnjo avtocest v Sloveniji in od tega poskušala pobrati
                  večje dobičke in ki si hkrati seveda tudi hoče zagotoviti ceneno gradnjo avtocest
                  skozi Slovenijo zaradi tega, da bi bil tranzit skozi Slovenijo cenejši.</p>
               <p>Apeliram na odgovornost vsakega poslanca v tem zboru, da razmišlja tako in zavrne
                  ta vladni amandma. Posledice so lahko samo pozitivne, pa tudi če bo zadnji
                  kilometer avtocest kot jih</p>
               <p>načrtujemo zgrajen eno leto kasneje in bodo recimo 10% dražje. Jaz bom glasoval
                  proti. Hvala.</p>
            </sp>
            <sp xml:id="SDZ1-Redna-16-1993-12-21.sp162">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Predlagam, da kljub vsemu poslušamo tistega, ki je tukaj spredaj in
                  govori. Še kdo želi besedo? Gospod Žarko Pregelj.</p>
            </sp>
            <sp xml:id="SDZ1-Redna-16-1993-12-21.sp163">
               <speaker>ŽARKO PREGELJ:</speaker>
               <p>Spoštovani! Glasoval bom proti temu amandmaju. Državni zbor ni sprejel tistega
                  kompromisnega predloga Slovenske ljudske stranke, da se plačilo te odškodnine pač
                  nekako prestavi v bodočnost, ko nam bo šlo bolje in bodo tudi te ceste že
                  prinašale tisto dobrobit, zaradi katerih jih bomo gradili. To je bilo bistvo
                  prejšnjega amandmaja, žal ga zbor ni razumel in ga je zavrnil. Glede na to, da že
                  sedanja zakonodaja, predvsem zakon o varstvu okolja omogoča, da se plačujejo
                  odškodnine s strani investitorja oziroma povzročitelja razvrednotenja okolja in te
                  odškodnine so za zmanjšano uporabnost, vrednost nepremičnine, za zmanjšano
                  kakovost bivalnega okolja, za zmanjšano vrednost nepremičnine in izgubljeni
                  dobiček, bo verjetno država kmalu spoznala, da jo bo vrsta popularnih tožb, ki jih
                  bodo prizadeti začeli vlagati, krepko zavrla celo gradnjo in si bo v resnici s
                  tem, ker je zavrnila pameten predlog, naredila medvedjo uslugo.</p>
               <p>Žal tako je, kajti nimamo pravice nekoga prizadeti na račun oziroma v korist
                  drugih. Avtocesta je lahko samo financirana oziroma ima ugodnejše pogoje na račun
                  celotne družbe, ne pa zgolj na del ali pa segment njenega gospodarstva. Zato je
                  tak amandma, kot ga tukaj predlaga Vlada, popolnoma neprimeren in nakazuje zgolj
                  zelo kratkoročno korist v dolgoročno izgubo. Teh 15% kot je prej oziroma, da se
                  popravim, za tista sredstva, ki naj bi jih država prihranila, ker ne bo plačala
                  spremembe namembnosti, se lahko res zgodi ustrezen delež manj avtocest, ampak
                  osebno ne bi imel nič proti, če se to zgodi na tistem odseku, ki je sploh
                  nepotreben, da je to vzhodna ljubljanska obvoznica, vemo pa vsi. Hvala.</p>
            </sp>
            <sp xml:id="SDZ1-Redna-16-1993-12-21.sp164">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? <stage>(Nihče.)</stage> Zato prehajamo na
                  glasovanje. Dajem na glasovanje amandma, ki ga imate pod številko 4, na četrti
                  strani pregleda. Ugotovimo sklepčnost! <stage>(71 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da je amandma sprejet.</p>
               <p>S tem smo sprejeli oziroma zaključili z vsemi amandmaji. Dajem na glasovanje
                  zakonski predlog v celoti. Gospod Zagožen obrazložitev glasu.</p>
            </sp>
            <sp xml:id="SDZ1-Redna-16-1993-12-21.sp165">
               <speaker>DR. FRANC ZAGOŽEN:</speaker>
               <p>Spoštovani zbor! Mene nekoliko preseneča, da ste se pustili po dveh tednih
                  prepričati in ste glasovali drugače, kot pred dvema tednoma, ko smo podoben
                  amandma zavrnili. Po moji oceni je to seveda katastrofa in prepuščamo Družbi za
                  izgradnjo avtocest, da bo s Slovenijo in s slovensko zemljo delala, kar bo hotela
                  in gradila, kjer bo hotela.</p>
               <p>Glasoval bom proti temu zakonu in vas - čeprav to ni v skladu s poslovnikom -
                  prosim, da storite isto in da si dobimo priložnost, da stvar popravimo. Hvala.</p>
            </sp>
            <sp xml:id="SDZ1-Redna-16-1993-12-21.sp166">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Metelko, prosim.</p>
            </sp>
            <sp xml:id="SDZ1-Redna-16-1993-12-21.sp167">
               <speaker>ALOJZIJ METELKO:</speaker>
               <p>Spoštovani zbor! Glasoval bom proti temu zakonu, ker bomo s sprejetjem tega zakona
                  dosegli to, da se bo lahko sedaj gradilo, kjer se bo hotelo. Mi imamo glede na
                  prebivalce najmanj obdelovalnih površin v Evropi - 13 arov. Se pravi, da smo
                  najbolj alpska dežela, s parimi dolinami. In s prosto roko, ki jo je sedaj ta
                  družba dobila, bo to, kar je še obdelovalnih površin, lahko šlo kamor bodo hoteli.
                  Pojdite pogledati v Avstrijo in poglejte tudi drugje, kje se delajo ceste. Zato
                  mislim, da sprejetje tega zakona v tej obliki pomeni, da dejansko naši zanamci
                  niti vrtove ne bodo mogli imeti kje. Zato bom glasoval proti.</p>
            </sp>
            <sp xml:id="SDZ1-Redna-16-1993-12-21.sp168">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi obrazložiti svoj glas? Prosim, gospod Šešerko.</p>
            </sp>
            <sp xml:id="SDZ1-Redna-16-1993-12-21.sp169">
               <speaker>DR. LEO ŠEŠERKO:</speaker>
               <p>Spoštovani gospod podpredsednik, spoštovani zbor! Lahko samo nadaljujem s tistim,
                  kar je povedal gospod Metelko. Pojdite v Kanalsko dolino, čisto blizu tu zraven,
                  ali pa v dolino Drave na Koroško. Pri nas pa se bo lahko gradilo po najlepšem
                  polju in 150 metrov na levo in 150 metrov na desno boste imeli težke kovine,
                  žveplo in vse drugo in uničili boste ta pridelek. Seveda boste to pozabljali, pred
                  naslednjimi volitvami se bodo celo stranke vladne večine prezentirale kot
                  ekološke, ki mislijo tudi na zeleno, ki skrbijo za naravo in okolje. Tukaj pa se
                  jasno vidi, kako v resnici ravnate.</p>
               <p>Naša poslanska skupina bo glasovala proti. Iz dosedanjega glasovanja že pri
                  izglasovanju Družbe za avtoceste, ki je nepotrebna, ker bi lahko Vlada najemala
                  tuje kredite po bolj ugodnih pogojih, kot jih bodo privatni investitorji prinašali
                  v Slovenijo, se sedaj ta protiljudski in protiekološki trend nadaljuje. In zato bo
                  naša skupina, jasno, glasovala proti in na to ne bo pristala. Hvala.</p>
            </sp>
            <sp xml:id="SDZ1-Redna-16-1993-12-21.sp170">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Protner, prosim.</p>
            </sp>
            <sp xml:id="SDZ1-Redna-16-1993-12-21.sp171">
               <speaker>MAG. JOŽE PROTNER:</speaker>
               <p>Moje osebno stališče sedaj pri glasovanju ni pomembno. Zgodilo se je, kar se je -
                  45.j) člen je sprejet. In glede na razpravo, ki sedaj poteka, vendarle velja
                  prebrati drugi odstavek tega, ki pravi: <q>"Pri odločitvi o izbiri variante poteka
                  trase avtoceste se mora upoštevati po predpisih izračunana odškodnina zaradi
                  spremembe namembnosti kmetijskega zemljišča in gozda."</q> To pomeni, da vendarle -
                  kljub temu, da je bil ta amandma sprejet, da se ni upoštevalo mnenje, da se to
                  ureja v matičnem zakonu, ki ureja odškodnino iz spremembe namembnosti - vidim v
                  tem drugem odstavku garancijo, da se variante vendarle ne bodo kar tako povprek
                  sprejemale, ampak da bodo upoštevane, kot da je odškodnina obračunana in
                  plačana.</p>
               <p>Zato jaz bom podprl zakon. Hvala lepa.</p>
            </sp>
            <sp xml:id="SDZ1-Redna-16-1993-12-21.sp172">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Izvolite, gospod Avberšek.</p>
            </sp>
            <sp xml:id="SDZ1-Redna-16-1993-12-21.sp173">
               <speaker>MAG. FRANC AVBERŠEK:</speaker>
               <p>Hvala lepa. Kolegice in kolegi! Jaz sem glasoval proti obema amandmajema in glede
                  na to, da je bil ta drugi sprejet, bom glasoval tudi proti zakonu - in bom povedal
                  tudi zakaj.</p>
               <p>Živim v Šaleški dolini, kjer dolga leta nismo plačevali spremembo namembnosti na
                  račun pridobivanja energije, pa uničevali dolino. In točno to hočemo sedaj
                  narediti s cestami. Točno to smo sedaj izglasovali: da bodo avtomobilisti imeli
                  prioriteto pred tistimi, ki jim uničujemo zemljo. To, kar je rekel gospod Protner,
                  da bodo pri obračunu seveda upoštevali in da bodo rekli, katera varianta je
                  ugodnejša - to še ne pomeni, da bomo kaj dali za odškodnino. V končni fazi ne bo
                  denarja, ki bi bil potreben, da bi namesto te zemlje, ki jo bomo uničili, vlagali
                  nekam drugam in tam lahko pridelovali več. Morda bi lahko s tem denarjem vlagali v
                  namakalne naprave v Savinjski dolini in pridelali več hmelja na tistem, kar bo
                  ostalo. Morda bi lahko vlagali nekje drugod v Sloveniji zato, da bomo pridelali
                  več hrane. Odločili smo se, da bomo dali prednost avtomobilistom, da bodo imeli
                  cenejšo vožnjo po teh avtocestah.</p>
               <p>Jaz bom glasoval proti.</p>
            </sp>
            <sp xml:id="SDZ1-Redna-16-1993-12-21.sp174">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Černelič.</p>
            </sp>
            <sp xml:id="SDZ1-Redna-16-1993-12-21.sp175">
               <speaker>FRANC ČERNELIČ:</speaker>
               <p>Hvala lepa, gospod predsedujoči! Glasoval bom za ta amandma oziroma zakon. Bom
                  zelo vesel, če boste drugi glasovali proti zakonu. Potem bomo Dolenci prišli do
                  svoje avtoceste hitreje. Kot Dolenec sem podprl ta del. Če želite podpreti to, da
                  ne bi to gradili, bom zelo vesel. Bom pa podprl, da ne boste rekli, da ne.</p>
            </sp>
            <sp xml:id="SDZ1-Redna-16-1993-12-21.sp176">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi obrazložiti svoj glas? Gospod Pregelj.</p>
            </sp>
            <sp xml:id="SDZ1-Redna-16-1993-12-21.sp177">
               <speaker>ŽARKO PREGELJ:</speaker>
               <p>Spoštovani! Glasoval bom proti zakonu, čeprav je v tem zakonu vgrajenih vrsta
                  dobrih določil, ki bodo marsikateri problem, ki sedaj nastaja v prostoru, na zelo
                  primeren način pomagali reševati.</p>
               <p>To določilo, ki mogoče najmanj sodi v ta zakon, se pravi določilo 45.j) člena, ki
                  državi nekako oprošča in narekuje, da lahko tudi določeno dobrino uniči na račun
                  neke nove dobrine, ki ni jasno ali bo dobrina ali sploh ne bo. Nihče ne more
                  zagotoviti, da bo ta nova dobrina prinašala dobiček, da bo prinašala neko razvojno
                  usmeritev te države.</p>
               <p>Glede na to, da smo pristali na take dokaj umazane načine reševanja takih spornih
                  posegov, bomo težko za zakon, ki v resnici pospešuje gradnjo avtocest, hkrati pa
                  nekako v neskončno oddaljeno prihodnost odriva reševanje problemov kmetijstva,
                  onesnaževanja in podobnega.</p>
               <p>Razlogov za to je več, ni samo ta nesrečno sprejeti 45.j) člen. Obstaja vrsta
                  neizpolnjenih obveznosti Vlade, ki jih mora po zakonu o varstvu okolja še
                  pripraviti in ki bi nekako v celoti pomagale uresničevati projekt avtocest. Še
                  sedaj nimamo akta o vrsti posegov v okolje, meril za določanje vplivnega območja
                  tolikih posegov, ni meril za določanje višine odškodnin ipd. Zgodi se to, kar se
                  je zgodilo v Savinjski dolini, ko država predpiše neke pogoje, celo da v razpis,
                  da se izdela okoljevarstveno soglasje oziroma presoja vplivov na okolje brez
                  mejnih vrednosti. Rezultat tega je, da se ravno poseg v kmetijske površine
                  ovrednoti najnižje in se potem na tistih površinah odobri gradnja avtoceste. Vsi
                  ostali mejni pogoji imajo višjo vrednost, kot pa tisti, ki je nastajal ravno tako
                  kot plod te civilizacije na teh tleh tisočletja. Na tak način si zapravimo ne samo
                  materialno korist, ampak tudi svojo dediščino.</p>
               <p>Zato ne morem biti za tak zakon. Glasoval bom proti. Hvala.</p>
            </sp>
            <sp xml:id="SDZ1-Redna-16-1993-12-21.sp178">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Lenič.</p>
            </sp>
            <sp xml:id="SDZ1-Redna-16-1993-12-21.sp179">
               <speaker>JOŽE LENIČ:</speaker>
               <p>Gospod podpredsednik, spoštovane dame in gospodje! To se mi zdi na nek način kljub
                  vsemu zelo demagoška razprava, ki se v tem trenutku dogaja.</p>
               <p>Da bo šlo toliko in toliko hektarov tudi kmetijske zemlje, to mislim, da je bilo
                  vsem popolnoma jasno ob sprejemu, da se bodo delale ceste. Nihče mi ne bo rekel,
                  da to ni res. Ob tem amandmaju govoriti o tem, kako bomo ekološko uničili
                  Slovenijo, je popoln nesmisel. Ta amandma je rekel samo to, da se iz prometne
                  sfere sredstva v tem trenutku ne bodo prelila v kmetijsko sfero. In čisto nič
                  drugega. Kje pa piše, da se bo v kmetijski sferi ta denar ekološko primerno
                  potrošil. Nikjer ne piše tega. Če bomo mi želeli nameniti denar tudi kmetijstvu,
                  ga lahko namenimo iz integralnega proračuna. To je samo stvar financiranja in
                  virov in nič drugega. To, da bo morala Vlada upoštevati na mikro nivoju ekološko
                  primerno varianto zato, da bo eksterni strošek kmetijskih zemljišč upoštevan, je
                  pa v drugem odstavku. Nesmiselno se mi zdi sedaj iz tega člena delati tako
                  znanost.</p>
               <p>Ta zakon, kljub temu, da se nisem strinjal s tem 45. členom, ga bom v celoti
                  podprl. Hvala lepa.</p>
            </sp>
            <sp xml:id="SDZ1-Redna-16-1993-12-21.sp180">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Marjan Podobnik.</p>
            </sp>
            <sp xml:id="SDZ1-Redna-16-1993-12-21.sp181">
               <speaker>MARJAN PODOBNIK:</speaker>
               <p>Spoštovani! Glasoval bom proti zakonu in sicer zato, ker sicer drži, kar je rekel
                  gospod Lenič, da smo vsi vedeli, da bodo določena kmetijska zemljišča na nek način
                  žrtvovana za to, da se bo ta cesta zgradila. Vendar smo imeli vsaj dve možnosti.
                  Ali da se maksimalno usmeri in postavi trase tja, kjer bodo ta zemljišča najmanj
                  oškodovana, in druga možnost, ki smo jo pa danes in jo bomo s tem zakonom
                  izgubili, je pa ta, da bi s sredstvi, z odškodnino omogočili, da usposobimo
                  ustrezna nadomestna zemljišča.  </p>
               <p>Preprosto, to, kar delamo danes, je neodgovorno. Neodgovorno je s strani Državnega
                  zbora. Če smo razprodali večji del kvalitetnega slovenskega gospodarstva, zdaj
                  bomo pa uničili še neponovljivo dobrino kot je slovenska zemlja. Preprosto ni res
                  to, kar nekateri trdijo, da bi s tem zaustavljali cestno gradnjo - v ničemer in
                  niti za en dan. Zato mislim, ker se te stvari pač ne da popravljati za nazaj, meni
                  je tudi bolj ali manj jasno, da bo ta zakon tukaj zdaj sprejet, vendar je potrebno
                  vedeti, da so to odločitve, ki jih ni mogoče popraviti. Določene zadeve pri drugih
                  zakonih je mogoče popraviti. Teh stvari ni mogoče, zato bom glasoval proti temu
                  zakonu.</p>
            </sp>
            <sp xml:id="SDZ1-Redna-16-1993-12-21.sp182">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Jagodnik.</p>
            </sp>
            <sp xml:id="SDZ1-Redna-16-1993-12-21.sp183">
               <speaker>JOŽE JAGODNIK:</speaker>
               <p>Gospod podpredsednik, spoštovani zbor! Prosim, da mi privedete tistega, ki je
                  razprodal večji del slovenskega gospodarstva. Glasoval bom za zakon. Glasoval bom
                  zato, ker me sploh nič ne moti, če se zelo počasi dogovarjamo o zakonodaji,
                  pomembno je, da začnemo končno hitro in učinkovito graditi ceste. Res iz tega
                  zakona nam v tem kolesju graditve avtocest seveda nekaj bistveno manjka in zato
                  vas prosim, da upoštevate osnovno intenco zakona. Razen tega ima ta zbor vrsto
                  varovalk, ki smo jih sprejemali ob memorandumu, ki so v drugi zakonodaji, po
                  katerih lahko v vsakem trenutku seveda vplivamo na racionalno rabo slovenskega
                  prostora. Hvala lepa.</p>
            </sp>
            <sp xml:id="SDZ1-Redna-16-1993-12-21.sp184">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi obrazložiti glas? Ugotavljam, da nihče. Dajem na
                  glasovanje. Ugotovimo sklepčnost. Glasovali bomo o zakonu v celoti. Ugotovimo
                  sklepčnost! <stage>(69 prisotnih.)</stage></p>
               <p>Kdo je za? <stage>(45  poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da je zakon sprejet in s tem zaključujem to točko dnevnega reda.</p>
               <p>Prehajamo na <title>8.b TOČKO DNEVNEGA REDA</title>, to je na <title>OBRAVNAVO
                     PREDLOGA ZAKONA O DOPOLNITVAH ZAKONA O DEVIZNEM POSLOVANJU</title>.</p>
               <p>Hitri postopek. Predlog zakona je v obravnavo predložila Vlada Republike
                  Slovenije. Želi predstavnik Vlade besedo?  Ga ni?</p>
               <p>Predlog zakona je obravnaval Odbor za finance in kreditno monetarno politiko kot
                  matično delovno telo. Prosim poročevalca, da razloži stališče. Gospod Kopač.</p>
            </sp>
            <sp xml:id="SDZ1-Redna-16-1993-12-21.sp185">
               <speaker>JANEZ KOPAČ:</speaker>
               <p>Hvala za besedo. Odbor je obravnaval zakon. Seznanil se je z razlogi, zakaj ga
                  potrebujemo in zakaj ga potrebujemo po hitrem postopku. Prišli smo do ugotovitve,
                  da ga je SDK predlagal Vladi, Vlada parlamentu na precej vztrajno insistiranje
                  SDK-ja, čeprav je bilo iz razprave na odboru razvidno, da pravzaprav SDK že ima
                  pooblastila, ki jih zahteva na podlagi tega zakona in da če morda kakšnih še nima,
                  je za to poskrbljeno v zakonu o davku od dobička pravnih oseb, ki ga imamo v drugi
                  obravnavi prav tako na tokratni seji. Tako bi lahko rekel, da odbor proti vsebini
                  zakona nima nič, jo podpira, na sami seji odbora pa se je izkazalo, da pravzaprav
                  tega zakona morda niti ne potrebujemo. No, ker pa SDK tako zelo vztraja na njem,
                  je odbor, lahko bi rekel, rekel, da če ga že tako zelo želijo, imeti pa ga naj
                  imajo. Bo pač v dveh zakonih pisalo približno eno in isto. Na podlagi tovrstne
                  razprave je potem odbor tudi predlagal sprejem tega zakona Državnemu zboru. Torej,
                  zakona je sicer izjemno kratek. Verjetno njegovo  vsebino bolj ali manj poznate
                  vsi. Predvideno je, da naj bi davčni organ, torej SDK, v tem trenutku dobil več
                  pristojnosti na podlagi tega zakona in to tako, da sistematično dobiva podatke o
                  deviznih transakcijah posameznih podjetij s strani poslovnih bank.</p>
               <p>Kot že rečeno, do tovrstnih podatkov SDK seveda lahko pride tudi na podlagi
                  obstoječega zakona o SDK-ju, vendar si v SDK-ju želijo zgraditi sistematično
                  informiranje, torej prihod podatkov samih od sebe, ne da bi jih posebej
                  zahtevali.</p>
               <p>Odbor je oblikoval, na podlagi mnenja Sekretariata za zakonodajo in pravne zadeve
                  tudi en svoj amandma, ki je bolj redakcijskega značaja in odbor je podprl štiri
                  predložene amandmaje s strani poslanca, gospoda Kocuvana, sicer je bilo o tem
                  glasovanje, vendar je z večino glasov odbor te štiri amandmaje podprl. Pri tem pa
                  vas opozarjam na mnenje Sekretariata za zakonodajo in pravne zadeve, ki se nanaša
                  na drugega od teh štirih amandmajev gospoda Kocuvana in v katerem Sekretariat za
                  zakonodajo in pravne zadeve meni, da je v amandmaju ena napaka in meni, da je
                  torej osnovni tekst predloga zakona boljši. Morda pa bi bila stvar rešljiva tudi s
                  tem, da se odbor seznani s tem mnenjem in pač pooblasti sekretariat, da v
                  redakciji to napako popravi.</p>
               <p>Skratka, nič veliko razprav, odbor predlaga Državnemu zboru, da ta predlog zakona
                  sprejme, in to po hitrem postopku, skupaj z amandmaji odbora in poslanca, gospoda
                  Kocuvana. Hvala lepa.</p>
            </sp>
            <sp xml:id="SDZ1-Redna-16-1993-12-21.sp186">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želijo besedo predstavniki poslanskih skupin, smo pri splošni
                  razpravi? Ne željo. Besedo dajem poslankam in poslancem. Kdo želi besedo?
                     <stage>(Nihče.)</stage></p>
               <p>Zato splošno razpravo zaključujem in prehajamo na obravnavo in odločanje o
                  posameznih členih predloga zakona.</p>
               <p>Na obravnavo dajem 1. člen in amandma k 1. členu zakona. Amandma pod številko ena,
                  k 1. členu glasi - torej to so amandmaji gospoda Kocuvana. Pregleda nimate, imate
                  pa amandmaje na klopi, to so amandmaji gospoda Kocuvana. V glavi dopisa so
                  Slovenski krščanski demokrati, novo besedilo, datum 20.12.1993.</p>
               <p>Torej amandma k 1. členu, pod številko ena glasi: <q>"Drugi odstavek 1. člena
                  predloga zakona se spremeni tako, da se glasi: carinski organi in poslovne banke
                  morajo davčnemu organu in deviznemu inšpektoratu posredovati podatke o zunanjem
                  trgovinskem in deviznem poslovanju davčnih zavezancev v preteklem letu za potrebe
                  davčnega in deviznega nadziranja."</q></p>
               <p>In drugi amandma na isti člen: <q>"V tretjem odstavku 1. člena se tekst spremeni
                  tako, da se glasi: vsebino podatkov, obliko, način in roke dostave predpiše Vlada
                  Republike Slovenije z odredbo na predlog davčnega organa in deviznega
                  inšpektorata."</q></p>
               <p>Kdo želi razpravljati o 1. členu in vloženih amandmajih k 1. členu? Ker ne želi
                  nihče razpravljati, razpravo zaključujem in dajem na glasovanje najprej amandma
                  pod številko ena. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(15
                     poslancev.)</stage></p>
               <p>Ugotavljam, da je ta amandma sprejet.</p>
               <p>Na glasovanje dajem drugi amandma k istemu 1. členu. Ugotovimo sklepčnost!
                     <stage>(51 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(15
                     poslancev.)</stage></p>
               <p>Ugotavljam, da je tudi drugi amandma sprejet in na glasovanje dajem 1. člen v
                  celoti. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je 1. člen sprejet.</p>
               <p>V obravnavo dajem 2. člen in amandma k drugemu členu. Amandma glasi: <q>"V drugem
                  členu se en milijon nadomesti s tri milijone. Na koncu zadnjega stavka se za
                  odgovorno osebo poslovne banke dodajo besede "</q>in carinskega organa". Predlagatelj
                  Jožef Kocuvan.</p>
               <p>Želi kdo o tem razpravljati? <stage>(Nihče.)</stage> Zato dajem amandma k 2. členu
                  na glasovanje. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet in na glasovanje dajem 2. člen zakona. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 2. člen sprejet.</p>
               <p>V obravnavo dajem 3. člen zakona in amandma k 3. členu zakona, ki se glasi: <q>"V 3.
                  členu se za besedi "</q>davčni organ<q>" vključita besedi "</q>in deviznega inšpektorata.<q>"
                  Predlagatelj Jožef Kocuvan. In amandma Odbora za finance in kreditno-monetarno
                  politiko: "</q>V drugem odstavku 100 b. člena se besedilo <q>"predlaga davčni organ Vladi
                  vsebino podatkov, "</q> nadomesti z besedilom <q>"predloži davčni organ Vladi predloge."</q>
                  Želi kdo o tem 3. členu in amandmajih razpravljati? Nihče, zato dajem najprej prvi
                  amandma k 3. členu na glasovanje. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je prvi amandma sprejet in na glasovanje dajem drugi amandma k
                  istemu 3. členu. Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je drugi amandma sprejet in na glasovanje dajem 3. člen zakona.
                  Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 3. člen sprejet in v obravnavo dajem 4. člen zakona. Želi kdo
                  razpravljati? Nihče, zato dajem 4. člen na glasovanje. Ugotovimo sklepčnost!
                     <stage>(52 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 4. člen zakona sprejet in v razpravo in glasovanje dajem naslov
                  zakona. Želi kdo razpravljati? Nihče, zato dajem naslov zakona na glasovanje.
                  Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je tudi naslov zakona sprejet in prehajamo v tretjo fazo - tretje
                  branje zakona. Amandmaji so bili sprejeti na vse člene, razen četrtega. Želi kdo
                  vložiti amandmaje na te člene, ki so bili amandmirani? Ugotavljam, da nihče in
                  zato dajem predlog zakona v celoti na glasovanje. Ugotovimo sklepčnost! <stage>(56
                     prisotnih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je zakon sprejet in s tem tudi zaključujemo to točko dnevnega
                  reda.</p>
               <p>Prehajamo na <title>24. TOČKO DNEVNEGA REDA</title>, to je na <title>TRETJO
                     OBRAVNAVO PREDLOGA ZAKONA O DOHODNINI</title>.</p>
               <p>Predlog zakona je za tretjo obravnavo pripravila Vlada Republike Slovenije. Želi
                  predstavnik Vlade besedo? <stage>(Ne želi.)</stage></p>
               <p>Predlog zakona je obravnaval Odbor za finance in kreditno-monetarno politiko kot
                  matično delovno telo. Želi poročevalec besedo? Gospod Kopač ima besedo.</p>
            </sp>
            <sp xml:id="SDZ1-Redna-16-1993-12-21.sp187">
               <speaker>JANEZ KOPAČ:</speaker>
               <p>Hvala lepa. Predlog zakona o dohodnini smo relativno srečno pripeljali do tretje
                  obravnave. Na predlog zakona v tretji obravnavi so do obravnave na odboru vložili
                  svoje amandmaje samo s strani Vlade. Po številu jih je še kar nekaj, vendar pa so
                  po vsebini vsi redakcijskega značaja, z izjemo dveh, in to je predvsem amandma na
                  137. člen, s katerim se odpravlja nekaj, kar je bilo v drugi obravnavi uvedeno s
                  strani amandmaja, ki ga je prvo podpisal gospod Sisinger, in ki predvideva nekaj,
                  kar se je odboru tudi konceptualno zdelo nesprejemljivo in o čemer je bila
                  razprava tudi pri sami drugi obravnavi. Odbor pa takrat tistega amandmaja v drugi
                  obravnavi ni posebej obravnaval na svoji seji, ker je bil vložen naknadno. Ta
                  amandma dela dve stvari, ki sta konceptualno nesprejemljivi, in to je, da uvaja
                  neenakopravnost, torej neenako davčno stopnjo med zavezance z istimi dohodki, kar
                  pomeni, da ruši horizontalno enakost, ki je ena od temeljnih načel zakona o
                  dohodnini in ta amandma uvaja različno davčno stopnjo za nazaj, za leto 1993. To
                  dvoje je s strokovnega stališča oboje nesprejemljivo. To je bilo pač izglasovano
                  pri drugi obravnavi; Vlada pa sedaj predlaga, da se to črta. To je vladni amandma
                  k 137. členu.</p>
               <p>Drugi amandma Vlade, ki je vsebinskega značaja, pa je, da se črta tisti amandma,
                  ki je bil pri drugi obravnavi sprejet in predložen - predložen pa je bil s strani
                  prvo podpisanega gospoda Kocipra. Ta amandma uvaja dohodnino kot družinski davek v
                  enem samem malem segmentu, to je pri olajšavah za vzdrževane družinske člane.
                  Poleg vsega tistega, kar je bilo pred tem mikrofonom rečeno že pri drugi obravnavi
                  - in to bodo verjetno povedali tudi predstavniki Vlade - je tehnično ta amandma v
                  praksi nemogoče sploh izvajati. Tudi za ta del besedila Vlada predlaga, da se
                  črta.</p>
               <p>Drugih amandmajev, vloženih sedaj s strani drugih poslancev, pa odbor ni
                  obravnaval, ker je imel obravnavo že prejšnji teden. Torej se ni opredelil do
                  amandmajev raznih skupin poslancev, ki ste jih dobili v teh dneh, tudi danes na
                  klop. In glede na nadaljevanje razprave bom morda potem predlagal sklep, da se
                  pooblasti odbor, da se opredeli še do njih. Odbor ima sejo jutri ob 15. uri in bi
                  morda lahko opravili še to. Hvala lepa.</p>
            </sp>
            <sp xml:id="SDZ1-Redna-16-1993-12-21.sp188">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. V skladu s 196. členom poslovnika v tretji obravnavi razpravlja
                  Državni zbor o zakonskem predlogu v celoti. Obravnava posameznih členov pa je
                  mogoča le pri tistih členih, h katerim so bili v drugi obravnavi sprejeti
                  amandmaji, h katerim so bili v skladu s 197. členom poslovnika vloženi amandmaji.
                  Na podlagi sklepa zbora in v skladu s priporočilom poslovniške komisije je možno
                  pri tej točki vlagati amandmaje do začetka obravnave.</p>
               <p>Sprašujem, ali želi še kdo vložiti amandma? Prosim, gospod Kopač.</p>
            </sp>
            <sp xml:id="SDZ1-Redna-16-1993-12-21.sp189">
               <speaker>JANEZ KOPAČ:</speaker>
               <p>Se opravičujem. Vlagam samo en amandma, s katerim odpravljamo neko napako, na
                  katero se je v vseh treh obravnavah pozabilo. Gre pa za neko malenkost in vas z
                  njo niti ne bom preveč utrujal. Samo vložil bom. Hvala.</p>
            </sp>
            <sp xml:id="SDZ1-Redna-16-1993-12-21.sp190">
               <speaker>PODPREDSEDNIK MIROSLAV MOZETIČ:</speaker>
               <p>Še kdo želi vložiti? Ugotavljam, da je rok za vlaganje amandmajev potekel. Preden
                  začnemo z razpravo, je pregled amandmajev k predlogu zakona o dohodnini. Imate
                  novega in ima datum 21.12.1993.</p>
               <p>Želijo besedo predstavniki poslanskih skupin? <stage>(Ne želijo.)</stage> Besedo
                  dajem poslankam in poslancem. Želi kdo razpravljati? Prosim, gospod Potrč.</p>
            </sp>
            <sp xml:id="SDZ1-Redna-16-1993-12-21.sp191">
               <speaker>MIRAN POTRČ:</speaker>
               <p>Hvala lepa. Zakon je v zvezi z odločitvami, ki so bile sprejete v drugi obravnavi,
                  korektno vložen. Kar zadeva amandma, ki ga je vložila Vlada k 137. členu, v
                  katerem predlaga, da se ta člen črta, v naši poslanski skupini menimo, da črtanje
                  tega člena ni utemeljeno.</p>
               <p>Gre za to, da bi bilo smotrno tudi v prehodu na novi davčni sistem zagotoviti, da
                  davčni zavezanci z najnižjimi prejemki ob odmeri dohodnine ne dobe naenkrat
                  odločbe o plačilu dohodnine, ki za njih predstavlja kar precejšnje breme. Da ne bi
                  govoril na pamet, vam povem za primer, ki sem ga imel v svoji poslanski pisarni, v
                  katerem je bilo sporočeno, da je iz različnih razlogov, gre pa za formalno
                  korektni postopek, dobili zavezanec dobil odločbo za plačilo davka res da za
                  lansko leto in ga ta zakon ne bi reševal, reševal bi bodoče take primere, v
                  katerem bi moral v ustreznem zakonskem roku plačati davek v višji višini, kot je
                  njegova ne samo povprečna plača v zadnjem letu, ampak tudi plača, ki jo je dobil v
                  zadnjem mesecu dni. Mislim, da v takih primerih kaže oceniti, da to postavlja le
                  posameznike v toliko težak položaj, da bi njihovo plačilo dohodnine ogrozilo
                  njihovo življenje, saj taki ljudje velikih prihrankov nimajo, mislim, pa da za
                  državno blagajno to ne bi bilo tako grozno.</p>
               <p>Drugo. Rad bi sporočil, da smo v imenu poslanske skupine ponovno, čeprav v drugi
                  obravnavi ni bil sprejet, vložili amandma k 19. členu zakona, in sicer, da se v 1.
                  točki podpičje nadomesti z vejico in doda naslednje besedilo: <q>"ter o vojnih
                  veteranih in žrtvah vojnega nasilja"</q>. Rad bi vam prebral obrazložitev tega
                  amandmaja. V veljavnem zakonu o dohodnini se davek od osebnih prejemkov ne plačuje
                  tudi od dodatkov iz priznavalnin izplačanih udeležencem narodno osvobodilne vojne
                  ter od prejemkov o predpisih o pravicah imetnikov partizanske spomenice 1941.
                  Predlog zakona o dohodnini v 19. členu teh oprostitev ne predvideva. S predlagano
                  rešitvijo se tako ukinja pravica, ki je bila udeležencem NOV doslej priznana.</p>
               <p>V skladu s 50. členom Ustave Republike Slovenije je vojnim veteranom in žrtvam
                  vojnega nasilja zagotovljeno posebno varstvo v skladu z zakonom. Ob sprejemanju
                  Ustave Republike Slovenije je bilo o tem vprašanju posebej povezano s 155. členom
                  ustave, ki prepoveduje retroaktivno uporabo zakonov, posebej razpravljano. Da je
                  to točno, je razvidno iz obrazložitev k ustreznim ustavnim določbam. Tako je glede
                  155. ustave v obrazložitvi predloga ustave v Poročevalcu št. 30/91 navedeno
                  naslednje: <q>"Izredno pomembna je določba, da predpisi ne smejo imeti učinka za
                  nazaj, prepoved retroaktivnosti. Retroaktivno veljavo imajo lahko le posamezne
                  zakonske določbe, če to zahteva javna korist in če se s tem ne posega v
                  pridobljene pravice."</q> Ta izjemno demokratična in za pravno državo pomembna ustavna
                  določba seveda zahteva, da se pravno-politično in strokovno opredeli ta pojem in
                  vsebina t.i. pridobljenih pravic. Pri tem je jasno, da se tistim subjektom, ki so
                  že nosilci pravno pridobljenih pravic, te ne smejo omejevati ali odvzeti. Tako so
                  na primer v prihodnje zagotovljene tudi pravice tistim kategorijam oseb, ki so
                  bile v javni razpravi posebej omenjene, to je vojaškim in delovnim invalidom,
                  borcem NOV, žrtvam fašističnega nasilja in številnim žrtvam vojne in vojnega
                  materiala, španskim borcem in predvojnim revolucionarjem, borcem za severno mejo
                  in slovenskim vojnim prostovoljcem itd.</p>
               <p>V obrazložitvi tretjega odstavka 50. člena ustave pa je v Poročevalcu 1/92
                  navedeno, citiram: "Dodatni odstavek je Ustavna komisija uvrstila v ta člen, da bi
                  v tem specifičnem primeru zagotovila poudarjeno ustavno podlago za varstvo
                  pridobljenih pravic, kot to sicer na splošno določa drugi odstavek 155. člena. Iz
                  gornjih ustavnih določb nedvoumno izhaja, da je vojnim veteranom in žrtvam vojnega
                  nasilja zagotovljeno posebno ustavno varstvo in da bi bila zato oprostitev plačila
                  davka za udeležence NOV v zakonu o dohodnini skladna z ustavo in da se tistim
                  subjektom, ki so že nosilci pravno pridobljenih pravic, med temi pa so izrecno
                  našteti tudi borci NOV, te ne smejo omejevati ali odvzeti.</p>
               <p>Iz ustavno pravnih razlogov je torej sprejem navedenega amandmaja upravičen in
                  nujen. Sprejem navedenega amandmaja pa je pomembne tudi zaradi opozoril, ki jih
                  glede stalnega zmanjševanja svojih pravic na javnost in poslance naslavlja
                  organizacija</p>
               <p>Združenj zveze borcev in udeležencev NOB Slovenije. Evropske države priznavajo
                  posebne pravice udeležencem antifašističnega boja in teh pravic ne
                  zmanjšujejo.</p>
               <p>Opredelitev za zmanjšanje teh pravic, ki je v naši državi vse bolj prisotna, ima
                  za to svoj pomen tudi za politično vrednotenje NOB proti fašizmu in nacizmu v
                  drugi svetovni vojni. Odpoved antifašistični opredelitvi pa za Slovenijo kot
                  samostojno, neodvisno in demokratično državo ni sprejemljiva.</p>
               <p>Želel sem to prebrati iz razloga, ker vem, da v obilici gradiva ne uspemo prebrati
                  vseh obrazložitev k amandmajem, želel sem prebrati to obrazložitev iz razloga, da
                  ne bi kdorkoli od poslancev lahko kasneje ugotavljal, da je iz nevednosti glasoval
                  tako ali drugače in želel sem jo prebrati tudi zato, ker bomo danes o omejevanju
                  teh pravic odločali drugič. Na vas je, kako se boste odločili.</p>
            </sp>
            <sp xml:id="SDZ1-Redna-16-1993-12-21.sp192">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo od poslanskih skupin oziroma od poslancev?
                  Ugotavljam, da ne in ker ni več razpravljalcev, prehajamo na obravnavo in
                  odločanje o posameznih amandmajih. V razpravo dajem amandma k 9. členu. K 9. členu
                  imamo tri amandmaje.</p>
               <p>Prvi amandma: V tretji točki prvega odstavka 9. člena se na koncu postavi pika in
                  doda nov stavek, ki se glasi: <q>"Če davčni organ dvomi, da gre za takšne predmete,
                  da o tem mnenje minister za kulturo."</q></p>
               <p>Drugi amandma: v drugem odstavku se za številko <q>"ena"</q> doda besedi <q>"in enajst"</q>.
                  Predlagatelj Vlada Republike Slovenije, odbor podpira.</p>
               <p>In še tretji amandma: za tretjim odstavkom tega člena se pred zadnjim odstavkom
                  doda nov odstavek, ki se glasi: <q>"zmanjšanje osnove za namene po tretji točki
                  prvega odstavka tega člena znaša največ 10% osnove za dohodnino iz 6. člena tega
                  zakona."</q> Predlagatelj je skupina poslancev, prvi je podpisan dr. Dimitrij Rupel.
                  Odbor, Vlada, ni podatka v pregledu.</p>
               <p>Kdo želi o tem amandmaju razpravljati? To je prvi amandma k 9. členu. Predstavnica
                  Vlade, prosim. Pregled amandmaja ima 21.12.1993.</p>
            </sp>
            <sp xml:id="SDZ1-Redna-16-1993-12-21.sp193">
               <speaker>MARIJA MARKEŽ:</speaker>
               <p>Spoštovani! Rada bi predstavila samo mnenje Vlade do tretjega amandmaja s katerim
                  naj se zmanjšale osnove za namene po 3. točki prvega odstavka tega člena. Znaša
                  namreč 10% osnove za dohodnine iz 6. člena tega zakona. Vlada tega amandmaja ne
                  podpira. V celotni proceduri sprejemanja in obravnave zakona o dohodnini je bilo
                  sprejeto načelno izhodišče, da naj to zmanjšanje znaša največ 3% osnove za
                  dohodnino vsakega individualnega davčnega zavezanca. V drugi fazi so bile še
                  sprejete razširitve za tovrstno olajšavo in celotna razprava je bila v bistvu
                  zavzeto stališče, da le samoprispevki ostanejo izven omejitve, ker so pravzaprav
                  posledica odločitve več državljanov o določenem namenu, na katerega posamezni
                  državljan lahko nima neposrednega vpliva. Hvala.</p>
            </sp>
            <sp xml:id="SDZ1-Redna-16-1993-12-21.sp194">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kopač se je javil.</p>
            </sp>
            <sp xml:id="SDZ1-Redna-16-1993-12-21.sp195">
               <speaker>JANEZ KOPAČ:</speaker>
               <p>Hvala. Odbor sicer tega tretjega amandmaja skupine poslancev s prvo podpisanim dr.
                  Ruplom ni obravnaval kot sem že prej omenil, vendar pa lahko rečem, da glede na
                  razprave ob drugi obravnavi, ko se je znašel na klopeh en zelo podoben amandma, bi
                  odbor verjetno bil proti. Gre za to, da se torej samo za en sam namen, je sicer
                  zelo plemenit, da je davčna olajšava večja kot za vse druge namene, ki so sicer po
                  svoji vsebini ravno tako plemeniti in jih določa ta 9. člen. Pri spremembah zakona
                  oziroma pri novem zakonu o dohodnini se je šlo iz načelnega izhodišča. Maksimalno
                  se ukinja oziroma zmanjšuje olajšava iz naslova različnih stroškov za različne
                  namene, ki so bili opredeljeni v zakonu že prej in so seveda zelo podobni, se pa
                  za to zelo povečuje tako imenovani neobdavčljivi del dohodka. To je bilo pri prvi
                  obravnavi seveda tudi sprejeto. Tudi pri drugi obravnavi je bilo to tako sprejeto
                  in predlagam, da brez te male izjeme gremo naprej tako tudi skozi tretjo
                  obravnavo.</p>
               <p>Predlagam, v svojem imenu oziroma ne podpiram amandmaja pod tretjo točko, čeprav
                  je bil zagotovo vložen z dobrimi nameni, pa vendar odstopa od tistega, kar je bilo
                  že ves čas načelno izhodišče pri reformi našega zakona o dohodnini. Hvala
                  lepa.</p>
            </sp>
            <sp xml:id="SDZ1-Redna-16-1993-12-21.sp196">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? Gospod Peršak.</p>
            </sp>
            <sp xml:id="SDZ1-Redna-16-1993-12-21.sp197">
               <speaker>ANTON PERŠAK:</speaker>
               <p>Hvala. Spoštovane poslanke in poslanci, jaz sem eden od podpisnikov tega
                  amandmaja, zato je najbrž prav, da kakšen stavek v njegov bran spregovorim. Moram
                  povedati, da tisti, ki smo ga podpisali, ali pa vsaj zase lahko rečem, da smo od
                  začetka nekako dvomili o smiselnosti te odločitve, čeprav nas je Vlada
                  prepričevala, da nimamo prav, da se da generalna, tako imenovana socialna olajšava
                  vsem zavezancem, tako tistim, ki imajo, recimo, tri milijone letnega dohodka, kot
                  tistim, ki imajo samo 300 tisoč tolarjev letnega dohodka. Zdi se nam, da je to
                  manj smiselno kot to, da z namenskimi olajšavami stimuliraš oziroma spodbujaš
                  posebne namene trošenja, še zlasti take, kot so napisani v 3. točki 9l. člena
                  posebej, če to točko potem primerjaš z ostalimi točkami. Jaz sem sicer član in
                  celo podpredsednik ene izmed političnih strank, vendar mislim, da je nakup, naj bo
                  kakšnih umetniških izdelkov, nakup šolskih knjig vendar bolj pomembna stvar in si
                  prisluži večjo davčno olajšavo kot članarina za politične stranke. Jaz bom ta
                  amandma podprl, ker je vložen v skladu z mojim siceršnjim razmišljanjem, ne glede
                  na to, kakšno usodo bo sicer doživel. Hvala.</p>
            </sp>
            <sp xml:id="SDZ1-Redna-16-1993-12-21.sp198">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Zato dajem na glasovanje
                  amandma pod številko 1 k 9. členu. Ugotovimo sklepčnost. <stage>(51
                     prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod številko 2 k 9. členu. Ugotovimo sklepčnost!
                     <stage>(58 prisotnih.)</stage></p>
               <p>Kdo je za? <stage>(56 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je tudi drugi amandma sprejet.</p>
               <p>Na glasovanje dajem amandma pod številko 3 k 9. členu. Ugotovimo sklepčnost!
                     <stage>(61 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da amandma pod številko 3 ni sprejet.</p>
               <p>V razpravo dajem amandma k 10. členu. Amandma pod številko 1 v tretjem stavku
                  prvega odstavka se za besedo <q>"plače"</q> napravi pika in črta besedilo do konca tega
                  stavka.</p>
               <p>Amandma številka 2 v drugem stavku tretjega odstavka se številka <q>"5"</q> nadomesti s
                  številko <q>"4"</q>. Predlagatelj je Vlada. Odbor podpira.</p>
               <p>Želi kdo razpravljati o tem amandmaju? Gospod Kociper.</p>
            </sp>
            <sp xml:id="SDZ1-Redna-16-1993-12-21.sp199">
               <speaker>ŠTEFAN KOCIPER:</speaker>
               <p>Hvala lepa. Spoštovani! Vlada je vložila amandma k 10. členu. Člen se črta. Tisti
                  del, ki ga je Državni zbor sprejel k prvemu odstavku 10. člena v smislu pravično
                  uveljavljanja davčnih olajšav za vsakega otroka, vzdrževanega družinskega člana,
                  in sicer tako, kot predvideva osnovni tekst tega zakona. Pravi, za prvega otroka
                  10%, za vsakega nadaljnjega otroka se olajšava poveča za dodatnih 5%. To pomeni 5%
                  višje davčne olajšava od predhodnega vzdrževanega otroka.</p>
               <p>Zavedam se utemeljitve, ki je v 2. točki, daje jo Vlada, da je tovrstno olajšavo
                  tehnično izredno zapleteno izvesti. Sam sem se tudi nekoliko loteval. Kako bi
                  dajali zakonci oziroma starši teh otrok pisne izjave o tem kako bodo uveljavljali
                  olajšavo. Lahko pride do določenih zapletov. V tem primeru se strinjam, da je to
                  zelo zapleteno izvajati tako davčno olajšavo. Vsekakor se ne morem strinjati, da
                  uvajamo s tem družinsko dohodnino v tem delu. Kot si predstavljam družinsko
                  dohodnino, gre za to, da se dohodki posameznih družinskih članov seštevajo skupaj
                  in potem razdelijo na toliki članov, kolikor jih je. V večjih družinah, in za take
                  je ta dopolnitev namenjena, pride nižji davek. Ni pa to družinska dohodnina
                  oziroma elementi družinske dohodnine. Gre za zapletenost uveljavljanja teh davčnih
                  olajšav v primerih, ko imata starša lahko še tudi izven zakonske skupnosti, izven
                  te skupnosti, ki jo tvorita, morebiti še kakšnega otroka. V teh primerih je potem
                  določanje vrstnega reda za te otroke in uveljavljanje po takem vrstnem redu
                  nekoliko bolj zapleteno.</p>
               <p>Ne bi si upal trditi, da ni mogoče in tudi Vlada tega ni napisala. Mislim, da je
                  prav, da Državni zbor za tiste starše, ki lahko to uporabijo brez malverzacij, ki
                  so možne <stage>(dopuščam to, da so možne)</stage>, da pač tem staršem omogočimo
                  to progresivno olajšavo, da jo uveljavljajo za svoje otroke.</p>
               <p>Zato bom jaz sam glasoval proti amandmaju Vlade, to je k prvemu amandmaju k 10.
                  členu. Hvala lepa.</p>
            </sp>
            <sp xml:id="SDZ1-Redna-16-1993-12-21.sp200">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospa Vika Potočnik, prosim.</p>
            </sp>
            <sp xml:id="SDZ1-Redna-16-1993-12-21.sp201">
               <speaker>VIKTORIJA POTOČNIK:</speaker>
               <p>Spoštovane poslanke in poslanci! Dejstvo je, da se mene ne pridobi hitro za
                  kakršenkoli podpis kakšnega amandmaja. Tega sem v drugi fazi podpisala, ker se mi
                  je zdel njegov cilj in namen izredno primeren in sem s tem namenom, s ciljem, ki
                  mi je bil takrat predstavljen, takrat tudi podpisala.</p>
               <p>V tem času, torej od druge do tretje faze, sem se dala podučiti, kaj pomeni
                  tehnična izpeljava tega in ali ta amandma, ki je bil v drugi fazi sprejet,
                  dejansko pomeni ta cilj, kar bi pomenilo izboljšanje stanja. Gospod Kociper, meni
                  je žal, ker nisva oba romala najverjetneje pri obeh strokovnjakih in moram
                  povedati, da bi eventualno pomenilo olajšavo za en minimalni delček populacije, za
                  katero želiva oba, da bi bila čim bolje rešena oziroma da bi imela določene
                  olajšave.</p>
               <p>To je en vidik.</p>
               <p>Drugi vidik pa je dejstvo, da princip, kakor je grajena naša dohodnina, pomeni
                  popolno zmedo in ga je dejansko tehnično nemogoče izpeljati. Zato, gospod Kociper,
                  in tudi vsi tisti, ki ste bili v drugi fazi navdušeni za ta amandma, bi vas
                  poprosila, da takrat, ko bomo spreminjali tudi celoten koncept, da takrat
                  približujemo tudi koncept temu individuumu, vsakemu posamezniku; Zato predlagam,
                  da podprete vladni amandma, ki pomeni črtanje tega. Ne vnašajmo popolne zmede v ta
                  zakon. Hvala.</p>
            </sp>
            <sp xml:id="SDZ1-Redna-16-1993-12-21.sp202">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage></p>
               <p>Zato dajem na glasovanje amandma pod številko 1 k 10. členu. Ugotovimo sklepčnost!
                     <stage>(58 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem drugi amandma k 10. členu. Ugotovimo sklepčnost! <stage>(60
                     prisotnih.)</stage></p>
               <p>Kdo je za? <stage>(52 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je drugi amandma k 10. členu sprejet.</p>
               <p>V razpravo dajem amandma k 12. členu. V prvem odstavku 12. člena se lestvica med
                  stopnjami dohodnine nadomesti z naslednjo lestvico: - lestvice ne bom prebiral,
                  ker jo imate. Predlagatelj je Vlada Republike Slovenije. Odbor amandma
                  podpira.</p>
               <p>Želi kdo razpravljati o tem amandmaju. <stage>(Nihče.)</stage> Zato razpravo
                  zaključujem in dajem ta amandma na glasovanje. Ugotovimo sklepčnost! <stage>(55
                     prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma k 12. členu sprejet.</p>
               <p>V obravnavo dajem amandma k 15. členu, ki glasi: v prvem odstavku 15. člena se
                  doda nova četrta alinea, ki se glasi:</p>
               <p><q>"- državno ali drugo nagrado"</q>. Predlagatelj je Vlada; odbor podpira. - Želi kdo
                  razpravljati? <stage>(Nihče.)</stage> Zato dajem ta amandma na glasovanje.
                  Ugotovimo sklepčnost! <stage>(65 prisotnih.)</stage></p>
               <p>Kdo je za? <stage>(55 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 15. členu sprejet.</p>
               <p>V razpravo dajem amandma k 16. členu, ki se glasi: v 16. členu se v prvem odstavku
                  doda nova peta alinea, ki se glasi:</p>
               <p>- vsak posamezni bruto prejemek iz četrte alinee prvega odstavka 15. člena tega
                  zakona, izplačan v denarju, bonih ali v naravi."</p>
               <p>Predlagatelj je Vlada; odbor podpira. - Želi kdo razpravljati?
                     <stage>(Nihče.)</stage> Zato dajem ta amandma na glasovanje. Ugotovimo
                  sklepčnost! <stage>(62 prisotnih.)</stage></p>
               <p>Kdo je za? <stage>(56 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma k 16. členu sprejet.</p>
               <p>V razpravo dajem amandma k 18. členu, ki se glasi: v četrtem odstavku 18. člena se
                  za besedo <q>"tretje"</q>, dodata besedi <q>"in četrte"</q>. Predlagatelj je Vlada; odbor
                  podpira. - Želi kdo razpravljati? <stage>(Nihče.)</stage> Zato dajem ta amandma na
                  glasovanje. Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma k 18. členu sprejet.</p>
               <p>In sedaj dajem v razpravo amandmaje k 19. členu. Prvi amandma: v 1. točki se
                  podpičje nadomesti z vejico in doda naslednje besedilo: <q>"ter o vojnih veteranih in
                  žrtvah vojnega nasilja"</q>. Predlagatelj je Miran Potrč za poslansko skupino Združene
                  liste. Odbor, Vlada, ni podatka o mnenju amandma pod točko dva: <q>"V dvanajsti točki
                  19. člena se črta vejica za besedo "</q>minister<q>" in beseda "</q>pristojen<q>" ter vejica za
                  besedo "</q>ministrom<q>" in beseda "</q>pristojnim".  </p>
               <p>In tretji amandma: <q>"V 19. členu se na koncu doda nova trinajsta točka, ki se
                  glasi: 13. s prejemkov fizičnih oseb, ki niso rezidentje Republike Slovenije, če
                  je tako določeno z mednarodno pogodbo, ki jo je ratificirala Republika
                  Slovenija."</q></p>
               <p>Predlagatelj zadnjih dveh amandmajev je Vlada. Odbor podpira. Želi kdo
                  razpravljati? Gospa Omanova, prosim.</p>
            </sp>
            <sp xml:id="SDZ1-Redna-16-1993-12-21.sp203">
               <speaker>IRENA OMAN:</speaker>
               <p>Hvala lepa. Spoštovani! O 19. členu je bilo mnogo razprave že pri drugi obravnavi
                  tega zakona in takrat je samostojna poslanska skupina predlagala črtanje prav te
                  dikcije, ki jo zdaj ponovno predlaga gospod Potrč za poslansko skupino Združene
                  liste.</p>
               <p>Jaz ne bi ponavljala vse obrazložitve in debate, ki je okoli tega takrat bila. Jaz
                  seveda nisem pričakovala, da bodo skušali to zdaj skozi priprta vrata nazaj
                  vrniti.</p>
               <p>Seveda bom glasovala proti prvi točki oziroma prvemu amandmaju k 19. členu.
                  Podprla bom pa drugega in tretjega. Hvala lepa.</p>
            </sp>
            <sp xml:id="SDZ1-Redna-16-1993-12-21.sp204">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pučnik, prosim.</p>
            </sp>
            <sp xml:id="SDZ1-Redna-16-1993-12-21.sp205">
               <speaker>DR. JOŽE PUČNIK:</speaker>
               <p>Spoštovani! Glasoval bom proti prvemu amandmaju, in sicer predvsem zaradi tega,
                  ker le izhajam iz predpostavke, da bi morali biti vsi državljani enaki pred
                  zakonom, vsaj kar zadeva davke. Druga stvar so olajšave, ki imajo socialne
                  probleme, tukaj pa gre za uveljavljanje neke kategorije posebne vrste ljudi,
                  katerih tudi davčne zaveze ne bi bremenile.</p>
               <p>Da razložim kaj mislim. Eno je dodelitev privilegijev posebnih dajatev, drugo pa
                  je, da se vse, kar nekdo sprejme tudi obdavči. Če morajo vsi upokojenci, tudi
                  tisti z relativno nizkimi pokojninami obdavčiti svoje prejemke, je prav, da jih
                  tudi tisti, ki dobivajo prejemke po tem določilu, tudi obdavčijo.</p>
               <p>Gre tu za eno osnovno enakost državljanov pred zakonom, zato bom seveda glasoval
                  proti temu. Hvala lepa.</p>
            </sp>
            <sp xml:id="SDZ1-Redna-16-1993-12-21.sp206">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi razpravljati? Gospod Potrč.</p>
            </sp>
            <sp xml:id="SDZ1-Redna-16-1993-12-21.sp207">
               <speaker>MIRAN POTRČ:</speaker>
               <p>Hvala lepa. Jaz sem zavestno prebral tekste, ki so pomembni, samo citate že
                  zapisanega in bi pač vse tiste, ki ste se ob nekih drugih točkah dnevnega reda
                  sklicevali na svoje razumevanje ustave, rad opozoril, da jaz nisem govoril o
                  svojem razumevanju ustave, ampak o uradnih tekstih, ki so po razumevanju ustave
                  bili zapisani s strani ustavne komisije in objavljeni.</p>
               <p>In drugo. Gotovo v tem primeru gre za dejansko zmanjševanje, ker če je neka
                  dajatev doslej bila neobremenjena z davkom in postaja v bodoče obremenjena z
                  davkom, gre za dejansko zmanjševanje.</p>
               <p>Država se pač na ta način odloča, da bo ali dala nekaj več pa obdavčila, kar
                  pomeni, da da in nekaj dobi, v tem primeru se pa odloča, da bo dvakrat vzela.
                  Hvala lepa.</p>
            </sp>
            <sp xml:id="SDZ1-Redna-16-1993-12-21.sp208">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? Nihče, zato dajem na glasovanje prvi amandma k 19.
                  členu. Ugotovimo sklepčnost! <stage>(68 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(46
                     poslancev.)</stage></p>
               <p>Ugotavljam, da prvi amandma k 19. členu ni sprejet.</p>
               <p>Na glasovanje dajem drugi amandma k 19. členu. Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(58 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je drugi amandma sprejet in na glasovanje dajem tretji amandma k
                  19. členu. Ugotovimo sklepčnost! <stage>(64 prisotnih.)</stage></p>
               <p>Kdo je za? <stage>(55 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je tretji amandma k 19. členu sprejet.</p>
               <p>V razpravo dajem amandma k 43. členu, ki se glasi: <q>"Črta se tretji odstavek."</q>
                  Predlagatelj skupina poslancev, s prvo podpisanim Antonom Peršakom in skupina
                  poslancev, s prvim podpisanim Stanetom Frimom. Želi kdo razpravljati? Nihče, zato
                  dajem ta amandma k 43. členu na glasovanje. Ugotovimo sklepčnost! <stage>(67
                     prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je amandma sprejet. Amandma k 48. členu je bil vložen na člen, ki
                  ni bil amandmiran na prejšnji obravnavi, zato ne bomo o njem glasovali.</p>
               <p>V razpravo dajem amandma k 53. členu, ki se glasi. V prvem odstavku se beseda
                  <q>"svobodni"</q> nadomesti z besedo <q>"samostojni"</q>. Predlagatelj je Vlada. Odbor
                  podpira.</p>
               <p>Želi kdo razpravljati? <stage>(Nihče.)</stage> Amandma dajem na glasovanje.
                  Ugotovimo sklepčnost! <stage>(62 prisotnih.)</stage></p>
               <p>Kdo je za? <stage>(53 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je amandma k 53. členu sprejet.</p>
               <p>V razpravo dajem amandma k 136. členu, ki ga ni v pregledu. Glasi se, za 136.
                  členom se doda novi 136.a člen, ki se glasi: "Zavezanec za davek od dohodkov iz
                  dejavnosti, ki na dan uveljavitve tega zakona uveljavlja davčno olajšavo po 49. in
                  49.a členu zakona o dohodnini <stage>(citirani so uradni listi)</stage> lahko to
                  olajšavo uveljavlja do izteka dobe." Predlagatelj je skupina poslancev. Prvi
                  podpisani je Janez Kopač.</p>
               <p>Želi kdo razpravljati? Janez Kopač, prosim.</p>
            </sp>
            <sp xml:id="SDZ1-Redna-16-1993-12-21.sp209">
               <speaker>JANEZ KOPAČ:</speaker>
               <p>Hvala. To je tisti amandma, ki sem ga vložil malo prej. Je po vsebini povsem isti
                  kot amandma skupine poslancev s prvo podpisanim gospodom Geržino k 140. členu, je
                  pravilno napisan. Ta, ki ga je vložil gospod Geržina, pa ni. Namen je isti.</p>
               <p>Gospod Geržina se sklicuje na 48. in 49. člen, sklicuje se na napačne člene.
                  Davčni zavezanci so v amandmaju, ki sem ga vložil jaz, jasno opredeljeni, pri njem
                  pa niso. Namen je isti.</p>
               <p>Predlagam, da podprete ta amandma, potem tisti amandma skupine poslancev se
                  umakne. Vsebina je ta, da se tudi zasebnikom, ki na dan uveljavitve tega zakona že
                  koristijo tiste tako imenovane začetniške olajšave, lahko omogoči na podlagi tega
                  amandmaja, da olajšave koristijo do konca obdobja, ki so ga že začeli izkoriščati.
                  To bi bilo isto, kot v zakonu o davkih od dobička pravnih oseb, kjer je to
                  predvideno za podjetja isto. Če to tukaj ne bi sprejeli, bi to bil neenakopravni
                  položaj poslovanja s podjetji. Pri vseh teh reformah smo vedno gledali, da so
                  pogoji poslovanja za zasebnike in podjetja povsem identični, je korektno, da tudi
                  to za zasebnike naredimo.</p>
               <p>Predlagam, da podprete amandma skupine poslance, ki se obravnava sedaj. Hvala.</p>
            </sp>
            <sp xml:id="SDZ1-Redna-16-1993-12-21.sp210">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo razpravljati? <stage>(Nihče.)</stage></p>
               <p>Dajem amandma k 136. členu na glasovanje.</p>
               <p>Še enkrat ga bom prebral, ker nimate tega amandmaja. <q>"Zavezanec za davek od
                  dohodkov iz dejavnosti, ki na dan uveljavitve tega zakona uveljavi davčno olajšavo
                  po 49. in 49.a členu zakona o dohodnini, lahko to olajšavo uveljavlja do izteka
                  dobe."</q> Ugotovimo sklepčnost! <stage>(66 prisotnih.)</stage></p>
               <p>Kdo je za? <stage>(53 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je amandma sprejet.</p>
               <p>Amandma k 140. členu je sedaj brezpredmeten.</p>
               <p>V razpravo dajem amandma k 137. členu. Glasi se, da se 137. člen črta.
                  Predlagatelj je Vlada. Odbor podpira amandma.</p>
               <p>Želi kdo razpravljati? <stage>(Nihče.)</stage></p>
               <p>Dajem amandma na glasovanje. Ugotovimo sklepčnost! <stage>(61
                  prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je amandma k 137. členu sprejet.</p>
               <p>S tem smo zaključili z vsemi amandmaji. Dajem zakonski predlog v celoti na
                  glasovanje. Ugotovimo sklepčnost! <stage>(61 prisotnih.)</stage></p>
               <p>Kdo je za? <stage>(57 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je zakon v celoti sprejet.</p>
               <p>S tem tudi zaključujem to točko dnevnega reda.</p>
               <p>Vračamo se k <title>11. TOČKI DNEVNEGA REDA TO JE PREDLOG ZAKONA O LOKALNI
                     SAMOUPRAVI</title>.</p>
               <p>Na mizo ste prejeli čistopis, v skladu s sklepom zbora stališče oziroma predlog
                  sekretariata glede neusklajenih členov in amandma Komisije za lokalno samoupravo k
                  zakonu k 53. členu zakona, ki je vložen skladno s 198. členom poslovnika.</p>
               <p>Amandma k 53. členu se glasi. V tretjem odstavku se za besedo <q>"dohodnine"</q> postavi
                  pika in črtajo besede <q>"in davka na promet nepremičnin"</q>, tako da se odstavek glasi:
                  <q>"Za financiranje lokalnih zadev javnega pomena pripadajo občini tudi prihodki iz
                  dohodnine."</q> Amandma je redakcijske in usklajevalne narave.</p>
               <p>Želi kdo o amandmaju razpravljati? <stage>(Nihče.)</stage></p>
               <p>Ta amandma dajem na glasovanje. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(48 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Imamo redakcijski popravek k 95. členu celovitega besedila predloga zakona o
                  lokalni samoupravi. Pri pripravi celovitega besedila predloga zakona za glasovanje
                  o zakonskem predlogu v celoti je prišlo v 95. členu do napake pri vključevanju
                  besedila amandmaja, sprejetega k 96. členu predloga zakona za tretjo obravnavo, in
                  sicer je v začetku pete vrstice člena namesto datuma 30. junija, naveden 31. junij
                  1994. Torej, to se popravi.  </p>
               <p>Amandmajev nimamo več in dajem na glasovanje predlog zakona o lokalni samoupravi v
                  celoti.</p>
               <p>Gospod Žarko Pregelj, obrazložitev glasu. Izvolite.</p>
            </sp>
            <sp xml:id="SDZ1-Redna-16-1993-12-21.sp211">
               <speaker>ŽARKO PREGELJ:</speaker>
               <p>Spoštovani! Ne vem, ali sem mogoče kaj narobe razumel, toda v mnenju Sekretariata
                  je tudi 2. točka, kjer je omenjen 96. člen, ki ni usklajen z 99. členom.
                  Sprašujem, ali je bil pripravljen tudi za to uskladitev ustrezen amandma?</p>
            </sp>
            <sp xml:id="SDZ1-Redna-16-1993-12-21.sp212">
               <speaker>PODPREDSEDNIK MIROSLAV MOZETIČ:</speaker>
               <p>Na Komisiji za lokalno samoupravo je bilo očitno usklajeno, ali dogovorjeno,
                  ugotovljeno, da to ni potrebno, zato komisija takega amandmaja ni vložila.</p>
               <p>Ponovno torej ugotavljamo sklepčnost pred glasovanjem o zakonu v celoti.</p>
               <p>Obrazložitev glasu, gospod Zagožen. Izvolite.</p>
            </sp>
            <sp xml:id="SDZ1-Redna-16-1993-12-21.sp213">
               <speaker>DR. FRANC ZAGOŽEN:</speaker>
               <p>Spoštovani zbor! Po mnenju poslanske skupine Slovenske ljudske stranke je
                  izglasovanje tega zakona protiustavno dejanje. Zato se glasovanja ne bomo
                  udeležili. Hvala.</p>
            </sp>
            <sp xml:id="SDZ1-Redna-16-1993-12-21.sp214">
               <speaker>PODPREDSEDNIK MIROSLAV MOZETIČ:</speaker>
               <p>Gospod Pučnik, prosim.</p>
            </sp>
            <sp xml:id="SDZ1-Redna-16-1993-12-21.sp215">
               <speaker>DR. JOŽE PUČNIK:</speaker>
               <p>Spoštovani! Ta zakon v <q>"prehodnih določbah"</q> po mojem trdnem prepričanju krši
                  ustavo, praktično pa zavira proces uveljavljanja lokalne samouprave, kakor je po
                  naši ustavi zamišljen. Ne bi šel naprej! Po eni strani so roki za tiste občine -
                  po sprejetem amandmaju k 96. členu - tako tesno odmerjeni, da gotovo ne bo mogoče
                  tudi tistim, ki imajo voljo to izpeljati, in da bo v bistvu doseženo to, da bo vse
                  ostalo, kakor je bilo. Tisti, ki imajo interes, da vse to ostane - v redu. Jaz pa
                  mislim, da je to napaka in mislim, da tega zakona v tej obliki ne bi smeli
                  sprejeti, temveč da bi morali priti skupaj na tem, kar sem nekako pričakoval, da
                  le imamo vsi interes, to je, da se ustava dejansko začne uveljavljati in da se
                  sprostijo za vse občine v Sloveniji pripravljalna dejanja za referendume, nato
                  referendumi in nekje do konca leta tudi volitve v nove občine.</p>
               <p>Zato bom seveda glasoval proti temu zakonu.</p>
            </sp>
            <sp xml:id="SDZ1-Redna-16-1993-12-21.sp216">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo? Prosim, gospod Nace Polajnar.</p>
            </sp>
            <sp xml:id="SDZ1-Redna-16-1993-12-21.sp217">
               <speaker>IGNAC POLAJNAR:</speaker>
               <p>Hvala lepa, gospod predsedujoči. Spoštovane poslanke in poslanci! Po našem trdnem
                  prepričanju ločujemo sedaj tiste, ki bodo imeli ustavno pravico izrekati se za
                  nove občine, in na tiste, ki te pravice - tudi zaradi časovne stiske - ne bodo
                  imeli. Ker s tem po našem prepričanju zdaj kršimo ustavo v tistem njenem temelju,
                  bomo glasovali proti temu zakonu. Torej bomo tu in bomo glasovali proti - v
                  prepričanju, da bo tudi glasovanje Državnega zbora v javnosti vendarle sprožilo
                  pozitiven odmev, pozitiven odmev v tem smislu, da je vendarle v Državnem zboru
                  tudi zavest o tem, da vsaj Državni zbor mora spoštovati ustavo. Hvala lepa.</p>
            </sp>
            <sp xml:id="SDZ1-Redna-16-1993-12-21.sp218">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Prosim, gospa Omanova.</p>
            </sp>
            <sp xml:id="SDZ1-Redna-16-1993-12-21.sp219">
               <speaker>IRENA OMAN:</speaker>
               <p>Hvala lepa. Spoštovani! Jaz se v imenu samostojne poslanske skupine pridružujem
                  mnenju mojih treh predgovornikov in tudi mi ne bomo podprli tega zakona.
                  Hvala.</p>
            </sp>
            <sp xml:id="SDZ1-Redna-16-1993-12-21.sp220">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi obrazložiti glas? Gospod Thaler.</p>
            </sp>
            <sp xml:id="SDZ1-Redna-16-1993-12-21.sp221">
               <speaker>ZORAN THALER:</speaker>
               <p>Hvala lepa, gospod predsedujoči. Sam bom glasoval za ta zakon, kakor tudi kolegice
                  in kolegi v poslanski skupini. Če bi Državni zbor, še prej skupščina, v dveh letih
                  po sprejemu slovenske ustave sedeli križem rok, bi morda veljal očitek, da nekdo
                  nasprotuje uvedbi lokalne samouprave. Mi smo v tem času naredili ogromno delo in
                  tudi mislim, da je celoten zbor pokazal vso voljo, da v ustavnem roku doseže tudi
                  uvedbo lokalne samouprave. Kljub vsem prizadevanjem to ni uspelo. Danes smo na
                  točki, ko tako imenovane čiste ustavne rešitve, kakor vsi ugotavljamo, enostavno
                  ni več. Ponavljam, mi smo v situaciji Kavelj 22, ko na ta način ustavnega purizma
                  sploh ni izhoda. Mi smo stranka, ki sodi, da je to pomembna stvar, da je pomembno,
                  da se ta zakon sprejme in da se kljub tem problemom, ki smo jim vsi priča,
                   postopek uvedbe lokalne samouprave začne in tudi uspešno zaključi. Zakon, kakršen
                  je zdaj pred nami, je rezultat dolgotrajnih usklajevanj, našega dolgotrajnega dela
                  in uvaja lokalno samoupravo z današnjega stališča v razumnih rokih in v razumnih
                  oblikah. Tisti, ki je za to, da se ta samouprava uvede in da se preobrazba naše
                  družbe tudi na tem področju dokonča, po našem prepričanju mora za ta zakon
                  glasovati, kajti v nasprotnem primeru smo na slabšem, kot smo bili morda pred
                  letom dni. Tako, da bom glasoval za. Hvala lepa.</p>
            </sp>
            <sp xml:id="SDZ1-Redna-16-1993-12-21.sp222">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi obrazložiti svoj glas? Gospod Kocijančič.</p>
            </sp>
            <sp xml:id="SDZ1-Redna-16-1993-12-21.sp223">
               <speaker>MAG. JANEZ KOCIJANČIČ:</speaker>
               <p>Spoštovani, tudi naša poslanska skupina bo glasovala za zakon, vendar ne zato, da
                  bi obdržala dosedanji sistem, ampak ravno zato, da bi ga čimprej čimbolj praktično
                  in čimbolj smiselno spremenila. Ni ga namreč lepšega načina, da se dosedanji
                  sistem obdrži, kot bi bil tisti, da bi se podaljševali mandati obstoječim sestavam
                  in ni ga lepšega načina, da se sistem spremeni, kot ta, da se na vse možne načine
                  pospeši proces formiranja novih občin in da se že v obstoječih formirajo novi
                  občinski organi.</p>
            </sp>
            <sp xml:id="SDZ1-Redna-16-1993-12-21.sp224">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? <stage>(Nihče.)</stage> Zato dajem
                  predlog zakona na glasovanje. Ugotovimo sklepčnost! <stage>(58
                  prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da je zakon o lokalni samoupravi sprejet.</p>
               <p>Imamo še nekaj sklepov. Dodatni sklep. Proceduralno? Prosim.</p>
            </sp>
            <sp xml:id="SDZ1-Redna-16-1993-12-21.sp225">
               <speaker>MAKS SUŠEK:</speaker>
               <p>Dovolite mi, da se  kljub vsemu poslankam in poslancem zahvalni za intenzivno
                  neposredno in posredno opravljeno delo <stage>(Vmes podpredsednik: To ni
                     proceduralno, prosim če...)</stage> pri nastajanju in ustvarjanju tega zakona o
                  lokalni samoupravi. Zahvaljujem se. Mislim, da je tako bila že večkrat ob taki
                  priliki izrečena tudi zahvala pa mislim, da mi tudi gre ta pravica. <stage>(Vmes
                     podpredsednik Miroslav Mozetič: Pravico ste si vzeli, ampak vam ne gre po
                     poslovniku.)</stage> Ugotavljam pač, da so prav vse razprave bile koristen
                  prispevek k oblikovanju tega zakona. Žal pa smo prišli res v časovno stisko, ki
                  predstavlja objektivno oviro za čisto obliko prehoda iz stare v nove občine. Zato
                  jemljem 96. člen resnično kot kompromis, ki zagotavlja demokratične pristop
                  različno mislečih. Sprejem tega zakona predstavlja za mene konkreten začetek
                  preoblikovanja sedanjih občin, ne glede na vse, kar nas še v bodoče čaka.</p>
               <p>Zato vas ob tej priliki prosim še naprej za modrost in strpnost, tudi pri
                  nadaljnji realizaciji podzakonskih in drugih aktov za nadaljnji razvoj lokalne
                  samouprave.</p>
               <p>In na koncu še malo za šalo, prepričan sem namreč, da bomo izpeljali to izredno
                  pomembno nalogo, tudi brez državljanske vojne.</p>
            </sp>
            <sp xml:id="SDZ1-Redna-16-1993-12-21.sp226">
               <speaker>PODPREDSEDNIK MIROSLAV MOZETIČ:</speaker>
               <p>Bi se še kdo rad zahvalil? <stage>(Ne.)</stage> Potem prehajamo na predloge
                  sklepov, ki jih je predložil gospod Tone Peršak, pa prosim kar njega, da jih
                  obrazloži.</p>
            </sp>
            <sp xml:id="SDZ1-Redna-16-1993-12-21.sp227">
               <speaker>ANTON PERŠAK:</speaker>
               <p>Zahvaljujem se, pa upam, da ne bom deležen podobne reakcije kot gospod Sušek. Jaz
                  predlagam, da se o tem ne pogovarjamo veliko, ampak, da se to izglasuje, ali ne
                  izglasuje.</p>
               <p>Prvi sklep, ki ima pet točk, ampak gre za en sklep, pomeni samo to, da bi ta
                  Državni zbor spodbudil občinske skupščine, da bi tisto, kar je z 96. členom
                  oziroma zdaj s 95. sprejeto, se lahko začelo in da bi na nek način, in v tem je po
                  moje nek prispevek, da bi na nek način zavezal vse občinske skupščine, da vprašajo
                  ljudi, tako kot je včeraj nekdo rekel, ali želijo iti v oblikovanje novih občin,
                  ali ne?</p>
               <p>Drugi sklep je namenjen Vladi, da bi to omogočila s tem, da bi v tistem roku, ki
                  je napisan, prevzela upravne zadeve oziroma državne zadeve v občinah. Gre samo za
                  to, v kolikor bo to predmet kakšnega velikega spora, mislim, da to ni potrebno,
                  potem, bom pač malo presenečen, sicer pa predlagam, gospod predsedujoči, če je to
                  možno, vsi imajo najbrž sklepe pred sabo, da se v številki ena v prvem sklepu,
                  datum 20. januar spremeni na 25. januar, to smo se pogovarjali, da je to možno, in
                  v številki dva, to je četrta vrstica od spodaj navzgor, arabska 2., 15. februar na
                  22 februar. To smo potem preverili in smo ugotovili, da ti datumi so uskladljivi.
                  Samo to, pa nič drugega.</p>
            </sp>
            <sp xml:id="SDZ1-Redna-16-1993-12-21.sp228">
               <speaker>PODPREDSEDNIK MIROSLAV MOZETIČ:</speaker>
               <p>Želi kdo razpravljati o predloženih sklepih? Te smo prejeli, mislim, da včeraj na
                  mizo vsi. Ker ne želi nihče razpravljati, bom dal dodatni sklep številka 1, ki ima
                  točko, prvo, drugo, tretjo in četrto, in dodatni sklep številka 2, s temi dvemi
                  popravki v datumih, na glasovanje.</p>
               <p>Ugotovimo sklepčnost! <stage>(43 prisotnih.)</stage> Nismo sklepčni. Prosim, če
                  pokličete tiste, ki so zunaj v avli! Glede na to, da nismo še sklepčni, prosim, da
                  se zagotovi sklepčnost, ta čas bo zapolnil Ignac Polajnar z razpravo.</p>
            </sp>
            <sp xml:id="SDZ1-Redna-16-1993-12-21.sp229">
               <speaker>IGNAC POLAJNAR:</speaker>
               <p>Hvala lepa. Se opravičujem, med papirji nisem našel sklepov. Poglejte, jaz ne bi
                  rad, da si zdaj tu peremo vest, ali popravljamo slab občutek in; naj oprosti moj
                  kolega Tone Peršak, ki se je res trudil, moram reči, da je eden tistih, ki se je
                  veliko trudil in jaz verjamem, da je tudi zelo pošteno poskušal  najti neko
                  kompromisno rešitev, ki je zdaj ni bilo in sprašujem naš Državni zbor: če je tudi
                  toliko kritik, da mi na sklepe, ki jih sprejemamo in nekaj nalagamo Vladi, ne
                  dobimo odgovorov, kdo pričakuje, da bomo to dobili oziroma, da nam bodo dosedanje
                  občinske skupščine odgovarjale, ali bodo upoštevale ta naša navodila? Poglejte, to
                  so zelo pobožne želje, ki tukaj nič ne veljajo, veljalo bi samo tisto, kar je
                  ustavno. Jaz še enkrat poudarjam vse to tukaj, pa če sprejmemo, ali ne prav nič ne
                  bo nikogar zavezovalo, zavezovalo jih bo tisto, kar bodo brali v zakonu in brali
                  bodo na način, kakor jim bo ustrezalo. In še enkrat ponavljam, brali bodo na
                  način, da bomo imeli dve vrsti ne samo občin, imeli bomo dve vrsti ljudi. Tiste,
                  ki bodo lahko v skladu z ustavo se odločali za nove občine in tiste, ki se spet po
                  prepričanju drugih v skladu z ustavo bodo odločali oziroma bodo volili v sedanje
                  občine. Zato so ti sklepi</p>
               <p>res po mojem prepričanju - naj mi še enkrat gospod Peršak oprosti - blažev žegen
                  tudi zato, ker imamo slaba grla, ne vem, če samo jaz. Ne vidim nobenega razloga.
                  Bolj racionalno bi bilo, da bi se pogovarjali naprej, kaj narediti, ker mislim, da
                  bo zmeda na podlagi tega zakona, ki smo ga sprejeli, v občinah popolna. Hvala
                  lepa.</p>
            </sp>
            <sp xml:id="SDZ1-Redna-16-1993-12-21.sp230">
               <speaker>PREDSEDNIK MIROSLAV MOZETIČ:</speaker>
               <p>Hvala lepa. Še kdo želi razpravljati? Gospod Thaler.</p>
            </sp>
            <sp xml:id="SDZ1-Redna-16-1993-12-21.sp231">
               <speaker>ZORAN THALER:</speaker>
               <p>Hvala lepa. Sam predlagane sklepe podpiram in mislim, da so zelo koristni v
                  položaju, v katerem smo. Ponovno poudarjam, da bi uveljavitev teh sklepov, kar
                  mislim da je precejšnja možnost, da do tega pride, šla po mojem mnenju zelo na
                  roko tistim, ki si želijo da se stvari izvedejo po ustavi in v rokih, ki so jih
                  tudi sami predlagali. Tukaj mislim na  Krščanske demokrate predvsem. Mi te sklepe
                  podpiramo in smo za to, da se jih sedaj potrdi in na ta način pospeši ta prehod v
                  nove občine v čim večjih sedanjih občinah. Hvala lepa.</p>
            </sp>
            <sp xml:id="SDZ1-Redna-16-1993-12-21.sp232">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? <stage>(Nihče.)</stage> Razpravo zaključujemo.
                  Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da so ti sklepi sprejeti.</p>
               <p>S tem zaključujemo 11. točko dnevnega reda.</p>
               <p>Prehajamo ponovno na <title>25. TOČKO DNEVNEGA REDA - NA TRETJO OBRAVNAVO PREDLOGA
                     ZAKONA O NAČINU OPRAVLJANJA IN FINANCIRANJA PROMETA NA OBSTOJEČI ŽELEZNIŠKI
                     MREŽI TER REORGANIZACIJI IN LASTNINSKEM PREOBLIKOVANJU JAVNEGA PODJETJA
                     SLOVENSKE ŽELEZNICE.</title>
               </p>
               <p>Predlog zakona je za tretjo obravnavo pripravila Vlada Republike Slovenije. Želi
                  predstavnik Vlade besedo? Ne  želi. Predlog zakona je obravnaval Odbor za
                  infrastrukturo in okolje kot matično delovno telo. Želi poročevalec odbora besedo?
                     <stage>(Ne želi.)</stage> Želi besedo predstavnik Sekretariata za zakonodajo in
                  pravne zadeve? <stage>(Ne želi.)</stage></p>
               <p>V skladu s 196. členom poslovnika o tretji obravnavi razpravlja Državni zbor o
                  zakonskem predlogu v celoti. Obravnava posameznih členov pa je mogoča le pri
                  tistih členih, h katerim so bili v drugi obravnavi sprejeti amandmaji, h katerim
                  so bili skladno s 197. členom poslovnika vloženi amandmaji.</p>
               <p>Želijo besedo predstavniki poslanskih skupin? <stage>(Ne želijo.)</stage> Besedo
                  dajem poslankam in poslancem. Želi kdo razpravljati? <stage>(Ne želi.)</stage>
                  Glede na to, da so bili vloženi amandmaji<gap n="..."/> Amandmaje imate v pregledu
                  amandmajev, ki ima datum 16.12.1993.</p>
               <p>Skladno s sklepom zbora in priporočilom poslovniške komisije je možno pri tej
                  točki vlagati amandmaje do začetka obravnave. Če ima še kdo željo, da bi vložil
                  amandma k temu zakonu? <stage>(Ne.)</stage></p>
               <p>Zato prehajamo na obravnavo po vloženih amandmajih.</p>
               <p>V obravnavo dajem amandma k  1. členu, ki se glasi: "Besedilo v <stage>(v
                     nadaljnjem besedilu: Republika)</stage><q>" se nadomesti z besedilom "</q>v nadaljnjem
                  besedilu: država. S tem v zvezi je potrebno besedo <q>"Republika"</q> nadomestiti z
                  besedo <q>"država"</q> v ustreznem sklonu tudi v vseh ostalih členih." Predlagatelj je
                  Odbor za infrastrukturo in okolje. Amandma je redakcijske narave.</p>
               <p>Želi kdo o tem amandmaju razpravljati? <stage>(Ne želi.)</stage> Zato dajem ta
                  amandma na glasovanje.</p>
               <p>Ugotovimo sklepčnost! Prosim, če tisti iz avle pridete notri; zbor še vedno
                  dela.</p>
               <p>Še enkrat bomo ugotavljali sklepčnost! Ugotovimo sklepčnost! <stage>(49
                     prisotnih.)</stage></p>
               <p>Glasujemo o amandmaju k 1. členu iz pregleda. Kdo je za? <stage>(47
                     poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je amandma k 1. členu sprejet.</p>
               <p>V razpravo dajem amandma k 9. členu, ki se glasi: v prvem odstavku se besedilo za
                  besedama <q>"dnevne migracije"</q> črta in nadomestijo z naslednjim besedilom: <q>"pri
                  storitvah tovornega prometa pa prevoz blaga v mednarodnem prometu ter prevoz
                  živine, hitro pokvarljivega blaga in nevarnih snovi"</q>. Predlagatelj je odbor za
                  infrastrukturo in okolje. Želi kdo o tem amandmaju razpravljati? <stage>(Ne
                     želi.)</stage> Zato dajem ta amandma na glasovanje. Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 9. členu sprejet.</p>
               <p>V razpravo dajem amandma k 10. členu, ki se glasi: v prvem odstavku se v zadnji
                  alinei besede <q>"iz prejšnje alinee"</q> nadomesti z besedami: <q>"iz prejšnjih alinej"</q>.
                  Predlagatelj je Odbor za infrastrukturo in okolje. Amandmaja je redakcijske
                  narave. Želi kdo razpravljati? <stage>(Ne.)</stage> Zato dajem ta amandma na
                  glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma k 10. členu sprejet.</p>
               <p>V razpravo dajem amandma k 16. členu, ki glasi: prvi odstavek 16. člena se
                  nadomesti z novim besedilom, ki se glasi: <q>"Nadzorni svet javnega podjetja iz 15.
                  člena tega zakona je sestavljen iz 9 članov. 8 članov imenuje Vlada in 1 člana
                  svet delavcev javnega podjetja."</q> Predlagateljica je Irena Oman. O stališču odbora
                  in Vlade ni podatka.</p>
               <p>In amandma številka 2 k istemu členu: prvi odstavek 16. člena se nadomesti z
                  besedilom, ki se glasi: <q>"Nadzorni svet javnega podjetja iz 15. člena tega zakona
                  je sestavljen iz 9 članov. 6 članov imenuje Vlada in 3 člane svet delavcev javnega
                  podjetja."</q> Drugi in tretji odstavek ostaneta nespremenjena. Predlagatelj je Vlada;
                  Odbor za infrastrukturo in okolje ga ne podpira.</p>
               <p>In še amandma predlagatelja skupine poslancev, ki se glasi: prvi odstavek se
                  nadomesti z besedilom, ki se glasi: <q>"Nadzorni svet javnega podjetja iz 15. člena
                  tega zakona šteje 9 članov. 4 člane imenuje Vlada Republike Slovenije, 2 člana
                  imenuje svet delavcev, predsednika nadzornega sveta in 2 člana imenuje Državni
                  zbor Republike Slovenije."</q></p>
               <p>Želi kdo o teh amandmajih razpravljati? Prosim, gospod Lipoglavšek.</p>
            </sp>
            <sp xml:id="SDZ1-Redna-16-1993-12-21.sp233">
               <speaker>FRANC LIPOGLAVŠEK:</speaker>
               <p>Hvala lepa. Kolegice in kolegi, kljub pozni uri in izčrpanosti bi vas želel
                  opozoriti, da smo o tej tematiki razpravljali tudi v drugi obravnavi in da se je
                  Odbor za infrastrukturo zedinil z rešitvijo, ki je sedaj v besedilu. Obrazložim
                  svoj glas, da bom glasoval proti prvemu in drugemu amandmaju k temu členu.
                  Hvala.</p>
            </sp>
            <sp xml:id="SDZ1-Redna-16-1993-12-21.sp234">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi razpravljati? Gospod Žaro Pregelj.</p>
            </sp>
            <sp xml:id="SDZ1-Redna-16-1993-12-21.sp235">
               <speaker>ŽARKO PREGELJ:</speaker>
               <p>Spoštovani! Se opravičujem, ker nisem dal poročilo na začetku, bil sem
                  zadržan.</p>
               <p>Glede na problematiko, ki jo je Odbor za infrastrukturo obravnaval v tem zakonu,
                  je bil ta član najbolj sporen, če nekako razumemo, da je bil tisti člen, ki se je
                  nanašal na stavko in na omejitve stavke in smo ga danes v skladu s priporočilom
                  Sekretariata za zakonodajo uskladili. To je bil 9. člen in je še vedno odprt.
                  Odbor je imel takrat, ko je obravnaval amandmaje, zgolj amandma Vlade in ga tudi
                  zavrnil. Torej, odbor je zastopal stališče, da naj ostane 16. člen tak, kakršen je
                  sedaj, se pravi, da naj bo nadzorni svet javnega podjetja oblikovan tako, da Vlada
                  predlaga štiri člane, štiri naj predlaga svet delavcev, predsednika sveta pa naj
                  imenuje Državni zbor. V drugi obravnavi je bilo tudi nekako dosežen kompromis in
                  smo menili, da je to tudi oblika, ki bo tej družbi, ki je križanec med delniško
                  družbo in državnim javnim podjetjem, nekako pravična.</p>
               <p>Glede na to, da sta se pojavila še dva amandmaja, je sedaj tudi možnost, da se o
                  tem še enkrat odloča odbor, ni pa nujno, v kolikor bi zbor menil, da je nepotrebno
                  in da se glasuje tako, kot je predlagano. S tem bi opozoril, da je prvi amandma
                  zelo daleč od sedanje rešitve. Predlaga, da naj bi v celoti nadzorni svet
                  imenovala Vlada, razen enega člana, ki naj bi ga imenovali delavci javnega
                  podjetja. V kolikor bi šlo za javno podjetje, bi to bilo normalno, ker pa ni samo
                  javno podjetje, je tudi delniška družba, mislim, da to ni ugodna rešitev.</p>
               <p>Zadnji amandma, ki ga predlaga skupina poslancev, je novost z razliko od osnovnega
                  predloga predvsem v tem, da štiri člane imenuje Vlada, potem dva člana naj bi
                  imenovali delavci, dva člana in predsednika pa Državni zbor. Gre za razširitev
                  nadzorne vloge Državnega zbora, kar je po mojem mnenju tudi sprejemljivo.</p>
               <p>Predlagam, da se o tem še enkrat izreče Odbor za infrastrukturo, v kolikor Državni
                  zbor meni, da je to potrebno, sicer pa lahko glasujemo. Hvala.</p>
            </sp>
            <sp xml:id="SDZ1-Redna-16-1993-12-21.sp236">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo razpravljati? Gospod Kopač, prosim.</p>
            </sp>
            <sp xml:id="SDZ1-Redna-16-1993-12-21.sp237">
               <speaker>JANEZ KOPAČ:</speaker>
               <p>Hvala lepa. Nekoč sem že imel neko podobno diskusijo o podobnem vprašanju.
                  Nadzorni svet je po novem zakonu o gospodarskih družbah, torej beseda nadzorni
                  svet pomeni sedaj, je nekaj drugega kot je bil nekoč nadzorni odbor. Nadzorni svet
                  sprejema poslovne odločitve, torej ima nekaj od funkcij upravnega odbora, kakor
                  smo ga nekoč poznali in je v današnji slovenski terminologiji še vedno poznan.</p>
               <p>Menim, da moramo delati na konceptualno čistih rešitvah. Jaz menim, ker se bo
                  nekaterim zdelo bogokletno, da Državni zbor nima kaj početi v nadzornem odboru in
                  niti ne zaposleni, kajti zaposleni imajo druge mehanizme, navsezadnje svet
                  delavcev, čeprav ta zakon opredeljuje te določbe drugače.</p>
               <p>Menim, da je parlament in mora igrati vlogo parlamenta, sprejemati zakone,
                  nadzorovati izvajanje vsega tega, Vlada ima pa nalogo vladati torej, predstavljati
                  izvršno oblast v imenu in za račun države Slovenije. Take odločitve sem oziroma
                  tovrstno konceptualno čistost sem zagovarjal vedno tudi takrat, ko sem bil še
                  opozicijski poslanec, ne glede na to, kdo trenutno sedi v Vladi. Menim, če rešitve
                  niso konceptualno čiste, vedno privedejo do problemov in predvsem do tega, da se
                  poslovne odločitve konkretno v nadzornem odboru ne bi sprejemale izključno po
                  poslovnih, principih ampak tudi po političnih, čim vključimo Državni zbor v
                  nadzorni svet.</p>
               <p>Podpiram amandma Vlade, ki predvideva, da Vlada kot predstavnik ustanoviteljev, to
                  pa je država Slovenija, imenuje v nadzorni svet večino, šest članov, predstavniki
                  zaposlenih pa tri člane. To je še sprejemljivo, čeprav bi morda, če bi bil v
                  Vladi, zagovarjal za nekatere še bolj ostro stališče. Nikakor  pa ne podpiram
                  osnovnega teksta kot ga je predlagal odbor, in je bil sprejet v obliki amandmaja v
                  drugi obravnavi, ker menim, da uvaja v delo nadzornega sveta, ki ima poslovne
                  funkcije, politične elemente. To pa ni zdravo ne za parlament, ne za Vlado, ne za
                  Slovenske železnice.</p>
               <p>Podpiram, govorim v osebnem imenu, Vladni amandma v zvezi s tem, če ta ne bo
                  sprejet, bom podprl amandma gospoda Černeliča. Hvala.</p>
            </sp>
            <sp xml:id="SDZ1-Redna-16-1993-12-21.sp238">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Černelič.</p>
            </sp>
            <sp xml:id="SDZ1-Redna-16-1993-12-21.sp239">
               <speaker>FRANC ČERNELIČ:</speaker>
               <p>Spoštovani predsedujoči, spoštovane poslanke in poslanci! Tudi sam bom seveda šel
                  po vrstnem redu. Tako bom najprej glasoval za amandma, ki je vložila Vlada. V
                  kolikor pa to ne bo, pa menim da je ob intencijah, ki jih ima ta Državni zbor, še
                  vedno boljši ta, ki sem ga s poslanci vložil, kjer pravzaprav prevzema Vlada in pa
                  seveda tudi Državni zbor kompletno kontrolo nad sistemom. Jaz bom seveda glasoval
                  za to, da sprejmemo enega od teh dveh amandmajev. Hvala lepa.</p>
            </sp>
            <sp xml:id="SDZ1-Redna-16-1993-12-21.sp240">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Šešerko.</p>
            </sp>
            <sp xml:id="SDZ1-Redna-16-1993-12-21.sp241">
               <speaker>DR. LEO ŠEŠERKO:</speaker>
               <p>Spoštovani! Jaz bom glasoval za predlog odbora  in bi gospoda Kopača opozoril na
                  to, da že sedaj obstaja določena praksa imenovanja članov skozi Vlado v ta odbor.
                  Dejstvo je, da so brez izjeme imenovani ljudje iz cestnega lobija notri. Zato
                  lahko razumete, zakaj v Sloveniji nikakor ne steče zadeva z oprtnimi vlaki in z
                  omejitvami tranzitnega prometa. Ta predlog je sedaj tu, da bo cestni lobi totalno
                  obvladoval železnico od direktorja železnice in navzdol pomeni samo, da železnica
                  ne bo imela svoje - ob vašim čistih rešitvah, gospod Kopač - ne samo, da železnica
                  ne bo imela ne samo svoje volje, ampak celo svojega gospodarskega interesa, da bi
                  sama dosegla optimalno financiranje preko zlasti oprtnih vlakov. Tega ne bo in
                  železnica bo hirala ob strani, hkrati bodo tu nekateri vili roke navzgor in
                  govorili, kako je pravzaprav nesmiselno železnico vzdrževati pri življenju in jo
                  hkrati obvladovali. Zato jaz mislim, da je boljši predlog odbora v tem primeru,
                  ker ji zagotavlja vsaj določeno avtonomijo. Hvala.</p>
            </sp>
            <sp xml:id="SDZ1-Redna-16-1993-12-21.sp242">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo? Gospod Jagodnik.</p>
            </sp>
            <sp xml:id="SDZ1-Redna-16-1993-12-21.sp243">
               <speaker>JOŽE JAGODNIK:</speaker>
               <p>Gospod predsedujoči! Spoštovani zbor! Ne bom podprl amandmajev in vas bom spomnil
                  na poročilo odbora. To poročilo pravi, če ga nimate pred seboj - prosim za
                  nekoliko pozornosti, Odbor za infrastrukturo in okolje je obravnaval amandmaje, ki
                  jih je k 16. členu priložila Vlada Republike Slovenije in ni podprl amandmaja k
                  16. členu predloga zakona, ker meni, da je sestava nadzornega sveta, upoštevajoč
                  sprejeto stališče Državnega zbora ob prvi obravnavi predloženega zakona, da mora
                  biti zagotovljena nadzorna vloga Državnega zbora najsprejemljivejša opredeljena v
                  priloženem besedilu 16. člena zakonskega predloga za tretjo obravnavo. S tem bi
                  seveda kršili to, kar smo sprejeli na prvi obravnavi in kar je odbor tudi že
                  potrdil. Hvala lepa.</p>
            </sp>
            <sp xml:id="SDZ1-Redna-16-1993-12-21.sp244">
               <speaker>PODPREDSEDNIK MIROSLAV MOZETIČ:</speaker>
               <p>Gospod Malovrh.</p>
            </sp>
            <sp xml:id="SDZ1-Redna-16-1993-12-21.sp245">
               <speaker>JURIJ MALOVRH:</speaker>
               <p>Spoštovani! Glasoval bom za amandma Vlade, to pa iz sledečih razlogov: Slovenske
                  železnice so javno podjetje, katere je ustanovila Vlada, to je prvo.</p>
               <p>Drugo. Poslovne odločitve morajo biti v interesu Vlade, ampak ne morejo pa biti
                  neko sindikalno pogovarjanje oziroma neko sindikalno razmišljanje. Zato vas
                  prosim, da podprete drugi amandma.</p>
            </sp>
            <sp xml:id="SDZ1-Redna-16-1993-12-21.sp246">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? <stage>(Nihče.)</stage></p>
               <p>Zato dajem na glasovanje prvi amandma, ki se glasi: <q>"Nadzorni svet javnega
                  podjetja iz 15. člena tega zakona je sestavljen iz devetih članov. Osem članov
                  imenuje Vlada in enega člana svet delavcev javnega podjetja."</q> Predlagateljica
                  Irena Oman. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(11 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Na glasovanje dajem drugi amandma. Prvi stavek je enak prejšnjemu, drugi stavek pa
                  se glasi: <q>"šest članov imenuje Vlada in tri člane Svet delavcev javnega
                  podjetja."</q></p>
               <p>Predlagatelj Vlada. Odbor za infrastrukturo ne podpira. Ugotovimo sklepčnost!
                     <stage>(53 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma ni sprejet in na glasovanje dajem tretji amandma, ki se
                  glasi: <q>"Prvi stavek je enak prejšnjemu. Drugi stavek glasi: štiri člane imenuje
                  Vlada Republike Slovenije, dva člana imenuje Svet delavcev, predsednika nadzornega
                  sveta in dva člana imenuje Državni zbor Republike Slovenije."</q></p>
               <p>Predlagatelji so skupina poslancev. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da tudi ta amandma ni sprejet.</p>
               <p>V razpravo dajem amandma k 21. členu. Doda se četrti odstavek, ki se glasi: <q>"Vlada
                  Republike Slovenije podrobneje predpiše način in metode za izvajanje določb tega
                  člena."</q></p>
               <p>Predlagatelj Vlada, Odbor za infrastrukturo in okolje podpira. Želi kdo
                  razpravljati? Nihče, zato dajem ta amandma na glasovanje. Ugotovimo sklepčnost!
                     <stage>(49 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma k 21. členu sprejet in v razpravo dajem amandmaje k 24.
                  členu. Prvi amandma se glasi: <q>"V prvi vrstici 24. člena se pred besedo "</q>tega<q>" doda
                  besedilo "</q>in četrtega odstavka 21. člena."</p>
               <p>Pred besedilom 15. člena pa se črta beseda <q>"in"</q>.</p>
               <p>Predlagatelj Vlada. Odbor podpira, vendar redakcijsko ta amandma spreminja in
                  amandma odbora se glasi: <q>"Besedilo tega člena se spremeni tako, da se glasi: Vlada
                  izda predpise iz tretjega, dvanajstega, petnajstega in četrtega odstavka 21. člena
                  v 30-ih dneh po uveljavitvi tega zakona."</q></p>
               <p>Amandmaja k 24. členu določata rok za sprejem predpisov, ki smo jih določili z
                  amandmajem k 21. členu. Želi kdo o tem razpravljati? Nihče, zato dajem najprej na
                  glasovanje amandma pod številko 1 k 24. členu. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da ta amandma ni sprejet in na glasovanje dajem drugi amandma k 24.
                  členu. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je drugi amandma k 24. členu sprejet in v razpravo dajem amandma k
                  29. členu, ki glasi: <q>"Ta člen se črta."</q></p>
               <p>Predlagatelj je odbor. Amandma je redakcijske narave. Želi kdo razpravljati?
                  Nihče, zato dajem ta amandma na glasovanje. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 29. členu sprejet.</p>
               <p>Z amandmaji smo zaključili in na glasovanje dajem zakonski predlog v celoti.
                  Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je zakonski predlog v celoti sprejet. S tem tudi zaključujem to
                  točko dnevnega reda.</p>
               <p>Prehajamo na <title>26. TOČKO DNEVNEGA REDA</title>, to je na <title>DRUGO
                     OBRAVNAVO PREDLOGA ZAKONA O SPREMEMBAH IN DOPOLNITVAH STANOVANJSKEGA
                     ZAKONA</title>.</p>
               <p>Predlog zakona je v obravnavo zboru predložila Vlada Republike Slovenije. Želi
                  predstavnik Vlade besedo? Gospod minister.</p>
            </sp>
            <sp xml:id="SDZ1-Redna-16-1993-12-21.sp247">
               <speaker>MIHA JAZBINŠEK:</speaker>
               <p>Lepo pozdravljeni! Komentiral bom amandmaje, ki so prišli na ta zakon. Moram reči,
                  da so prišli amandmaji od isto podpisanih v dveh različnih verzijah. Zato je
                  seveda problem teh amandmajev, da so med sabo izrazito nekonsistentni in bi seveda
                  lahko, če bi bili nekonsistentno sprejeti, pravzaprav ogrozili ta zakon v njegovem
                  izvornem namenu in izpeljavi.</p>
               <p>Hotel bi povedati samo; predlagal bom, da vendarle pri posameznem amandmaju jaz
                  komentiram, ker nekatere amandmaje bi bilo vseeno dobro sprejeti.</p>
               <p>Pri amandmajih gre, za razliko od tistega, kar je v zakonu predloženo, predvsem za
                  dve različni izhodišči. Eno izhodišče na strani predlagatelja je to, da danes ti
                  najemniki v denacionaliziranih stanovanjih v stanovanjih lastnikov zasebnikov. To
                  niso več najemniki v družbenih stanovanjih, v družbeni lastnini, kot je bila to
                  sicer situacija. To pomeni, da je stimulacija privatizacije, ali rekel bi
                  sekundarne privatizacije v teh stanovanjih, s strani države omogočanje tem
                  najemnikom, da v čim večji meri, pod enakimi pogoji kot ostali najemniki v tej
                  prvi fazi - ki je že zaključena in za nami -</p>
               <p>stanovanjskega zakona pridejo do teh pravic. Zato smo mi uporabili vse znanje, ki
                  ga imamo skozi te modele, ki najprej baziraju na sporazumu, da bi se pa ti
                  sporazumi izšli, mi to stimuliramo, bodisi skozi dodatna sredstva občin enega ali
                  drugega sklada, ali tretjega sklada stanovanjskega sklada.  Se pravi, v teh
                  modelih stimuliramo, da se ta prodaja zgodi na račun države v prid popravka te
                  neenakopravnosti teh najemnikov, vendar do neke meje in ta meja ima nekaj
                  parametrov.</p>
               <p>Prvič, do neke finančne meje. Finančna meja tu notri je objektivizirana s ceno po
                  zakonu o denacionalizaciji. Rekli smo, da denacionaliziranec po osnovnem zakonu,
                  ali pa tisti, ki pristaja na ta odkup, naj dobita isto denarja, ne pa v tem
                  trenutku - rekel bi neko takšno ceno.</p>
               <p>Drugič, seveda limitiram pri tem, da z lastnino lastnikov ne moremo operirati
                  prosto, razen kadar so motivi na obeh straneh z vsemi modeli. Mi smo tudi v zakon
                  dali nekatere zavore, na primer, da lastnik, današnji lastnik stanovanja pet let
                  ne more to stanovanje dati v promet, s čimer je še bolj stimuliran za to, da se ta
                  prenos zgodi.</p>
               <p>Tisto, na čemer gradijo ti amandmaji, ta dva paketa amandmajev, sta dve dejstvi,
                  ki jih bo težko spraviti v sklad z ustavo, po mojem prepričanju nemogoče. Eno
                  dejstvo je to, da bi, če bi se ta amandma izglasoval tako, kot je napisan, seveda
                  lastniki morali pristati na odkup. To pomeni, in to predlagatelji amandmajev niti
                  ne zanikajo, v tem trenutku seveda novo nacionalizacijo teh lastnikov.</p>
               <p>Nacionalizacija, po naši ustavi, gre lahko takrat, kadar za to obstaja javna
                  korist. V tem primeru seveda ne gre za javno korist. Najemniki v teh stanovanjih
                  imajo rešen stanovanjski problem, oni imajo najemne pogodbe. V tem primeru gre za
                  njihovo težnjo po privatizaciji pod ugodnimi pogoji. Zato bi težko govorili o
                  javni koristi, ki bi opravičevala sedaj to sekundarno nacionalizacijo. To je eno
                  od dejstev.</p>
               <p>Drugo dejstvo je to, če bi šli po mehanizmih tržne cene, kot je tu notri narejeno,
                  bi prišli do tega, da bi morala država v raznih oblikah, skozi razne sklade dati
                  od sebe nekaj vmes med 30, 40, 50 milijardami tolarjev, ki jih seveda ta država
                  nima, zato, da bi, ker smo lastnike razlastili, slabo vest oprali s tržno
                  odškodnino tudi tam, kjer bi naši modeli zaradi določenih motivov zdržali. To
                  pomeni tako veliko ceno, da je to ministrstvo in ta Vlada ne more ne zagotoviti,
                  niti je ne bi rada angažirala za ljudi, ki imajo rešen stanovanjski problem. V tem
                  Državnem zboru nismo mogli za nove generacije izglasovati ob memorandumu ene
                  milijarde za Stanovanjski sklad Republike Slovenije.</p>
               <p>To so dimenzije teh amandmajev. Moram povedati, da mi v okviru naših predlogov
                  vidimo motive za sporazumno privatizacijo pod ugodnimi pogoji in da ta razlika, ki
                  je dana z naše strani, med kupnino pod ugodnimi pogoji, med tem, kar dobi -
                  skladno tarifi v zakonu o denacionalizaciji - lastnik, in to plača seveda država,
                  ali v obliki papirjev ali tudi v obliki <q>"keša"</q> <stage>(tako, da je to
                     ugodnejše)</stage>. Mi vidimo, da je to dovolj visoka cena, da je stimulativna.
                  Poznamo primere brez diskusije, da se po ceni cca 10.000 mark na stanovanje že
                  prodajajo stanovanja, ki bi sodila v te modele. Zlorabil bom en podatek: lastnik v
                  Mariboru je imel očitno motiv, da se je zadovoljil samo s kupnino najemnikov - v
                  višini cca 10.000 mark -, odpovedal se je udeležbi občine, odpovedal se je
                  papirjem odškodninskega sklada, odpovedal se je papirjem razvojnega sklada. Gre za
                  Hutter blok v Mariboru, kjer se je v veliko neugodnejših pogojih, kot zagotavlja
                  naš predlog 150 stanovanj, ta transfer zgodil.</p>
               <p>Če bo Državni zbor akceptiral amandmaje, bo prišel v situacijo, da bo npr. v
                  primeru Hutter bloka temu lastniku vsiljeval tržno kupnino takrat, ko bo on
                  izkazal, da njegov motiv ni tako visok in da se on znotraj motivov nekih nižjih
                  tarif seveda popolnoma dobro znajde in da mu to zadošča.</p>
               <p>V nekaterih podrobnostih so seveda amandmaji na nek način ustrezni in bi potem ob
                  posameznem amandmaju tudi povedal, s katerim se Vlada tudi strinja. Moram reči, da
                  ti amandmaji kažejo nekaj, kar smo mi ves čas pri stanovanjskem zakonu imeli kot
                  težko breme. To je: tu gre za maksimalističen pristop iz naslova najemnikov; za
                  maksimalističen do konca. Če ste brali članek Združenja lastnikov razlaščenega
                  premoženja, se obeta maksimalističen pristop na drugi strani, se pravi pri
                  lastnikih, ko bodo oporekali celo neprofitni najemnini, kadar jim je skozi zakon
                  bila na nek način <stage>(pravijo)</stage> vsiljena, čeprav so to stanovanja, ki
                  so po zakonu o denacionalizaciji bila samo dana v last in ne v posest in z vsemi
                  najemnimi bremeni. Zgodilo se bo nekaj drugega in mi smo v tem trenutku spet v
                  dveh ekstremnih maksimalističnih zahtevah, ki so za državo v tem primeru ekstremno
                  dragi, neracionalni in nepotrebni.</p>
               <p>Zato bi prosil, da ste pri glasovanju - tudi z naslova konsistentnosti materiala -
                  dovolj previdni od amandmaja do amandmaja, pri čemer bi si jaz vendarle izprosil
                  komentarje Vlade k amandmaju, ko bodo na glasovanju.</p>
            </sp>
            <sp xml:id="SDZ1-Redna-16-1993-12-21.sp248">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Lenič želi proceduralno. Izvolite.</p>
            </sp>
            <sp xml:id="SDZ1-Redna-16-1993-12-21.sp249">
               <speaker>JOŽE LENIČ:</speaker>
               <p>Gospod podpredsednik, spoštovani poslanci. Predlagam, da preden zbor odpre
                  razpravo k 8. členu tega zakona, da se o amandmajih na ta člen opredeli tudi
                  gospod mag. Mitja Gaspari, finančni minister v naši Vladi, kajti ta amandma ima
                  poleg vseh ostalih implikacij tudi zelo velike finančne posledice. Hvala lepa.
                  Prosim, da daste moj proceduralni predlog na glasovanje.</p>
            </sp>
            <sp xml:id="SDZ1-Redna-16-1993-12-21.sp250">
               <speaker>PODPREDSEDNIK  MIROSLAV MOZETIČ:</speaker>
               <p>Saj bo mnenje Vlade. Mislim, da do 8. člena ne bomo prišli. Ampak ne odgovor na 8.
                  člen. Nismo še tam. Samo proceduralno.</p>
            </sp>
            <sp xml:id="SDZ1-Redna-16-1993-12-21.sp251">
               <speaker>MIHA JAZBINŠEK:</speaker>
               <p>Samo toliko bi povedal. Ti izračuni so bili na odboru dani že s prvo in drugo
                  fazo. <stage>(Nemir v dvorani.)</stage></p>
            </sp>
            <sp xml:id="SDZ1-Redna-16-1993-12-21.sp252">
               <speaker>PODPREDSEDNIK MIROSLAV MOZETIČ:</speaker>
               <p>Prav. Zakon je obravnaval tudi Odbor za infrastrukturo in okolje kot matično
                  delovno telo. Prosim poročevalca. Žare Pregelj ima besedo.</p>
            </sp>
            <sp xml:id="SDZ1-Redna-16-1993-12-21.sp253">
               <speaker>ŽARKO PREGELJ:</speaker>
               <p>Spoštovani! Odbor za infrastrukturo in okolje  je obravnaval zakon o spremembah in
                  dopolnitvah stanovanjskega zakona. Odbor je za obravnavo tega zakona posvetil
                  ogromno časa, in kot veste, pripravil tudi javno predstavitev mnenj, na kateri so
                  se soočili tako tisti, ki so upravičenci do denacionaliziranih stanovanj, kot
                  tisti, ki so imeli stanovanjsko pravico v teh stanovanjih in jih potem kasneje
                  imenujemo kot bivše imetnike stanovanjske pravice.</p>
               <p>Na tej predstavitvi mnenj, ki je bila sicer narejena v smislu procedure nekoliko
                  pozno, kajti prva obravnava je bila že mimo, in kot veste, je prva obravnava
                  pokazala vrsto vprašljivih rešitev oziroma bilo je še veliko neznanega. Ta javna
                  predstavitev je imela namen predvsem razrešiti določene dileme. Žal smo  po
                  večerni javni predstavitvi lahko le zaključili, da predlagatelj ni uspel poiskati
                  take rešitve, ki bi nekako zadovoljevala želje obeh prizadetih, tako upravičencev
                  do denacionalizacije kot tudi bivših lastnikov oziroma imetnikov stanovanjske
                  pravice.</p>
               <p>Odbor se je po tej javni predstavitvi spet lotil tega zakona in od predlagatelja
                  zahteval določene dopolnitve. Nekatere so bile pripravljene, nikakor pa ni bilo
                  vse še iz prve obravnave rešeno. Namreč že v prvi obravnavi, kot veste, so bile
                  določene</p>
               <p>pomanjkljivosti. Predvsem je odbor pogrešal detajlno predstavitev možnih modelov.
                  Namreč predlagatelj nam ni bil sposoben predstaviti konkretnih podatkov. Manjkajo
                  podatki o tem, koliko je v resnici teh denacionalizacijskih upravičencev oziroma,
                  koliko vlog je bilo vloženih oziroma koliko stanovanj je pod tem embargom zakona o
                  denacionlaizaciji.</p>
               <p>Glede na to, da je zdaj na podlagi zakona o denacionalizaciji ta rok potekel v
                  začetku tega meseca, je verjetno že znano število vlog za denacionalizacijske
                  upravičence oziroma da je že znano število vlagateljev, ni pa še znano število
                  stanovanj, ki so pod tem embargom. Glede na vse je odbor nekako kljub vsemu
                  opravil svojo dolžnost. Tukaj poudarjam zgolj dolžnost, kajti kaj več v takih
                  razmerah ni bilo možno. Ni bilo možno priti do tako usklajenih predlogov, ki bi
                  nakazali rešitev tudi glede na to, da so bili vloženi amandmaji pač nekoliko
                  pomanjkljivo oziroma niso bili še vsi vloženi, kasneje, sedaj tik pred zasedanjem
                  so prišli novi amandmaji tako, da je v resnici težko dati oceno, ali je tudi
                  mnenje odbora tako oblikovano, da je nekje zagotovljeno neko enotno mnenje odbora
                  do posameznih rešitev.</p>
               <p>Ne bom bral celotnega poročila, ker menim, da ga imate vsi pred seboj in ga lahko
                  pogledate. Vsekakor se odbor sicer z določenimi amandmaji strinja oziroma je potem
                  sprejel svoje amandmaje, ki pa zgolj rešujejo tiste konkretne rešitve, nikakor pa
                  ne tako, kot je iz pregleda amandmajev razvidno in predlagajo še drugi
                  poslanci.</p>
               <p>Zato jaz v imenu odbora sedaj ne morem podajati kaj več kot to, kar je tukaj v tem
                  poročilu. Menim tudi, da bi nadaljnje izvajanje ne pripomoglo kakšnim detajlnejšim
                  rešitvam. Zgolj statistična predstavitev ugotovitev, ki jo imate tukaj zapisano,
                  mislim, da je nepotrebna. V svojstvu predsednika mi dovolite, da predlagam, da se
                  odbor še enkrat sestane in da poskuša dati mnenje na vse vložene amandmaje. Menim,
                  da je to edino še korektno glede na to, da je to druga obravnava. Druga obravnava
                  je namreč izredno temeljita in temeljna in je prav, da odbor tukaj da svoje mnenje
                  na vse vložene amandmaje. Res je, da se do konca ne da zadeve zaključiti, kajti
                  amandmaji se pač lahko vlagajo do začetka glasovanja o posameznem členu, toda
                  menim, da prav bistvenega sklopa amandmaja tako kot smo ga dobili s strani skupine
                  poslancev več ne bo prišlo in bi lahko odbor to delo opravil. Proceduralno se da
                  ta zadeva speljati. Tudi v takem primeru potem menim, da bi bilo to odločanje
                  veliko bolj kvalitetno. Opozoriti moram še na samo strukturo zakona.</p>
               <p>Zakon je zasnovan tako, da se je v bistvenem 8. členu popravljalo odstavek za
                  odstavkom in je zelo težko videti celoto. Tukaj je sicer baje bilo priloženo
                  določilo, ampak v Poročevalcu pa ni, ki se spreminja oziroma težko je videti
                  celoto kaj v resnici bo kasneje nastalo. Glede na izredno delikatno problematiko,
                  ki je lahko že beseda drugače obrnjena in pomeni čisto nekaj drugega menim, da je
                  prav da se o tem amandmajih še enkrat izreče odbor, da poskuša dobiti konsenz in
                  ga tudi predstaviti tako, da bo vsem jasno kaj naj bo tisto kar je najbolj
                  primerno. Hvala.</p>
            </sp>
            <sp xml:id="SDZ1-Redna-16-1993-12-21.sp254">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Mislim, da ima odbor dovolj čas, da se jutri do 10. ure sestane.</p>
               <p>Jaz bi vprašal samo še predstavnika sekretariata, če želi besedo? <stage>(Ne
                     želi.)</stage></p>
               <p>Še eno aktivnost vam predlagam, da si pogledate pregled amandmajev - novo besedilo
                  - piše datum 20.12.1993.  Danes ne bi več o tem razpravljali.</p>
            </sp>
            <stage type="time">(SEJA JE BILA PREKINJENA 21. DECEMBRA 1993 OB 18.57 URI IN</stage>
         </div>
      </body>
   </text>
</TEI>